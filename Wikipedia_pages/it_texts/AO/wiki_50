{"id": "2083834", "revid": "726373", "url": "https://it.wikipedia.org/wiki?curid=2083834", "title": "Canale dell'Ourcq", "text": "Il canale dell'Ourcq \u00e8 un canale navigabile del bacino parigino che in un primo tempo seguiva il corso dell'Ourcq prima di separarsi a Lizy-sur-Ourcq per raggiungere direttamente Parigi a La Villette.\nCon il canal Saint-Denis, il bacino de La Villette e il canal Saint-Martin costituisce la rete dei canali di Parigi, lunga 130\u00a0km ed appartenente alla citt\u00e0. La loro storia \u00e8 intimamente legata a quella dei rifornimenti d'acqua per Parigi.\nGeografia.\nIl fiume Ourcq ha le sue sorgenti in una prateria umida sopra F\u00e8re-en-Tardenois nel dipartimento dell'Aisne. La parte canalizzata del fiume ha inizio dal villaggio di Silly-la-Poterie, nella zona denominata Port-aux-Perches ai margini della foresta di Retz.\nQuesto piccolo corso d'acqua segue un'ampia vallata e si getta nella Marna a Mary-sur-Marne, vicino a Lizy-sur-Ourcq, dopo un corso di 87\u00a0km.\nI lavori di canalizzazione hanno deviato il fiume a partire da Mareuil. La parte maggiore delle sue acque si dirige quindi verso Parigi attraverso un canale in sede propria, il canale dell'Ourcq propriamente detto.\nEntrando nella citt\u00e0 il canale si allarga nel grande bacino de La Villette. Esso alimenta quindi il canal Saint-Martin ed il canale Saint-Denis.\nStoria.\nL'Ourcq.\nI primi lavori furono originati dalle necessit\u00e0 di approvvigionamento di legname da riscaldamento e da costruzione per la capitale, legname che si otteneva dalla foresta di Retz, propriet\u00e0, durante l'Ancien R\u00e9gime, delle famiglie Valois e Orl\u00e9ans.\nQuesta foresta fu un enorme tenuta di caccia ma soprattutto la fonte di guadagni ragguardevoli.\nFrancesco di Valois (il futuro re di Francia Francesco I) riorganizz\u00f2 la foresta per soddisfare la sua passione per la caccia. Egli cre\u00f2 la \u201ccapitaneria di caccia\u201d di Villers-Cotter\u00eats, fece tagliare i primi viottoli della foresta, costruire il castello di caccia e captare l'acqua dalle sorgenti.\nDopo il 1560 ebbe inizio la canalizzazione dell'Ourcq, la costruzione di bacini da cui gli stagni della Ram\u00e9e e di un sistema di galleggiamento e di chiuse semplici che permetteva il trasporto dei prodotti della foresta verso Parigi.\nIl problema dell'acqua potabile a Parigi.\nQuando Parigi si chiamava ancora Lutezia, gli abitanti dell'\u00eele Saint-Louis utilizzavano l'acqua della Senna. All'epoca gallo-romana, quando la collina di Santa Genoveffa era abitata, la qualit\u00e0 dell'acqua era mediocre e la popolazione scopr\u00ec le Terme romane o i bagni pubblici romanizzandosi.\nNel IV secolo fu intrapresa la costruzione dell'acquedotto d'Arcueil, attribuita all'imperatore romano Giuliano. Egli port\u00f2 alle terme di Cluny le acque delle sorgenti dei colli di Rungis, di L'Ha\u00ff-les-Roses, di Cachan e d'Arcueil e attraverso la strada romana di Orl\u00e9ans (l'attuale rue Saint-Jacques) c'era gi\u00e0 anche un secondo acquedotto che attingeva alla Senna.\nDopo la caduta dell'Impero romano d'Occidente, gli acquedotti furono in gran parte distrutti. I Merovingi ed i Carolingi attingevano l'acqua dalla Senna, le sorgenti di Belleville e di Le Pr\u00e9-Saint-Gervais, uso che dur\u00f2 circa quattro secoli. Le abbazie di Saint-Laurent et de Saint-Martin-des-Champs facevano derivare le loro acque da Le Pr\u00e9-Saint-Gervais, che provenivano a loro volta dalle colline di Romainville e di M\u00e9nilmontant, installando presso il convento anche alcune fontane.\nFilippo Augusto, nel creare il \"quartier des Halles\" di Parigi vi fece arrivare l'acqua da Pr\u00e9s Saint-Gervais per distribuirla da alcune fontane.\nAll'inizio del XVII secolo fu costruita sul Pont Neuf la pompa detta La Samaritana e furono disposti i lavori per il nuovo acquedotto di Arcueil.\nUn gran numero di fontane \u00e8 dovuto a Luigi IV, ma, nel contesto generale ed a parte qualche lavoro minore eseguito sotto il re Sole, la quantit\u00e0 d'acqua giornaliera a disposizione di ciascun parigino rimase persino inferiore a quella del XIII secolo, tenuto naturalmente conto del forte incremento abitativo e relativo allargamento della citt\u00e0. Pierre-Paul Riquet, barone di Bonrepos ed ingegnere del Canal du Midi, propose di portare l'Ourcq a Parigi attraverso un canale navigabile, fino all'attuale piazza della Nazione. Il suo decesso, avvenuto nel 1680 e la caduta in disgrazia del suo protettore Colbert fecero abortire questo progetto, ritenuto troppo costoso.\nDinnanzi a tale situazione, l'ambiente illuminista, Voltaire e Beaumarchais per primi, si mise all'opera. Il matematico Antoine Deparcieux (1753\u00a0\u2013 1799) propose nel 1762 di captare le acque dell'Yvette, il che avrebbe fornito 40.000 m3 in pi\u00f9 di acqua potabile e consentito di lavare le strade: Luigi XV approv\u00f2 il progetto ma poi non se ne fece nulla.\nNel 1782 De Fer de la Nouerre propose di derivare le acque dal fiume Bi\u00e8vre, progetto che aveva il pregio di un preventivo di spesa inferiore a quello del Deparcieux. Luigi XVI appoggi\u00f2 il progetto ed i lavori iniziarono nel 1788 ma furono presto interrotti per l'azione di potenti corporazioni, i conciari ed i tintori disposti sulle rive della Bi\u00e8vre, che si vedevano il loro fiume gi\u00e0 in secca.\nDalla fine del XVIII secolo Jean-Pierre Brulle riprese l'idea di Pierre-Paul Riquet, proponendo per\u00f2 di derivare le acque dalla Beuvronne, un affluente dell'Ourcq, progetto che fu fatto proprio dall'accademico-abate Charles Bossut e da Solages, i quali ne avevano acquistato i diritti.\nLa navigazione.\nNel medesimo periodo il duca d' Orl\u00e9ans affid\u00f2 1749 all'ingegnere Louis de R\u00e9gemortes il compito di modernizzare le opere di navigazione dell'Ourcq. Fu in questo caso che il fiume fu dotato di chiuse idonee alla navigazione in sostituzione di quelle precedenti.\nQuesti lavori terminarono nel 1756 con la costruzione di una grande chiusa nel parco del castello di Lizy-sur-Ourcq, posta su un ramo artificiale del fiume Ourcq.\nLa Rivoluzione.\nQuesti progetti furono interrotti dalla Rivoluzione. Ci\u00f2 nondimeno il diritto al lavoro divenne, dal 1789 una preoccupazione dell'Assemblea costituente cosicch\u00e9 \u00ab\u2026 meno di due mesi dopo la Presa della Bastiglia i poteri pubblici \u2026\u00bb organizzarono grandi lavori fra i quali \u00ab la canalizzazione dell'Ourcq; la rimozione dell'immondizia dalle rive della Senna, lavori diversi di riassestamento dei sobborghi, etc.\u00bb\nNapoleone Bonaparte e il canale dell'Ourcq.\nIl 29 floreale del X anno (19 maggio 1802) fu promulgato il decreto per la realizzazione del canale, gli studi per la tracciatura del canale procedettero rapidamente ed il 23 di settembre fu posata la prima pietra. Il finanziamento fu assicurato da un prelievo sui dazi integrato da un'accisa sul vino.\nIl decreto disponeva l'apertura di un canale di derivazione dall'Ourcq verso un bacino della citt\u00e0 sito nel villaggio di La Villette e quella di un canale che partisse dalla Senna (sotto il bacino dell'Arsenale) e raggiungesse il bacino di ripartizione del quartiere de La Villette. Esso passa per Saint-Denis, per la valle di Montmorency, e raggiunge l'Oise presso Pontoise.\nBonaparte, che aveva scelto fra i migliori ingegneri del corpo degli \"ing\u00e9nieurs des ponts et chauss\u00e9es\", nomin\u00f2 quale responsabile dei lavori Pierre Simon Girard, uno dei 160 scienziati che lo avevano accompagnato nella campagna d'Egitto del 1768.\nIl progetto iniziale fu sottoposto alle autorit\u00e0 nel gennaio del 1804. Esso aveva l'originalit\u00e0 di concepire un canale allo stesso tempo navigabile e in grado di fornire acqua potabile. La prima caratteristica richiede una velocit\u00e0 del flusso molto bassa mentre la seconda vuole che venga evitata assolutamente la stagnazione dell'acqua, cosa abbastanza frequente nelle conche fra le chiuse. Una terza funzione del canale era quella di alimentare i canali Saint-Martin e Saint Denis, concepiti al medesimo tempo con lo scopo di evitare ai battelli la pericolosa traversata di Parigi attraverso la corrente viva della Senna, non ancora regolata dagli sbarramenti che furono successivamente costruiti nella seconda met\u00e0 del XIX secolo. Girard cerc\u00f2 di soddisfare queste tre esigenze fra loro contrastanti con studi basati su modelli che ponevano in evidenza la necessit\u00e0 di ricorrere ad una pendenza variabile del canale. Questa idea fu avversata da altri membri del corpo dei \" Ponts et Chauss\u00e9es\", in particolare dal suo direttore Gaspard Marie Riche de Prony, ma essendo gi\u00e0 stati iniziati i lavori, il progetto a due pendenze fu confermato. Le numerose diatribe fecero tuttavia s\u00ec che Girard fu allontanato nel periodo della Restaurazione.\nPer la conduzione dei lavori dei canali Saint-Denis e Saint-Martin la scelta cadde su \u00c9douard de Villiers du Terrage\nIn un primo tempo il canale fu tracciato in direzione della Beuvronne verso Claye-Souilly, ma sub\u00ec numerosi smottamenti nel tratto del bosco di Saint-Denis verso Tremblay-en-France.\nDopo il riempimento del bacino di La Villette, il 2 dicembre 1808, le acque della Beuvronne sgorgarono il 15 agosto 1809 dalla \"fontana degl'innocenti\" a Parigi e ol 15 agosto 1813 il primo battello partito da Claye-Souilly giunse a La Villette.\nLa Restaurazione.\nDopo l'arresto dei lavori, in conseguenza della caduta dell'Impero, il governo della Seconda Restaurazione affid\u00f2 la concessione del servizio del canale, nel 1818 alla \"Compagnie Vassal et Saint-Didier\". Questa doveva terminare i lavori e mantenere in efficienza il canale e procedere al suo utilizzo per 99 anni. In cambio godeva dell'incasso dei pedaggi e degli altri ricavi, mentre la citt\u00e0 di Parigi si incaricava dell'acquisto dei terreni e avrebbe versato una somma di 7.500.000 franchi dell'epoca per finanziare gli investimenti necessari.\nNel corso di questo periodo ci si accorse che la pendenza del canale era eccessiva e la corrente troppo veloce. L'ingegnere \u00c9mile Vuigner pose allora lungo il percorso cinque chiuse a basso dislivello (circa 50\u00a0cm) accoppiata ciascuna ad un canale derivatore. Queste chiuse sono costituite da due camere gemelle di dimensioni piuttosto inusuali: 58 m di lunghezza e 3,20 di larghezza. I grandi battelli detti \"marnois\" non poterono utilizzare il canale e cos\u00ec fu posto in cantiere un nuovo tipo di battelli di 28 m per 3 ed anfidromi detti \"Fl\u00fbte d'Ourcq\".\nIl canale Saint-Denis fu aperto alla navigazione il 13 maggio 1821, ma il tratto Saint Denis \u2013 Mareuil-sur-Ourcq fu aperto alla navigazione solo a fine 1822 mentre dall'altra parte l'Ourcq, canalizzato dopo il XVI secolo e ristrutturato da R\u00e9gemortes e quindi da Girard, rimase in servizio.\nI primi battelli provenienti da La Fert\u00e9-Milon arrivavano al bacino de La Villette. Infine i primi battelli provenienti da Mareuil-sur-Ourcq entrarono nel canale Saint-Martin il 4 novembre 1825.\nLa rete di canali di Parigi fu cos\u00ec terminata dopo 25 anni di lavori.\nIl secondo Impero e la Repubblica.\nNel 1866 un decreto imperiale autorizz\u00f2 il pompaggio delle acque dalla Marna per mantenere la portata del canale dell'Ourcq nel periodo di magra.\nAllo scopo furono costruite le stazioni di pompaggio di Trilbardou, equipaggiata fra l'altro di pompe e motori idraulici Sagebien, e di Villers-l\u00e8s-Rigault a Isles-les-Meldeuses, dotata di turbine di Louis Dominique Girard.\nAlla fine del XIX secolo il quartiere de La Villette, con i suoi due bacini, \u00e8 divenuto uno dei principali quartieri industriali di Parigi. Il porto permetteva l'arrivo delle derrate alimentari e delle materie prime provenienti da varie regioni del mondo, facendo de La vIllette uno dei principali porti marini della Francia.\nL'allargamento del canale.\nLa sagoma iniziale del canale non permetteva che una navigazione limitata a causa della ridotta sezione che consentiva il transito solo a battelli stretti e di portata limitata (da 50 a 90 tonnellate). Questi \"fl\u00fbtes d'Ourcq\" e \"demi-fl\u00fbtes de l'Ourcq\" avevano dimensioni da 28 a 14 metri di lunghezza e 3 di larghezza a causa delle chiuse installate sul canale da \u00c9mile Vuigner per ovviare all'inconveniente della pendenza eccessiva.\nAlla fine del XIX secolo il canale fu allargato una prima volta e successivamente una seconda tra il 1925 e il 1934. Oggi il canale ha una sagoma grande dal \"carrefour des canaux\" (quadrivio dei canali), allo sbocco del canale Saint-Denis a la Villette, fino a Les Pavillons-sous-Bois e consente la navigazione anche a imbarcazioni di capacit\u00e0 fino a 1.000 tonnellate.\nPer consentire l'adeguato flusso supplementare di acqua furono ampliate le stazioni di pompaggio di Trilbardou, che fu dotata di una macchina a vapore come fonte di energia, e di Villers-l\u00e8s-Rigault: entrambe sono a tutt'oggi in funzione.\nAltri lavori di manutenzione del canale ebbero luogo tra i quali la creazione di un porto lungo 800 m e largo 50 a Pantin, all'epoca circondato da depositi di alcool.\nAlla fine del XIX secolo fu realizzato un collegamento a piano inclinato a Beauval, a monte di Meaux, fra la Marna ed il canale ma dopo alcuni anni di funzionamento il collegamento fu abbandonato e smontato.\nLa navigazione commerciale sulla parte del canale a piccola sagoma cess\u00f2 nel 1962 ed a partire dal 1983 fu rimpiazzata da quella turistica.\nIl trasporto fluviale.\nLa parte del canale a grande sagoma, priva di chiuse per 10\u00a0km, dispone di 4 porti di carico e scarico: il S\u00e9rurier a Parigi e quelli di Pantin, di Bondy e della Poudrette a Les Pavillons-sous-Bois.\nSecondo il sito della citt\u00e0 di Parigi i porti dei tre canali parigini hanno un traffico annuale di circa un milione di tonnellate, costituito prevalentemente (oltre il 90%) da materiali di costruzione, sabbie e ghiaie e scarti da demolizioni.\nAllo scopo di ridurre il traffico su rotaia viene regolarmente proposto l'incremento della quota di trasporto a mezzo dei canali a sagoma larga. A questo proposito si pu\u00f2 osservare come la prossimit\u00e0 del canale Saint-Denis ha permesso, durante la costruzione del nuovo Grande Stadio di Francia a Saint-Denis, di utilizzare la via d'acqua per l'evacuazione delle macerie e l'approvvigionamento dei nuovi materiali da costruzione e lo stesso dicasi per la costruzione della Biblioteca Nazionale di Francia, Fran\u00e7ois Mitterrand, eretta nel quartiere parigino di Tolbiac, sulla riva sinistra della Senna.\nIl canale per il diporto.\nOltre alla sua funzione commerciale il canale ha sempre avuto un ruolo nel diporto per gli abitanti della zona che lo utilizzano per varie attivit\u00e0 del tempo libero.\nLa creazione della ferroviaria \"ligne des Coquetiers\" ha reso agevole ai parigini l'accesso al canale che fin dall'entrata in funzione di quest'ultima, hanno fatto del canale una m\u00e9ta per escursioni.\nOggi la pista ciclabile che conduce dal bacino de La Villette fino a Claye-Souilly e dopo l'alzaia (esplicitamente vietata al traffico ciclabile) fino a La Ros\u00e9e a Claye-Souilly e Meaux (circa una cinquantina di chilometri) \u00e8 molto apprezzata dai ciclisti.\nInoltre vengono regolarmente organizzate attivit\u00e0 ludiche e sportive attorno al canale.\nBibliografia.\nin francese:\n\u00e9ditions\nCollegamenti esterni.\nin francese:"}
{"id": "2083835", "revid": "155634", "url": "https://it.wikipedia.org/wiki?curid=2083835", "title": "Katrin Triendl", "text": "Biografia.\nOriginaria di Oberperfuss e attiva in gare FIS dal dicembre del 2002, Coppa Europa la Triendl esord\u00ec il 27 febbraio 2004 a Sankt Sebastian in slalom gigante (34\u00aa) e ottenne il primo podio il 9 gennaio 2005 a Leukerbad in slalom speciale (3\u00aa); ai successivi Mondiali juniores di Bardonecchia conquist\u00f2 la medaglia di bronzo nella discesa libera. L'esordio in Coppa del Mondo avvenne il 29 dicembre 2005 nello slalom speciale di Lienz, nel quale non si qualific\u00f2 per la seconda manche, e ai successivi Mondiali juniores del Qu\u00e9bec vinse la medaglia d'argento nella medesima specialit\u00e0 e quella di bronzo nella combinata.\nSempre in slalom speciale colse l'ultimo podio in Coppa Europa, il 19 dicembre 2006 a Schruns (3\u00aa), e ottenne il miglior piazzamento in Coppa del Mondo, il 9\u00ba posto conquistato a Lienz il 29 dicembre 2007. Prese per l'ultima volta il via in Coppa del Mondo il 7 marzo 2009 a Ofterschwang in slalom speciale, senza qualificarsi per la seconda manche, e si ritir\u00f2 al termine di quella stessa stagione 2008-2009; la sua ultima gara fu lo slalom speciale dei Campionati italiani 2009, disputato il 28 marzo all'Alpe Cermis e chiuso dalla Triendl al 9\u00ba posto. In carriera non prese parte a rassegne olimpiche o iridate."}
{"id": "2083837", "revid": "1442080", "url": "https://it.wikipedia.org/wiki?curid=2083837", "title": "Campionato Europeo Supermoto 2009", "text": "Il Campionato Europeo Supermoto nel 2009 vede il debutto della nuova categoria Maximoto, che gareggia sulle stesse piste utilizzate per le altre classi ma senza affrontare il tratto di fuoristrada, ma viene soppressa subito alla seconda prova del campionato.\nNella classe S3 trionfa il bulgaro Angel Karanyotov su KTM.\nOpen (Top 8).\n\"sql.= squalifica\"\nS3 (Top 3).\n\"sql.= squalifica\""}
{"id": "2083842", "revid": "767487", "url": "https://it.wikipedia.org/wiki?curid=2083842", "title": "Adventures of Captain Marvel", "text": "Adventures of Captain Marvel \u00e8 un serial cinematografico del 1941 della Republic Pictures basato sul personaggio dei fumetti di Capitan Marvel della Fawcett Comics ideato da Bill Parker e C.C. Beck nel 1940.\nIl serial in pratica costituiva un \"film esteso\" ed era costituito da 12 episodi (di circa 18 minuti), ognuno dei quali veniva proiettato per una settimana nello stesso cinema. La conclusione di ogni episodio era caratterizzata dal \"cliffhanger\", ovvero dal finale aperto, in sospeso, per invitare il pubblico ad andare al cinema anche la settimana successiva."}
{"id": "2083843", "revid": "33689", "url": "https://it.wikipedia.org/wiki?curid=2083843", "title": "Flavio Dioscoro", "text": ""}
{"id": "2083844", "revid": "767487", "url": "https://it.wikipedia.org/wiki?curid=2083844", "title": "God Only Knows", "text": "God Only Knows \u00e8 l'ottava traccia dell'album \"Pet Sounds\" ed una delle canzoni pi\u00f9 celebri del gruppo musicale pop rock statunitense The Beach Boys. Il brano fu composto e prodotto da Brian Wilson, con il testo di Tony Asher, e la principale parte vocale interpretata da Carl Wilson. L'11 luglio 1966 \"God Only Knows\" venne pubblicata anche come singolo, come B-side del 45 giri \"Wouldn't It Be Nice\".\nIl brano.\nIl brano ha la peculiarit\u00e0 di essere uno dei primi ad utilizzare la parola \"God\" (\"Dio\") nel proprio titolo. La canzone rappresenta anche una svolta pi\u00f9 tecnica e sofisticata rispetto alla precedente produzione dei Beach Boys, e di qualunque altro gruppo pop dell'epoca, in particolar modo per la sua struttura melodica e per l'armonizzazione vocale dei cori. Nell'introduzione del brano \u00e8 possibile sentire alcuni strumenti piuttosto inusuali per il genere, come il clavicembalo ed il corno.\nTony Asher ha notato l'ironia di come quella che \u00e8 considerata una delle pi\u00f9 celebri canzoni d'amore della musica pop, cominci con la frase: \"\u00abI may not always love you\u00bb\" (\"Io potrei non amarti per sempre\"), bench\u00e9 in seguito tale affermazione venga smentita nel testo.\nLa rivista \"Mojo\" ha posizionato \"God Only Knows\" alla tredicesima posizione della classifica delle pi\u00f9 grandi canzoni di tutti i tempi. Pitchfork l'ha nominata la pi\u00f9 grande canzone degli anni sessanta. Inoltre il brano \u00e8 alla posizione 25 della \"Lista delle 500 migliori canzoni\" stilata dalla rivista \"Rolling Stone\".\nPaul McCartney ha espresso in diverse occasioni il suo apprezzamento verso la canzone.\nRegistrazione.\nLa sezione strumentale della canzone venne registrata il 10 marzo 1966, allo studio Western Recorders, di Hollywood, in California. Ci vollero 20 take prima di ottenere la versione master definitiva approvata da Brian. Secondo quanto riferito da Brian Wilson stesso, molti dei musicisti che presenziarono alla seduta di incisione di \"God Only Knows\" affermarono che quella sessione era stata \"l'esperienza musicale pi\u00f9 magica e stupenda a cui avessero mai partecipato\". Sempre secondo Wilson, in studio erano presenti 23 musicisti durante la registrazione di \"God Only Knows\", anche se solo 16 sono quelli accreditati sul disco come partecipanti ufficiali. All'epoca, la presenza di 23 musicisti era un fatto eclatante per un disco di musica pop.\nLa traccia vocale fu registrata tra il marzo e l'aprile del '66 ai Columbia Studios. Il brano contiene tre voci. Carl Wilson \u00e8 la voce solista principale, mentre Brian Wilson e Bruce Johnston cantano nei cori di sottofondo. Brian utilizz\u00f2 la tecnica produttiva del double-tracking sulla voce di Carl, in modo da raddoppiare la traccia vocale e permettergli di dare l'impressione che stesse cantando contemporaneamente le stesse parti due volte, per donare alla registrazione un \"sound\" pi\u00f9 ricco e saturo.\nRiferimenti culturali.\nLa versione del brano dei Beach Boys \u00e8 apparsa, nel corso degli anni, in numerose produzioni televisive e cinematografiche. \"God Only Knows\" \u00e8 apparsa nel finale del film del 1997 \"Boogie Nights\", nel film del 2002 \"Scooby Doo\", in \"La mia vita senza me\" e nel thriller \"L'amore fatale\". La canzone inoltre \u00e8 il tema di chiusura di \"Love Actually\", pellicola del 2003 di Richard Curtis. Nel film del 2004 \"Saved!\" compare una cover del brano. Il brano \u00e8 anche la sigla di apertura della serie televisiva \"Big Love\", ed \u00e8 stata utilizzata anche nella colonna sonora del telefilm \"Skins\"."}
{"id": "2083845", "revid": "767487", "url": "https://it.wikipedia.org/wiki?curid=2083845", "title": "Lo svitato", "text": "Lo svitato \u00e8 un film del 1956 diretto da Carlo Lizzani.\nTrama.\nAchille \u00e8 un ingenuo fattorino di stazione che desidera sbarcare il lunario. \u00c8 innamorato di una bella ragazza, che dopo vari tentativi clowneschi riesce a conquistare. Nel frattempo un editore gli offre l'incarico di giornalista, con la possibilit\u00e0 di indagare sul caso di cani di razza scomparsi misteriosamente. In realt\u00e0 \u00e8 tutto un inganno dell'uomo per intascare i soldi dell'articolo e dei gossip, e anche per rubargli la ragazza.\nIncassi.\nIncasso accertato a tutto il 31 marzo 1959 Lit. 67.561.863"}
{"id": "2083846", "revid": "125399898", "url": "https://it.wikipedia.org/wiki?curid=2083846", "title": "Lupi (EP)", "text": "Lupi \u00e8 un EP di Donatella Rettore, pubblicato nel 2002.\nUscito in allegato alla rivista mensile \"Work Dogs\", \u00e8 il primo lavoro dopo una lunga inattivit\u00e0 dell'artista, il cui ultimo album di studio era stato pubblicato nel 1994.\nIl brano principale, dallo stile moderno ed avveniristico, sembra seguire il filone esoterico e misterioso molto amato dalla cantautrice, quasi fosse un proseguimento delle meno recenti \"Salvami\" (dall'album \"Brivido Divino\", 1979), \"Stregoneria\" (da \"Magnifico Delirio\", 1980) ed \"Il Filo della notte\" (da \"Estasi Clamorosa\", 1981).\nCon questo pezzo, Rettore sembra voler omaggiare il mondo animale (da lei molto amato), considerandosi quasi parte di esso e della sua natura selvaggia:\nLe altre due tracce dell'EP sono dei nuovi arrangiamenti di due sue vecchie canzoni, \"Finch\u00e9 si \u00e8 giovani\" (da \"Danceteria\", 1985) ed \"Il Ponte dei sospiri\" (da \"Far West\", 1983). Anch'esse presentano lo stile moderno della title-track.\nCopertina.\nPiuttosto originale, raffigura un lupo grigio, con sfondo degli alberi spogli innevati. Se osservato con attenzione, si potr\u00e0 notare che il muso del lupo altro non \u00e8 che il viso di Rettore. La seconda versione del singolo, pubblicata nel 2003 in custodia di plastica, presenta alcune differenze nei disegni. Autore delle illustrazioni \u00e8 antonello morsillo."}
{"id": "2083848", "revid": "110157", "url": "https://it.wikipedia.org/wiki?curid=2083848", "title": "Campionato mondiale di pallavolo femminile 1962", "text": "Il campionato mondiale di pallavolo femminile 1962 si \u00e8 svolto dal 13 al 25 ottobre a Leningrado e Mosca, nell'Unione Sovietica: al torneo hanno partecipato quattordici squadre nazionali e la vittoria finale \u00e8 andata per la prima volta al Giappone.\nPodio.\nCampione.\nGiappone(Primo titolo)\nSecondo posto.\nURSS\nTerzo posto.\nPolonia"}
{"id": "2083849", "revid": "339392", "url": "https://it.wikipedia.org/wiki?curid=2083849", "title": "Barisone I d'Arborea", "text": ""}
{"id": "2083853", "revid": "287204", "url": "https://it.wikipedia.org/wiki?curid=2083853", "title": "Paykan Football Club", "text": "Il Paykan Football Club () \u00e8 una societ\u00e0 calcistica iraniana di Teheran, di propriet\u00e0 dell'azienda automobilistica Paykan. Milita nella Lega professionistica del Golfo persico, la massima divisione del campionato iraniano di calcio.\n\u00c8 un ramo della societ\u00e0 polisportiva Paykan Sport Club, che vanta successi nella pallacanestro e nella pallavolo, con il Paykan VC.\nStoria.\nFondazione ed esordi.\nIl club fu fondato nel 1967 da Mahmoud Khayami, finanziato da alcune fabbriche. L'obiettivo principale era quello di promuovere i prodotti delle aziende, accrescendo la popolarit\u00e0 del marchio. Nel 1969 la squadra vinse un campionato locale, ma nel 1970 fall\u00ec. Fu prontamente ricostituita, pur perdendo molti giocatori, che si trasferirono nel Persepolis.\nLa rivincita.\nNegli anni '80 la polisportiva allarg\u00f2 i settori di attivit\u00e0, tesserando giocatori nella pallacanestro, pallamano e pallavolo. Mancava, tuttavia, una squadra di calcio, che fu creata nel 2000 acquisendo il titolo sportivo del Bahman e partecipando nuovamente alla seconda serie del campionato iraniano di calcio dopo trent'anni. Nel 2000-2001 il club vinse il campionato cadetto con i giocatori del Bahman e un nuovo allenatore, approdando in massima serie.\nLa societ\u00e0 venne rinominata \"Paykan Tehran\" e si stabil\u00ec allo stadio Karaj. La squadra ebbe scarsi successi e retrocesse in seconda serie alla fine della stagione 2004-2005. Dopo un solo anno di seconda divisione, la squadra ritorn\u00f2 nella divisione di vertice per la stagione 2006-2007, confermando poi la capacit\u00e0 di competere ad alti livelli. Il risultato della stagione 2008-2009 fu un soddisfacente ottavo posto.\nOrganico.\nRosa 2018-2019.\n\"Aggiornata al 10 dicembre 2018.\""}
{"id": "2083855", "revid": "56818", "url": "https://it.wikipedia.org/wiki?curid=2083855", "title": "Isole d'oro", "text": ""}
{"id": "2083861", "revid": "944535", "url": "https://it.wikipedia.org/wiki?curid=2083861", "title": "Greg Pratt", "text": "Gregory \"Greg\" Pratt \u00e8 un personaggio della serie televisiva \"E.R. - Medici in prima linea\", interpretato da Mekhi Phifer.\nStoria del personaggio.\nGreg inizia a lavorare al County General Hospital come borsista. Viene messo sotto la supervisione del dottor Greene nel suo ultimo giorno di lavoro al County, inizialmente Pratt lo disprezza, entrando in contrasto con lui spesso e volentieri, ma quando viene a sapere del cancro terminale di Mark, si pente e decide di voler imprarare molto da lui e diventare un buon medico. Greg non era presente al funerale del dottor Greene, infatti in un episodio della dodicesima stagione viene rivelato che Pratt ha dovuto lavorare quel giorno per sopperire alla mancanza di personale dovuta appunto al funerale. Nonostante la sua competenza in campo medico, Greg riesce spesso ad attirare le antipatie dei suoi colleghi, per il suo carattere arrogante e strafottente.\nGreg ha alle spalle un'infanzia difficile, dopo l'abbandono del padre viene cresciuto con molte difficolt\u00e0 dalla madre e dal fratello maggiore Leon che diventer\u00e0 la sua figura paterna dopo la morte della madre. Dopo essersi salvato miracolosamente da una sparatoria, in cui \u00e8 stato ferito alla testa, Leon ha subito dei danni cerebrali che hanno diminuito notevolmente le sue capacit\u00e0 intellettive, da quel momento tocca a Greg occuparsi del fratello.\nGreg Pratt ha avuto numerose tra relazioni ed avventure, senza mai impegnarsi seriamente. Le sue storie pi\u00f9 importanti ci sono quella con la dottoressa Jing-Mei Chen, che avr\u00e0 una serie di alti e bassi per tutta la sua durata, e Valerie Gallant, la sorella del dottor Michael Gallant.\nDurante il proseguimento della serie, Pratt affronta diverse prove che lo faranno notevolmente maturare, diventando, oltre ad un buon medico, anche un uomo migliore. Nel suo percorso di maturazione, un grande contribuito \u00e8 stata l'esperienza in Darfur, al fianco del dottor John Carter, per Medici Senza Frontiere. Questa maturazione acquisita lo porta a legarsi ad una radiologa del pronto soccorso, Bettina DeJesus. Dopo alcuni mesi di frequentazione la loro storia sembra finire quando a lei viene diagnosticato un tumore. Greg per\u00f2 si rende conto di amarla veramente e di non poter stare senza di lei cos\u00ec, contro la volont\u00e0 di lei, le si riavvicina e le sta accanto durante la degenza dopo l'operazione che la riporta alla salute.\nQuando si libera il posto di capo del pronto soccorso, con la convinzione di essere un buon medico, Greg decide di proporsi come candidato per quel posto. Tutto sembra andare per il meglio: quell'incarico sembra ormai gi\u00e0 suo e lui ha gi\u00e0 in mano l'anello con cui chieder\u00e0 a Bettina di sposarlo. Proprio in questo momento che prelude ad una vita felice, Greg rimane coinvolto nell'esplosione di un'ambulanza durante l'ultimo episodio della quattordicesima stagione. Nel primo episodio della quindicesima stagione, dopo instancabili tentativi di salvarlo, morir\u00e0 lasciando tutti nel dolore. I pi\u00f9 addolorati per la perdita sono Bettina, che lo amava moltissimo, e il suo amico Archie Morris, che ha condiviso le sue avventure al Pronto soccorso fin dall'inizio."}
{"id": "2083863", "revid": "63727", "url": "https://it.wikipedia.org/wiki?curid=2083863", "title": "Mercedes-Benz M30", "text": "Il Mercedes-Benz M30 (o Daimler-Benz M30 \u00e8 un motore a scoppio prodotto dal 1935 al 1936 dalla Casa tedesca Daimler-Benz per il suo marchio automobilistico Mercedes-Benz.\nProfilo e caratteristiche.\nQuesto motore ha esordito nel 1934 su una vettura da gara equipaggiata da una versione rialesata del motore M23, portato da 1.3 ad 1.5 litri e dotata di distribuzione a valvole in testa. L'anno successivo questo motore \u00e8 stato montato anche su una Mercedes-Benz di serie, la 150H, che per\u00f2 fu tolta ben presto di produzione per gli scarsi consensi ottenuti.&lt;br&gt;\nQuesto motore aveva le seguenti caratteristiche:\nPer essere pi\u00f9 precisi, questo motore \u00e8 stato montato anche in posizione anteriore sulla \"Mercedes-Benz 150V\", un modello prodotto contemporaneamente alla \"150H\" unicamente in alcuni esemplari di pre-serie, ma che non arriv\u00f2 mai alla commercializzazione ufficiale e definitiva."}
{"id": "2083864", "revid": "24443", "url": "https://it.wikipedia.org/wiki?curid=2083864", "title": "Alpi Bergamasche", "text": ""}
{"id": "2083868", "revid": "179091", "url": "https://it.wikipedia.org/wiki?curid=2083868", "title": "BVSC", "text": ""}
{"id": "2083870", "revid": "767487", "url": "https://it.wikipedia.org/wiki?curid=2083870", "title": "Kevin Kenner", "text": " Nel 1990 ha vinto il secondo premio (primo non assegnato) e il premio per la migliore esecuzione di una polacca, al Concorso Chopin di Varsavia.\nBiografia.\nKenner ha iniziato i suoi studi al College of Music di San Diego con Krzysztof Brzuza; all'et\u00e0 di diciassette anni si \u00e8 trasferito a Cracovia per perfezionarsi con Ludwik Stefa\u0144ski. Ha preso parte a molti concorsi: Concorso Gina Bachauer di Salt Lake City nel 1982, Concorso Van Cliburn di Fort Worth nel 1989 e il Concorso \u010cajkovskij di Mosca nel 1990 (3\u00ba premio).\nDa allora ha suonato come solista con le migliori orchestre del mondo come la BBC Symphony Orchestra e la NHK Symphony Orchestra; ha collaborato con molti celebri direttori d'orchestra tra cui Sir Charles Grove, Hans Vonk, Antoni Wit, sir Andrew Davis.\nMolti dei suoi concerti gli hanno valso il plauso della critica di tutto il mondo. \u00c8 stato definito come \"uno dei migliori pianisti americani\" da Howard Reich del Chicago Tribune. Stanislaw Skrowaczewski, direttore che ha realizzato delle incisioni con pianisti del calibro di Arthur Rubinstein, ha lodato il Fryderyk Chopin di Kenner come il pi\u00f9 sensibile e bello che ricordava.\nOltre all'attivit\u00e0 concertistica, Kenner \u00e8 un prolifico didatta: frequenti sono le sue masterclass in Europa, Asia e America; dal 2001 \u00e8 insegnante nel prestigioso Royal College of Music di Londra.\nHa fatto parte dell'ultima giuria del Concorso pianistico internazionale Fr\u00e9d\u00e9ric Chopin, insieme a Adam Harasiewicz, Martha Argerich, Dang Thai Son e Nelson Freire."}
{"id": "2083873", "revid": "33689", "url": "https://it.wikipedia.org/wiki?curid=2083873", "title": "Rufio Postumio Festo (console 439)", "text": "Fu il console del 439 designato dalla corte romana d'Occidente, con l'imperatore d'Oriente Teodosio II come collega.\n(latino: \"Rufius Postumius Festus\") ed era padre dell'omonimo console del 472."}
{"id": "2083891", "revid": "729019", "url": "https://it.wikipedia.org/wiki?curid=2083891", "title": "Coppa Europa di sci alpino 2008", "text": "La Coppa Europa di sci alpino 2008 fu la 37\u00aa edizione della manifestazione organizzata dalla Federazione Internazionale Sci.\nLa stagione maschile inizi\u00f2 l'8 novembre 2007 a Landgraaf, nei Paesi Bassi, e si concluse il 15 marzo 2008 a Les Orres, in Francia; furono disputate 38 delle 43 gare in programma (8 discese libere, 6 supergiganti, 8 slalom giganti, 13 slalom speciali, 3 supercombinate), in 20 diverse localit\u00e0. L'austriaco Marcel Hirscher si aggiudic\u00f2 sia la classifica generale, sia quella di slalom speciale; lo sloveno Rok Perko vinse la classifica di discesa libera, lo svizzero Olivier Brand quella di supergigante, il finlandese Jukka Leino quella di slalom gigante e l'italiano Stefan Thanei quella di combinata. L'austriaco Peter Struger era il detentore uscente della Coppa generale.\nLa stagione femminile inizi\u00f2 il 9 novembre 2007 a Neuss/Bottrop, in Germania, e si concluse il 14 marzo 2008 a Claviere, in Italia; furono disputate 37 delle 40 gare in programma (5 discese libere, 6 supergiganti, 10 slalom giganti, 13 slalom speciali, 3 supercombinate), in 19 diverse localit\u00e0. La svizzera Lara Gut si aggiudic\u00f2 sia la classifica generale, sia quelle di discesa libera e di supergigante; l'austriaca Stefanie K\u00f6hle vinse quella di slalom gigante, l'italiana Irene Curtoni quella di slalom speciale e l'austriaca Anna Fenninger quella di combinata. La Fenninger era la detentrice uscente della Coppa generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata"}
{"id": "2083895", "revid": "762947", "url": "https://it.wikipedia.org/wiki?curid=2083895", "title": "Donato Renzetti", "text": "Biografia.\nHa studiato composizione e direzione d'orchestra al Conservatorio Giuseppe Verdi (Milano).\n\u00c8 tra i direttori d'orchestra italiani pi\u00f9 affermati nel mondo. \nHa ottenuto numerosi riconoscimenti in importanti concorsi internazionali: il \"Diapason d'Argento\" nel 1975 e nel 1976 al Gino Marinuzzi (1882-1945) di San Remo, l'Ottorino Respighi nel 1976 all'Accademia Chigiana di Siena, la medaglia di bronzo nel 1978 al \"Primo Concorso Ernest Ansermet\" di Ginevra, nel 1980 \u00e8 stato nominato all'unanimit\u00e0 vincitore assoluto del \"X Concorso Guido Cantelli\" del Teatro alla Scala di Milano al Teatro Coccia di Novara.\nLa sua carriera non ha avuto sosta alternando l'attivit\u00e0 sinfonica con produzioni d'Opera Lirica e registrazioni discografiche.\nHa diretto alcune tra le pi\u00f9 importanti orchestre del panorama musicale internazionale: la London Sinfonietta, la London Philharmonic, la Philharmonia di Londra, l'English Chamber Orchestra, la RIAS di Berlino, l'Orchestra di Stato Ungherese, la Filarmonia di Tokyo, la Filarmonica di Buenos Aires, l'Orchestra della Scala di Milano, l'Orchestra dell'Accademia di Santa Cecilia di Roma, la Dallas Symphony, la BRT di Bruxelles, l'Orchestre National du Capitol de Toulouse, l'Orchestre National de Lille e la National del Lyon, la Zeeland Symphony, l'Orchestra della RAI di Milano, Torino, Roma e l'Orchestra Scarlatti di Napoli, l'Orchestra Sinfonica di Bilbao.\n\u00c8 stato invitato nei principali teatri lirici del mondo: Opera di Parigi per J\u00e9rusalem con Veriano Luchetti, Silvano Carroli e la Gasdia nel 1984, Royal Opera House, Covent Garden di Londra con \"L'Italiana in Algeri\" con la Horne nel 1989, Grand Theatre de Ginevra per Les v\u00eapres siciliennes con Giuliano Ciannella e Robert Lloyd nel 1985, Staatsoper di Monaco, Capitol de Toulouse, Carnegie Hall e Metropolitan di New York, Lyric Opera di Chicago, Opera di Dallas, San Francisco Opera, Teatro Colon di Buenos Aires, Teatro Bunka di Tokyo, Teatro Megaron di Atene, Teatro alla Scala di Milano e tutti i maggiori teatri italiani; \u00e8 stato ospite nei Festivals di Glyndebourne, di Spoleto, di Pesaro e al Festival Verdi di Parma. \nDal 1982 al 1987 \u00e8 stato direttore principale dell'Opera dell'Orchestra Internazionale Italiana, dal 1987 al 1992 direttore principale dell'Orchestra regionale toscana, dal 1993 al 2001 direttore principale dell'Orchestra Stabile di Bergamo.\nNel 2007 \u00e8 stato nominato direttore artistico e direttore principale dell'Orchestra Filarmonica Marchigiana fino al 2013.\nHa inciso per Philips, Frequenz, Fonit Cetra, Nuova Era e Dynamic CD con musiche di Mozart, \u010cajkovskij, Simone Mayr e ouverture rare e inedite di Schubert e Cherubini; nel campo operistico l'\"Attila\", \"Il Signor Bruschino\", \"La Cambiale di Matrimonio\", \"La Favorite\"; DVD delle Opere \"Fille du Regiment\" al Teatro alla Scala di Milano, \"La Cenerentola\" al Festival di Glyndebourne, \"La Gioconda\"all'Arena di Verona, \"L'Italiana in Algeri\" al Festival di Pesaro. Il disco \"Manfred\" di Schumann, registrato con l'Orchestra e il Coro del Teatro alla Scala, ha vinto il \"XIX Premio della Critica Discografica Italiana\".\nDal 1987 \u00e8 docente di Direzione d'Orchestra per il Corso Triennale di Alto Perfezionamento all'Accademia Musicale Pescarese, scoprendo talenti di nuove generazioni tra cui: Massimo Zanetti, Gianandrea Noseda, Daniele Agiman, Pietro Mianiti, Stefano Miceli, Michele Mariotti, Dario Lucantoni, Andrea Di Mele, Massimiliano Caldi, Antonino Manuli. \nNel 2002 il Collegio dei Ragionieri di Lanciano in Abruzzo gli ha conferito il \"Premio Frentano d'Oro\" per i meriti artistici ottenuti in Italia e all'estero. L'Associazione Amici della Lirica dell'Opera Festival di Pesaro lo ha onorato con l'assegnazione del \"Premio Rossini d'Oro 2006\". Nel 2009 il XXVI \"Premio Luigi Illica\" ed il Premio \"Carloni\" della Barattelli dell'Aquila."}
{"id": "2083896", "revid": "281894", "url": "https://it.wikipedia.org/wiki?curid=2083896", "title": "Contador", "text": ""}
{"id": "2083897", "revid": "188323", "url": "https://it.wikipedia.org/wiki?curid=2083897", "title": "Suzuki RM 100", "text": ""}
{"id": "2083900", "revid": "110157", "url": "https://it.wikipedia.org/wiki?curid=2083900", "title": "Orion Mars Mission", "text": "L'Orion Mars Mission \u00e8 una missione che dovrebbe portare per la prima volta l'uomo su Marte. Il lancio potrebbe avvenire tra il 2030 e il 2040. Il progetto prevede l'invio di una navetta Orion verso il pianeta e la discesa dell'equipaggio su di esso per permettere la sua esplorazione.\nIl 1\u00ba febbraio, 2010 il Presidente degli Stati Uniti d'America, Barack Obama, ha annunciato l'intenzione di cancellare il programma a partire dall'anno finanziario 2011. Le possibilit\u00e0 della realizzazione della missione sono perci\u00f2 tuttora incerte ,ma negli anni successivi al 2011 lo stesso presidente Barack Obama ha riportato la attenzione sulla missione, stimando di riuscire a portare per la prima volta l'uomo su Marte entro il 2030."}
{"id": "2083904", "revid": "767487", "url": "https://it.wikipedia.org/wiki?curid=2083904", "title": "Max Harmonist", "text": "\u00c8 stato probabilmente l'unico famoso scacchista ad essere un danzatore di professione. Si esib\u00ec spesso nel balletto di corte di Otto von Bismarck e di Guglielmo II.\nDivenne noto come scacchista dopo aver vinto contro Isidor Gunsberg, Joseph Blackburne (che si classific\u00f2 secondo) e Emil Schallopp nel torneo di Francoforte 1887.\nVinse o fu pari primo nei tornei di Berlino 1883 (1\u00ba-4\u00ba), Amburgo 1885 (Hauptturnier), Berlino 1887. Altri buoni piazzamenti furono 4\u00ba-5\u00ba a Berlino 1888, 4\u00ba-5\u00ba a Norimberga 1888, 5\u00ba-8\u00ba a Berlino 1890."}
{"id": "2083909", "revid": "122706846", "url": "https://it.wikipedia.org/wiki?curid=2083909", "title": "Tira (personaggio)", "text": " \u00e8 un personaggio immaginario della serie di videogiochi picchiaduro \"Soulcalibur\". \u00c8 una giovane assassina sociopatica al servizio di Nightmare. Fa la sua prima apparizione in \"Soulcalibur III\".\nStoria.\n\"Soulcalibur III\".\nTira nasce in una data imprecisata del 1574, probabilmente presso una regione rurale della Germania. Viene allevata da un clan di assassini noto come \"Gli Uccelli Migratori\", ma se sia orfana oppure figlia di assassini non \u00e8 chiaro. In tale ambiente, diventa inevitabilmente un'assassina ella stessa e per la giovane, gi\u00e0 di suo affetta da disturbi psichici, uccidere \u00e8 una vera e propria macaberrima abitudine della quale non pu\u00f2 fare a meno.\nDopo la morte del suo intero clan, ella vive per un breve periodo di tempo normalmente, con una famigliola adottiva, ma la sua violenta natura ha la meglio e si ritrova a vagare senza meta, uccidendo chiunque incrociasse il suo cammino. Ben presto viene a sapere di uno spietato carnefice che vaga terrorizzando villaggi e reami, conosciuto come il \"Cavaliere Azzurro\". Un guizzo al cuore pervade Tira alla notizia dell'esistenza di qualcuno simile a lei, mettendosi alla sua ricerca.\nServendosi della scia di morte e distruzione lasciata dal Cavaliere, Tira riesce a trovarlo, ma rimane delusa scoprendo che Nightmare altri non \u00e8 che un'armatura posseduta dallo spirito malefico della Soul edge.\nNon avendo nulla da perdere, Tira diventa la sua fedele servitrice. La missione a lei affidata da Nightmare consiste nel trovare un corpo adatto, per ospitarvi lo spirito della Soul Edge.\nPyrrha, la figlia maggiore di Sophitia, che portava in s\u00e9 i frammenti della spada maledetta, era l'ospite pi\u00f9 adatto secondo Tira, che subito si precipita nella sua ricerca. Dopo aver sconfitto Abyss, Tira recupera la Soul Edge e si dirige a casa di Sophitia. Il finale in questo caso \u00e8 a scelta del giocatore.\n\"Epilogo 1\": Tira arriva a casa di Sophitia e si imbatte in un corridoio. Opta per la porta a sinistra e trova i bambini, Phirra e Patroclo la vedono e le dicono \"Buona sera signora, cos'\u00e8 quell'oggetto che ha in mano?\" e Tira risponde melliflua \"Oh, sono contenta che vi piaccia...\"\n\"Epilogo 2\": Tira arriva a casa di Sophitia e si imbatte in un corridoio. Opta per la porta a destra e ad attenderla ci sono Cassandra e Sophitia, armate con le loro rispettive armi. Non avendo altra scelta, Tira si d\u00e0 alla fuga e giunge in un bosco. L'aura della Soul Edge inghiotte il corpo Tira, che lancia un grido di dolore. Osservando il suo nuovo corpo la Soul Edge bisbiglia tra s\u00e9 e s\u00e9 non \u00e8 molto, ma per ora \u00e8 sufficiente.\n\"Soulcalibur IV\".\nTira perde il senno e diventa completamente pazza tanto da essere affetta da doppia personalit\u00e0. Caratteristica che nel nuovo episodio \u00e8 stata considerata nel gameplay vero e proprio. La storia di Tira si svolge sempre al fianco del suo padrone Nightmare. Il finale \u00e8 unico e non pu\u00f2 essere scelto come nel precedente episodio.\nTira si inchina davanti al suo padrone Nightmare nel castello di Ostrheinsburg per offrirgli le anime catturate per la spada malvagia. Ad un tratto Nightmare si sente male e Tira capisce che il suo corpo non riesce pi\u00f9 a controllare la sua forza e a questo punto tenta di soccorrerlo.\nIn quel momento la sua parte sadica e malvagia fa riflessioni di quello che sta accadendo e intima la parte che potremmo definire \"innocente\" di unirsi ad essa e uccidere soltanto per il puro gusto di farlo senza rispondere agli ordini di nessuno. Il corpo di Nightmare poi scompare sotto un'esalazione di energia malvagia e Tira la acquisisce subito dopo.\nLa frase di chiusura dell'epilogo dice che adesso la Soul Edge \u00e8 scomparsa ma ritorner\u00e0 ad ardere il pianeta di terrore.\n\"Soulcalibur V\".\nIn \"Soulcalibur V\", impostato 17 anni dopo gli eventi di \"Soulcalibur IV\". La Soul Edge riemerse come Tira e decise di manipolare Pyrrha per prendere la spada usufruendo del suo isolamento e della precedente esposizione alle energie della Soul Edge. Una volta che Patroklos la sconfigge per salvare sua sorella, Lei se ne and\u00f2 semplicemente.\n\"Soulcalibur VI\".\nTira \u00e8 il primo personaggio annunciato come contenuto da scaricare tramite \"season pass\" o \"dlc individuale\".\nAspetto.\nTira \u00e8 una giovane ragazza diciassettenne (la sua et\u00e0 pu\u00f2 essere visualizzata nel \"museo\" in \"Soulcalibur III\") con un aspetto spettrale e cupo, sempre circondata da corvi, con carnagione pallida e un \"look\" generalmente da giullare che le d\u00e0 un'aura da clown malvagio. Un suo segno particolare \u00e8 il neo che ha sotto l'occhio destro.\n\"Soulcalibur III\".\nTira ha i capelli corti verdi, una maglia verde strappata sotto il seno e un paio di guanti viola che ricordano molto una tipica fata da fiaba. Allo stesso modo i pantaloni a cui sono aggiunti dei gambali da cavaliere di metallo (in riferimento al fatto che viveva con dei soldati mercenari).\nIl secondo vestito da a Tira un aspetto decisamente pi\u00f9 dark. Ha il viso truccato in modo pallido, i capelli acconciati in modo diverso ai lati, una casacca di colore giallo ornata con dei teschi d'argento e degli stivali marroni.\n\"Soulcalibur IV\".\nTira in questo episodio ha i capelli castani e lunghi ma divisi da due code di cavallo ai lati di cui una pi\u00f9 corta dell'altra. Ha il viso truccato con l'ombretto e la matita sugli occhi, il rossetto scuro e il viso dal fondotinta pallido. Indossa un vestito tipicamente settecentesco di colore rosso decorato con dei fili d'oro e dei disegni circolari. I guanti sono riciclati da un'armatura e sono tutt'al pi\u00f9 di caratteristiche fiabesche e non reali come quelli dei cavalieri. I pantaloni sono simili a quelli alla Zuava e gli stivali sono tipicamente nobili e settecenteschi.\nIl secondo vestito invece ricorda in parte lo scorso episodio di \"Soulcalibur\" ed \u00e8 quello di un giullare. \u00c8 di colore viola ed \u00e8 molto rilevante il grosso cappello che indossa Tira.\n\"Soulcalibur V\".\nTira in questo episodio ha i capelli bianchi con meches multicolor, lunghi con le solite trecce. Ha il viso truccato con l'ombretto e la matita sugli occhi, il rossetto chiaro e il viso dal fondotinta pallido. Indossa un vestito simile a quello di \"Soulcalibur III\", per\u00f2 decorato con dei chiodi, con stivali di ferro e armatura. Nel secondo vestito Tira ha i capelli legati e una collana con corpetto di piume arancione e gialle.\nArmi.\nTira utilizza delle \"lame ad anello\" di diverse tipologie. Quest'arma consiste in un'arma a forma di Hula Hoop con il bordo tagliente. La preferita di Tira si chiama \"Eiserne Drossel\" ed \u00e8 un anello di acciaio con una circonferenza esterna raffigurante 3 paio di ali appuntite di uccello rapace. \u00c8 resistente e pericolosa da entrambi i lati, sia esterno che interno, ma Tira riesce a maneggiarla in modo eccellente a dispetto di questo svantaggio.\nIn \"Soulcalibur III\" la lama ad anello primaria prende invece il nome di \"Aiselne Drossel\": con molta probabilit\u00e0 \u00e8 un errore di traduzione della frase tedesca che significa \"Tordo di acciaio\" (che si rif\u00e0 alla forma della lama).\nIn \"Soulcalibur IV\" questo errore \u00e8 stato corretto ed \u00e8 stato inserito il nome originale come citato sopra.\nUna versione alternativa dell'Eiserne Drossel \u00e8 presente nei due episodi di \"Soulcalibur\" scegliendo il secondo vestito di Tira. Questa \u00e8 di colore nero ed \u00e8 ornata da dei teschi di acciaio stilizzati.\nEsistono altre versioni bonus acquistabili che presentano le modifiche pi\u00f9 svariate delle lame ad anello usate da Tira e che prendono i seguenti nomi: Bifrost, Ixion, Vimana, Ouroboros, Cogwheel.\nIn \"Soulcalibur IV\" l'arma \"scherzo\" consiste in un vero e proprio Hula Hoop bianco con strisce viola che genera un rumore plasticoso ogni volta che si colpisce l'avversario. In \"Soulcalibur III\" l'arma scherzo \u00e8 invece un ingranaggio giocattolo.\nNota: Drossel si tradurrebbe anche \"farfalla\", ma come suggerisce la presenza di uccelli rapaci che viaggiano insieme a Tira viene meglio tradotto come tordo o mughetto.\nStile di combattimento.\nGloomy e Jolly Side.\nIn \"Soulcalibur IV\" sono state aggiunte due modalit\u00e0 di attacco che prendono il nome di Jolly Side, che come suggerisce il nome vede Tira divertita e vogliosa di \"giocare\" con il suo avversario infierendogli delle torture e successivamente la morte, e l'altra di Gloomy Side, in cui Tira viene pervarsa da una nevrosi che si manifesta con tanta violenza verso chi le sta davanti che ci rimette la sua stessa energia fisica. Difatti Tira, come si racconta nella trama, \u00e8 affetta da duplice personalit\u00e0.\nIl set di mosse in Jolly Side \u00e8 stato riciclato da \"Soulcalibur III\", mentre il Gloomy Side offre azioni completamente nuove caratterizzate da maggior violenza e velocit\u00e0.\nTuttavia la debolezza di Tira nel Jolly Side e i suoi attacchi bench\u00e9 forti, ma suicidi, del Gloomy Side la rendono un personaggio giocabile abbastanza difficile da utilizzare. Durante il gioco la personalit\u00e0 di Tira passa dal Gloomy al Jolly a seconda di determinate circostanze (effettuando il Taunt, quando viene colpita, quando ha poca energia, quando cade dal ring).\nIn ogni caso pu\u00f2 essere effettuata una mossa con cui Tira colpisce il cerchio d'acciaio con la testa per arrabbiarsi e passare al Gloomy. Tuttavia, non \u00e8 l'unico metodo che il giocatore pu\u00f2 utilizzare: anche effettuare la provocazione con Tira si ha circa il 70% di possibilit\u00e0 di cambiare fra Jolly e Gloomy Side e viceversa.\nMoveset.\nTira \u00e8 caratterizzata in generale da una serie di attacchi acrobatici, veloci e quasi tutti a corto raggio. I suoi attacchi tendono a lanciare l'avversario al din fuori del ring in quasi tutti i casi, che sia una presa o un attacco verticale. Il tutto si racchiude in uno stile definito \"Danza della Morte\".\nI suoi attacchi orizzontali e verticali, come si pu\u00f2 notare consultando l'elenco mosse, prendono quasi sempre il nome di uccelli o di stili di danza come \"Canarie Waltz\" (Valzer delle canarie), Nightingale Jig (Giga dell'usignolo), Ibis Minuetto (Minuetto degli Ibis). Attacchi di lancio prendono il nome da elementi tutt'al pi\u00f9 fiabeschi come Glass Slippers (Pantofole di vetro), Death Spindle (Mandrino della morte), Poison Apple (Mela avvellenata). Altri attacchi ancora prendono il nome da tecniche musicali come Backstep Pizzicato (Passo indietro pizzicato), Blazing Cadenza (Cadenza fiammeggiante), Cross Wing Legato (Legato di incrocio ali)."}
{"id": "2083911", "revid": "124505489", "url": "https://it.wikipedia.org/wiki?curid=2083911", "title": "Partito Nazionale della Nuova Zelanda", "text": "Il Partito Nazionale della Nuova Zelanda (inglese: \"New Zealand National Party\", m\u0101ori: \"R\u014dp\u016b N\u0101hinara o Aotearoa\") \u00e8 un partito politico neozelandese di orientamento conservatore fondato nel 1936.\nInsieme al Partito Laburista ha conteso la guida del paese. Nel 2008, dopo 9 anni di opposizione, ha vinto le elezioni politiche e l'allora leader John Key ha assunto la carica di Primo ministro della Nuova Zelanda."}
{"id": "2083913", "revid": "22356", "url": "https://it.wikipedia.org/wiki?curid=2083913", "title": "Silvanerpeton", "text": ""}
{"id": "2083916", "revid": "293489", "url": "https://it.wikipedia.org/wiki?curid=2083916", "title": "Excel saga", "text": ""}
{"id": "2083918", "revid": "22356", "url": "https://it.wikipedia.org/wiki?curid=2083918", "title": "Pareiasauria", "text": ""}
{"id": "2083919", "revid": "287204", "url": "https://it.wikipedia.org/wiki?curid=2083919", "title": "Etienne-Gabriel Morelly", "text": ""}
{"id": "2083922", "revid": "230990", "url": "https://it.wikipedia.org/wiki?curid=2083922", "title": "Serenissima Repubblica Veneta", "text": ""}
{"id": "2083928", "revid": "1386670", "url": "https://it.wikipedia.org/wiki?curid=2083928", "title": "Pietro Koch", "text": "Negli ultimi anni della seconda guerra mondiale, fu a capo di un reparto speciale di polizia della Repubblica Sociale Italiana, noto anche come \"Banda Koch\", che oper\u00f2 principalmente a Roma e in seguito, brevemente, anche a Milano, macchiandosi di numerosi crimini contro nemici catturati e oppositori politici, come torture e omicidi.\nBiografia.\nPietro Koch era figlio di Otto Rinaldo Koch, un commerciante di vini ed ex ufficiale della marina tedesca, sposatosi con Olga Politi. La famiglia negli anni trenta si trasfer\u00ec da Benevento a Roma, dove Pietro si diplom\u00f2 al liceo Gioberti per poi iscriversi alla facolt\u00e0 di giurisprudenza. Il richiamo alle armi lo costrinse ad abbandonare gli studi intrapresi. Nel 1938 divent\u00f2 ufficiale di complemento dei Granatieri di Sardegna. Nei primi mesi del 1940 fu posto in congedo e non venne chiamato alle armi fino alla primavera del 1943.\nIn questi tre anni visse tra Roma e Perugia come mediatore di compravendite immobiliari e agricole. La prefettura di Perugia lo segnal\u00f2, nell'ottobre 1942, per \u00abuna non indifferente attivit\u00e0 truffaldina\u00bb (1- pg.155). Nel 1940 si era sposato con Enza Gregori, ma il matrimonio naufrag\u00f2 in pochi mesi a causa della relazione con Tamara Cerri, una ragazza sedicenne conosciuta a Firenze.\nRepubblica Sociale Italiana.\nNella primavera del 1943 fu richiamato alle armi nel 2\u00ba Reggimento \"Granatieri di Sardegna\" e l'8 settembre 1943 era a Livorno con il suo reparto in attesa di imbarcarsi per la Sardegna. Dopo l'8 settembre si spost\u00f2 a Firenze e si iscrisse al Partito Fascista Repubblicano, entrando nel \"Reparto Speciale di Sicurezza\" di Mario Carit\u00e0. \nLe incertezze del periodo sono riportate in tre lettere di Pietro Koch alla sorella, pervenute, dopo la Liberazione, ad un giovane funzionario del Partito Comunista Italiano, Luca Canali, che le pubblic\u00f2 parafrasate nella sua autobiografia. In esse, si manifesta lo sbandamento di un giovane ragazzo che poi decide di aderire con convinzione fanatica alla repressione nazi-fascista.\nSi mise subito in evidenza con la cattura, presso un albergo cittadino, del colonnello Marino, gi\u00e0 aiutante del generale di corpo d'armata Mario Caracciolo di Feroleto, l'ex comandante della 5\u00aa Armata che aveva tentato la difesa di Firenze. Attraverso questa azione fu notato da Mussolini. Mario Caracciolo di Feroleto, uno dei pochi generali che si erano opposti ai tedeschi, si era rifugiato a Roma presso il convento vaticano di San Sebastiano, sotto tutela di Giuseppe Cordero Lanza di Montezemolo.\nIl capitano delle SS di via Tasso, Kurt Schutze, del gruppo di Herbert Kappler, autorizz\u00f2 Koch a violare il territorio vaticano; cos\u00ec la sua banda, attraverso uno stratagemma e l'appoggio esterno delle SS, riusc\u00ec ad arrestare il generale. Le SS, dopo averlo schedato, lo lasciarono a Koch, che lo trasfer\u00ec a Firenze presso la sede della cosiddetta Banda Carit\u00e0. Il risultato di questa azione gli permise di avere le autorizzazioni dal capo della Polizia della RSI di Sal\u00f2, Tullio Tamburini, per costituirsi un suo reparto speciale. Con l'arresto del generale di corpo d'armata Mario Caracciolo di Feroleto fu rinvenuto anche il memoriale Caracciolo, documento interessantissimo scritto dal generale durante la reclusione, che contiene informazioni inequivocabili, in particolare riguardo a come la cieca ostinazione del duce abbia condotto l'Italia nel baratro. Fu grazie al tenente, poi capitano, dei Granatieri di Sardegna, N.H. Eraldo Barosini (Roma 3/10/1915 - Roma 23/05/1986), capo settore della Banda Granatieri e amico di Pietro Koch, che in pieno regime nazi-fascista \u00e8 stato possibile venire a conoscenza di parte di questa documentazione, sottratta dal Barosini a Koch durante un loro incontro, che n\u00e9 il governo repubblicano, n\u00e9 le autorit\u00e0 tedesche avrebbero mai autorizzato di mettere in circolazione e avrebbero forse un giorno distrutto.\nLa cosiddetta \"Banda Koch\".\nAttivit\u00e0 a Roma.\nNel dicembre 1943 Koch si trovava a Roma e si present\u00f2 al capo della Polizia Repubblicana, affermando di avere incarico dal generale Luna di riferire che il generale ricercato, Caracciolo, era nascosto presso il convento di San Sebastiano.\nUna volta costituita la squadra speciale, che prese la denominazione ufficiale di \"Reparto Speciale di Polizia Repubblicana\", si aggregarono anche diversi elementi della Banda Carit\u00e0 fino ad arrivare a circa una settantina di unit\u00e0 tra i quali anche dei sacerdoti. La composizione era la pi\u00f9 varia. La bibliografia ricorda: i preti Ildefonso Troya dell'ordine dei Benedettini Vallombrosiani (dopo la sospensione a divinis) e Pasquino Perfetti, l'avvocato Augusto Trinca Armati del foro di Perugia (a capo dell'Ufficio Legale del reparto), il giornalista Vito Videtta, l'esperto dei servizi segreti Francesco Argentino detto \"Dottor Franco\", Armando Tela (con il ruolo di vice-comandante). Tra gli agenti del reparto ci furono anche degli ex arrestati che collaborarono, come il gappista Guglielmo Blasi. C'erano anche diverse donne: Alba Giusti Cimini (vedova di guerra di 28 anni, e segretaria di Koch), Marcella Stopponi (dattilografa e verbalista) e Daisy Marchi (vero nome Dusnella Marchi), una soubrette che fu per un periodo anche l'amante di Koch. A Milano la Cimini e la Marchi usavano spacciarsi, con i prigionieri, per la celebre Luisa Ferida (specialmente la seconda, molto somigliante fisicamente), approfittando della penombra delle celle; \u00e8 probabilmente questa l'origine della calunnia che coster\u00e0 la vita all'attrice, che conosceva Koch per tramite del compagno Osvaldo Valenti (membro della X\u00aa MAS), ma non collabor\u00f2 mai con la banda. Uomo di collegamento con la X\u00aa MAS, a Roma, fu Mauro De Mauro (amico e forse amante della Stopponi), che non faceva parte della banda in maniera diretta.\nLa formazione ottenne alcuni rapidi e clamorosi successi con irruzioni e perquisizioni nelle sedi della Chiesa. Gli arresti eccellenti nei conventi, la cattura di Giovanni Roveda e poi la cattura, su segnalazione del collaboratore di Koch Francesco Argentino, del professor Pilo Albertelli che fu torturato e poi fucilato alle Fosse Ardeatine, produssero impressione nel comando SS.\nLa prima sede provvisoria del reparto si attest\u00f2 brevemente a via Tasso 115, dove era acquartierato il Comando SS della Citt\u00e0 aperta. Ma gi\u00e0 in gennaio si trasfer\u00ec nella palazzina di via Principe Amedeo 2, presso la pensione Oltremare, dove occup\u00f2 tre appartamenti uniti. Il vero e proprio alloggio di Koch era nella stanza matrimoniale n\u00ba1, nella stanza n\u00ba15 invece si trovava il suo ufficio dove avvenivano gli interrogatori, nella stanza n\u00ba16 attigua si trovavano le due segretarie Anita e Marcella.\nTra gennaio e maggio 1944 la banda decim\u00f2 le file degli antifascisti di Roma, tra i quali ben 23 esponenti del Partito d'Azione, che sub\u00ec la pressione maggiore, di cui 21 furono fucilati alle Fosse Ardeatine.\nKoch, la notte tra il 3 e il 4 febbraio, coordin\u00f2 l'assalto dei suoi uomini al convento annesso alla basilica di San Paolo, che port\u00f2 all'arresto di 67 persone fra ebrei, renitenti alla leva, ex-funzionari di polizia e militari di rango del Regio Esercito (generali Monti e Fortunato) che vi avevano trovato rifugio\nIl 17 marzo 1944 viene fermato il tenente aus. di P.S. Maurizio Giglio, che manteneva contatti radio con il \"Regno del Sud\" e secondo le accuse di Koch con l'Armata del generale Clark. Fu sottoposto per giorni a brutale tortura in sei interrogatori consecutivi insieme all'agente di P.S. Giovanni Scottu che lo accompagnava; a questi eventi assist\u00e9 anche il questore capitolino Caruso. Giglio ridotto in fin di vita, fu accompagnato a braccia a Regina Coeli, la sera del 23 marzo. Consegnato quindi ai tedeschi per l'esecuzione della rappresaglia conseguente all'azione partigiana di Via Rasella, dove una compagnia del Polizei regiment Bozen, forte di 156 uomini, fu oggetto di un attentato che caus\u00f2 33 morti, fu condotto in una cava di pozzolana alla periferia di Roma, presso le Fosse Ardeatine e, il giorno 24 marzo 1944, fu ucciso con un colpo alla nuca. Scottu riuscir\u00e0 a sopravvivere e al termine della guerra formuler\u00e0 un implacabile atto di accusa contro la banda.\nNonostante non avesse conseguito la laurea in legge, Koch cominci\u00f2 ad essere chiamato dai suoi sottoposti semplicemente come \"dottore\", tipico appellativo rivolto ai funzionari di questura. \nDopo l'attentato di via Rasella, la sede del comando non fu pi\u00f9 ritenuta adeguata, e il reparto, armi alla mano, prese possesso alla mezzanotte del 21 aprile della pensione Jaccarino, un palazzetto signorile sito in via Romagna 38. Da qui Koch, attraverso numerosi arresti e interrogatori brutali, ottenne in breve tempo il nome di Franco Calamandrei e degli altri coinvolti e ricostru\u00ec l'esatta dinamica dell'attentato gappista, di cui diede notizia al generale tedesco Kurt M\u00e4lzer, comandante della Wehrmacht nella capitale, con un dettagliato rapporto. Nella lettera Koch testimonia anche l'avversione riscontrata da parte di molte SS e l'ostruzione di certi fascisti, lamenta un'irruzione nella vecchia sede del suo reparto e il tentativo di individuare la nuova, la minaccia di un arresto nei suoi confronti, annunciando che \u00e8 stato disposto un servizio di sorveglianza in modo da prevenire eventuali atti ostili.\nIn aprile del 1944 la banda arrest\u00f2 anche Luchino Visconti. Il regista milanese, scarcerato dopo pochi giorni grazie all'intercessione dell'attrice Mar\u00eda Denis, fu uno dei principali testimoni nella requisitoria del processo che port\u00f2 alla fucilazione di Koch, raccontando i particolari sui metodi d'interrogatorio della banda.\nIl 28 aprile dello stesso anno la banda, durante un tentativo di catturare un gruppo di comunisti, uccise due ignari passanti (un ragazzo, Luigi Mortelliti, e una donna, Maria Di Salvo).\nIl 28 maggio, pochi giorni prima della liberazione della capitale, una pattuglia di militi fascisti della banda intercett\u00f2 per caso in via Livorno l'intellettuale socialista Eugenio Colorni. La banda gli intim\u00f2 di rivelargli dove si stava recando (una riunione coi suoi compagni della prima brigata Matteotti), ma Colorni si rifiut\u00f2 di rispondere; fu quindi spinto verso un portone e l\u00ec colpito con tre colpi di pistola. Trasportato all'Ospedale San Giovanni, mor\u00ec il 30 maggio, a soli 35 anni, sotto la falsa identit\u00e0 di Franco Tanzi.\nI metodi di Koch erano caldeggiati dalle SS di Kappler, e la banda collabor\u00f2, fra appoggio cooperante e attriti intestini, col comando SS di via Tasso, diventando anche lo strumento di azioni e irruzioni nelle sedi della Chiesa, come l'assalto al convento annesso alla Basilica di S. Paolo, progettato e coordinato da Koch, avvenuto la notte tra il 3 e il 4 febbraio, che port\u00f2 all'arresto di 67 persone fra ebrei, renitenti alla leva, ex-funzionari di polizia e militari di rango\n. Queste iniziative riducevano per i tedeschi le complicazioni diplomatiche di extraterritorialit\u00e0 tra la Santa Sede e il Terzo Reich. Koch inoltre procur\u00f2 a Kappler alcuni nominativi da inserire nella lista dei condannati a morte per rappresaglia, in risposta all'attentato di via Rasella operato dai GAP.\nAttivit\u00e0 a Milano.\nQuando, nel giugno del 1944, Roma fu liberata dagli Alleati Koch si un\u00ec al convoglio di Eugen Dollmann diretto a nord mentre la sua banda fugg\u00ec a Milano. Il Reparto Speciale, inquadrato nelle SS italiane, si insedi\u00f2 presso Villa Fossati (tra le vie Paolo Uccello e Masaccio), che in citt\u00e0 sar\u00e0 nominata come \"Villa Triste\", attrezzandola con filo spinato, riflettori e sirene. Alcuni locali furono adibiti a stanze di tortura. Quasi tutti i componenti di Roma raggiunsero Milano, solamente alcuni furono arrestati e condannati a morte durante la loro fuga, come il questore Pietro Caruso. A Milano si inserirono anche nuovi elementi, come l'attore Osvaldo Valenti (l'uomo di collegamento fra Koch e il principe Borghese della X\u00aa MAS), il conte-industriale Guido Stampa e altre donne (Lina Zini e Camilla Giorgiatti).\nI metodi di tortura e le tecniche d'interrogatorio della banda divennero tristemente famosi e, vista la generalit\u00e0 di testimonianze concordi, quasi codificati:\nVia via l'ambito delle attivit\u00e0 del Reparto di Koch si ampliarono e oltre all'azione contro gli antifascisti gli furono assegnati anche compiti di indagini interne all'apparato di regime della Repubblica di Sal\u00f2. Gli sbandamenti della neonata repubblica fascista facevano emergere istanze politiche diverse. C'erano idee moderate e altre invece che arrivavano ad accusare lo stesso Mussolini di essere debole e inerte. Queste indagini, indirizzate e autorizzate direttamente o indirettamente dal Duce, esaltarono da un lato il potere della banda, ma dall'altro crearono anche le condizioni della sua fine.\nTra gli indagati fascisti del Reparto speciale ci furono sia fascisti intransigenti come Roberto Farinacci, che fascisti moderati come il direttore de La Stampa Concetto Pettinato. Furono svolte dagli uomini di Koch anche indagini interne nei confronti dei membri della \"Muti\" che esercitavano una certa rivalit\u00e0 nei confronti della squadra speciale. Il gruppo dirigente fascista si sent\u00ec minacciato dall'autonomia di Koch e riusc\u00ec cos\u00ec ad avere l'avallo di Mussolini per smantellare la banda con un'azione di forza, condotta il 25 settembre 1944 proprio da parte della Legione Autonoma Mobile Ettore Muti, al comando del Questore Alberto Bettini. Secondo alcune fonti il reparto era implicato anche in un traffico di cocaina. Villa Fossati fu circondata, circa cinquanta componenti della banda vennero arrestati e fu sequestrato tutto il bottino accumulato nei mesi di attivit\u00e0. Il 17 dicembre 1944 Koch fu arrestato e rinchiuso al carcere di San Vittore a Milano. Successivamente, nonostante le proteste di Kappler, il Reparto fu smantellato.\nIl colonnello Walter Rauff, capo della Polizia del Terzo Reich per la Lombardia, il Piemonte e la Liguria, afferm\u00f2: \"Koch non \u00e8 stato capace di vedere con esattezza la situazione di Milano, si \u00e8 rivelato troppo giovane e troppo importantizzato e indipendente, ha speso troppi denari e ha suscitato le gelosie di tutti i concorrenti\".(2)\nGli ultimi giorni.\nCon l'aiuto dei tedeschi, Koch riusc\u00ec ad evadere il 25 aprile 1945 e da Milano si spost\u00f2 a Firenze, allo scopo di ricongiungersi con Tamara Cerri, che, dopo l'arresto a Villa Fossati, era stata liberata e aveva raggiunto la sua famiglia a Firenze, per essere nuovamente catturata dagli alleati. Avuta notizia dell'arresto, il 1\u00ba giugno si present\u00f2 alla questura del capoluogo toscano dichiarando: \"Se avete arrestato Tamara Cerri perch\u00e9 vi dica dov'\u00e8 Koch, potete liberarla. Koch sono io, arrestatemi\". Subito tradotto a Roma, fu processato dopo una rapida istruttoria di due giorni, con procedura d'urgenza.\nIl processo si apr\u00ec il 4 giugno nell'aula magna della Sapienza, l'interrogatorio dell'imputato e le deposizioni dei testimoni dell'accusa (l'ex-questore Morazzini e il commissario di polizia Marottoli) e a discarico (Luchino Visconti, la cui deposizione fin\u00ec invece per prodursi in un ulteriore capo d'accusa) occuparono due ore; la requisitoria del PM e l'arringa difensiva di Federico Comandini, nominato avvocato d'ufficio quale Presidente dell'Ordine degli avvocati di Roma, presero circa mezz'ora. Alle 11:55 l'imputato fu condotto in camera di sicurezza e alle 12:17 rientr\u00f2 in aula, dando la corte lettura del dispositivo della sentenza. Condannato alla pena capitale, fu giustiziato presso il Forte Bravetta alle ore 14:21 del 5 giugno 1945.\nVista la fama del personaggio, le autorit\u00e0 ritennero opportuno documentare l'esecuzione con una ripresa filmata. Regista d'eccezione volle essere Luchino Visconti, che a sua volta da Koch era stato arrestato e torturato.\nLa fine della banda.\nAlcuni componenti della banda furono giustiziati nei giorni successivi al 25 aprile: Armando Tela il 22 maggio, Augusto Trinca Armati il 18 maggio, Vito Videtta il 29 aprile. Gli altri furono in maggioranza condannati a pene detentive e ritornarono in libert\u00e0 nei primi anni cinquanta, come il sacerdote Epaminonda Troya. La Cerri venne scagionata dalle accuse e scarcerata da Regina Coeli il 16 marzo 1946, dopo aver diviso la cella con la collaborazionista ebrea Celeste Di Porto. Osvaldo Valenti venne fucilato il 30 aprile a Milano assieme alla compagna Luisa Ferida. Mauro De Mauro ebbe imputazioni per la strage delle Fosse Ardeatine, ma fu assolto e divenne un noto giornalista, fino al suo omicidio per opera della mafia siciliana nel 1970. Daisy Marchi, che Koch cerc\u00f2 di scagionare dai crimini (poich\u00e9 aveva lasciato la banda dopo la fine della relazione con lui), pass\u00f2 un brevissimo periodo in prigione, tentando di farsi passare per una partigiana, e poi venne liberata senza accuse; \u00e8 morta da anonima pensionata a Roma nel 2013. Alba Cimini (morta a Napoli nel 1952, a 34 anni) liberata dopo aver scritto una lettera a Mussolini dopo il primo arresto e arrestata di nuovo nel dopoguerra, non sub\u00ec condanne, nonostante l'accertato coinvolgimento. Marcella Stopponi e altri beneficiarono dell'amnistia Togliatti che cancell\u00f2 i loro reati e le relative condanne. Mar\u00eda Denis, che frequent\u00f2 Koch solo per far liberare Visconti, risult\u00f2 estranea ad ogni coinvolgimento e venne liberata."}
{"id": "2083933", "revid": "125896538", "url": "https://it.wikipedia.org/wiki?curid=2083933", "title": "Pier Carpi", "text": "Biografia.\nDopo aver concluso il liceo artistico inizi\u00f2 a collaborare al quotidiano \"Gazzetta di Parma\" e fond\u00f2 un'associazione giovanile, la CNIG (Centro Nazionale Iniziative Giovanili),\nnegli anni sessanta, collabor\u00f2 alla rivista satirica \"Bertoldo\", edito da Gino Sansoni.\nSi dedic\u00f2 poi ai fumetti scrivendo sceneggiature per \"Topolino\" (dal 1963), \"Superman\", \"Batman\", \"I Naufraghi\", \"Lancillotto\", \"Bob Lance\", \"Zakimort\", \"Teddy Bob\", \"Boy\", \"Brancaleone\",\n\"l'Agente senza Nome\", \"Kolosso\", \"I Serpenti\", \"Uranella\", \"Jessica\" e molti altri personaggi tra cui \"Diabolik\" edito dalla Astorina per la quale scrisse anche i romanzi\ndella collana dedicata a Diabolik, \"Il romanzo di Diabolik\", della quale fu anche direttore.\nAlcuni di queste serie, come ad esempio \"Zakimort\" della Sansoni, le scrisse in collaborazione con lo sceneggiatore Michele Gazzarri.\nCur\u00f2 poi rubriche e disegn\u00f2 vignette umoristiche per le collane \"Giallo Mondadori\" e \"Segretissimo\" e la rivista \"Settimana Radio TV\".\nSempre per la Sansoni, nel 1970 fond\u00f2 e diresse Alfredo Castelli la rivista \"Horror\" per la quale scrisse anche storie a fumetti,\nin gran parte disegnate da Sergio Zaniboni e Marco Rostagno, ideo la serie a strisce \"Beatrice\" e la serie di vignette \"Alice\".\nAdatt\u00f2 una versione a fumetti di \"Pinocchio\" illustrata da Giovanni Manca. Per la Sugar ide\u00f2 la collana \"L'Olimpo dei Fumetti\".\nNel 1990 torn\u00f2 al fumetto scrivendo qualche sceneggiatura di \"Martin Myst\u00e8re\" e \"Zona X\".\nPer le \u00c9ditions Lug di Lione, casa editrice di Marcel Navarro, produsse sceneggiature di \"Bob Lance\", \"Dick Demon\", \"Morgane\", \"Sibilla\".\nTra i disegnatori che hanno illustrato suoi testi, figurano: \nGiorgio Montorio, Carlo Peroni, Antonio Toldo, Giancarlo Alessandrini, Luciano Bernasconi, Pini Segna, Flavio Bozzoli, \nPietro Gamba, Emilio Uberti, Annibale Casabianca, Sergio Tuis e vari artisti della Disney Italia.\nCome scrittore debutt\u00f2 con \"La morte facile\" (1964);\nseguirono moltissimi libri tra cui \"Storia della magia\", \"Il mistero di Sherlock Holmes\" e \"Le societ\u00e0 segrete\" (1968), \"Cagliostro il taumaturgo\" (1972),\n\"I mercanti dell'occulto\" (1973), \"Un'Ombra nell'Ombra\", \"Rasputin\" (1975), \"Le profezie di Papa Giovanni XXIII\" (1976), \"Palazzo d\u00b4Estate\" (1978), \"La Banda Kennedy\" (1980; nuova edizione nel 1990),\n\"Il caso Gelli\" (1982), \"Il diavolo\" (1988), \"Il venerabile\" (1993), \"Ges\u00f9 contro Cristo\" (1997). Diresse due film tratti dai suoi romanzi, \"Povero Cristo\" e \"Un'ombra nell'ombra\".\nPer il teatro realizz\u00f2 il dramma religioso \"L'abbraccio\" (premio Festival dei Due Mondi di Spoleto), seguito da \"Il Papa in vacanza\" e \"Mandrake a Dallas\".\nNella sua carriera ha vinto vari premi come quello internazionale di giornalismo, l'Hans Cristian Andersen per la fiaba, il premio Carlomagno di Aquisgrana,\nil Bancarella e il Bancarellino, il premio Carlo Alberto Dalla Chiesa e il premio J. L. Borges.\nPer il cinema \u00e8 stato selezionato alla Biennale di Venezia e al Festival di Cannes. Nel 2003 Editoriale Mercury ripubblic\u00f2 \"Zakimort\" in volume cartonato.\nLa moglie \u00e8 la scrittrice Franca Bigliardi, premio L'Espresso 1987 con il racconto \"Il ventre di Maria\" da cui fu tratto l'omonimo film con la regia di Mem\u00e8 Perlini uscito nel 1993.\n\u00c8 determinante la sua collaborazione con le sorelle Giussani per la creazione di Diabolik e per la scelta del personaggio (scrive alcune sceneggiature dei primi numeri)\ndato che tale scelta doveva cadere su due proposte, una delle quali era Diabolicus.\nSuo sar\u00e0 il \"Romanzo di Diabolik\" in edicola nel 1969 per i tipi di Sansoni e diriger\u00e0 la collana.\nDal suo libro \"Cagliostro il Taumaturgo\" fu tratto l'omonimo film con la sua sceneggiatura. Il suo nome era tra quelli rinvenuti nella lista degli appartenenti alla loggia P2 (Reggio Emilia 14).\nNel 1983 rilasci\u00f2 un'intervista al giornalista Enzo Biagi nella quale parl\u00f2 del suo rapporto con il venerabile maestro della loggia Licio Gelli.\nAderente alla Societ\u00e0 Teosofica, fu in buoni rapporti con Edoardo Bratina, Segretario Generale della Societ\u00e0 Teosofica Italiana dal 1974 al 1995.\nCarpi dette vita all'inizio degli Anni Novanta ad un Gruppo Teosofico, da lui presieduto, che aveva sede a Reggio Emilia."}
{"id": "2083937", "revid": "22356", "url": "https://it.wikipedia.org/wiki?curid=2083937", "title": "Proailurus lemanensis", "text": "Il proailuro (Proailurus lemanensis, ) \u00e8 un mammifero carnivoro estinto appartenente ai felidi. Visse nell'Oligocene superiore e nel Miocene inferiore (30 \u2013 22 milioni di anni fa). I suoi resti fossili sono stati ritrovati in Europa e in Asia. \nDescrizione.\nQuesto animale possedeva un corpo piuttosto allungato ed era molto simile a un odierno gatto domestico, soltanto di dimensioni leggermente maggiori. La coda era pi\u00f9 lunga, cos\u00ec come il cranio e gli occhi, mentre i denti e gli artigli dovevano essere pi\u00f9 aguzzi. In generale, le proporzioni corporee lo rendevano simile a una genetta attuale. La forma del cranio era ancora molto simile a quella dei carnivori primitivi, anche se il muso era gi\u00e0 raccorciato e simile a quello di un gatto; la dentatura, invece, non aveva ancora subito la drastica riduzione di molari e premolari tipica dei felidi attuali. \u00c8 probabile che questo animale, come gli attuali viverridi, fosse parzialmente arboricolo. \nClassificazione.\nSecondo la gran parte degli studiosi, il proailuro pu\u00f2 essere considerato uno dei felidi pi\u00f9 primitivi finora scoperti, e potrebbe essere stato molto simile all'antenato di \"Pseudaelurus\", una forma del Miocene dalla quale potrebbero essere derivate le maggiori linee evolutive dei felidi (come le tigri dai denti a sciabola, i panterini e i felini). La filogenia dei felidi, tuttavia, non \u00e8 ancora adeguatamente conosciuta.\nAltri studi riguardanti la posizione filogenetica dei carnivori (Wesley-Hunt &amp; Flynn, 2005) pongono \"Proailurus\" al di fuori della famiglia dei felidi: secondo questa classificazione, \"Proailurus\" sarebbe un membro primitivo dei feliformi, il gruppo che comprende anche gli erpestidi, i viverridi, gli ienidi e i felidi."}
{"id": "2083941", "revid": "300067", "url": "https://it.wikipedia.org/wiki?curid=2083941", "title": "Vassili Karasev", "text": ""}
{"id": "2083948", "revid": "79968", "url": "https://it.wikipedia.org/wiki?curid=2083948", "title": "Delay Tolerant Network", "text": "Il Delay Tolerant Network o DTN (in inglese \"rete tollerante ai ritardi\") \u00e8 un'architettura di rete di telecomunicazioni, attualmente in fase di sviluppo, che si propone come obiettivo la possibilit\u00e0 di far comunicare tra loro reti indipendenti, mutuamente incompatibili e non appartenenti a Internet (definita in questo contesto come una rete globale continuamente interconnessa). \nQueste reti sono caratterizzate da ritardi di trasmissione lunghi e molto variabili, da periodi di perdita delle connessioni di durata arbitrariamente lunga, da alti tassi di errore e da forte asimmetria di trasmissione dei dati nelle due direzioni. Esempi classici di questo tipo di reti sono per esempio i sistemi di comunicazione tra la Terra e i dispositivi nello spazio, come le sonde, o i sistemi di comunicazione diretta tra dispositivi nello spazio, come per esempio nel caso delle comunicazioni tra satelliti, stazioni spaziali e sonde interplanetarie per le quali i normali protocolli usati per Internet non sono adatti a far fronte a condizioni estreme come le distanze elevatissime, i ritardi di trasmissione significativi, l'oscuramento del segnale per esempio in seguito a interposizione di corpi celesti, gli elevati disturbi dovuti ai campi elettromagnetici planetari e alla radiazioni cosmiche congiunti con la perdita di potenza del segnale su distanze astronomiche eccetera.\nL'applicazione dei concetti e delle tecnologie di tipo DTN permette teoricamente di interconnettere tra loro tali reti in modo da consentire lo scambio di informazioni esattamente come avviene su Internet, migliorando al tempo stesso anche la qualit\u00e0 e la portata delle comunicazioni. Il campo di applicazione naturale \u00e8 quindi quello dell'esplorazione dello spazio e proprio per questo motivo tali studi sono supportati attivamente dalla NASA.\nPrincipio tecnico.\nL'architettura DTN definisce una serie di meccanismi che consentono di effettuare le seguenti operazioni:\nA differenza di Internet, che si basa su un trasferimento di dati di tipo \"packet switching\" (frantumazione dell'informazione su pacchetti che vengono poi instradati autonomamente) supportato dal protocollo TCP/IP, la DTN usa un trasferimento di tipo \"store and forward message switching\". Con questo meccanismo, ogni nodo memorizza in modo persistente l'intero contenuto informativo (\"store message\"), o una sua segmentazione grossolana, per poi trasferirlo in blocco (\"forward message\") al nodo successivo, a sua volta dotato della stessa capacit\u00e0. Il meccanismo di trasferimento \u00e8 basato su sessioni, ossia su uno scambio di informazioni che pu\u00f2 continuare senza richiedere necessariamente un messaggio di conferma da parte del nodo ricevente, piuttosto che su conversazioni (scambio di informazioni che pu\u00f2 continuare solo se il nodo ricevente comunica al nodo trasmittente l'avvenuta corretta ricezione del blocco elementare di dati). La memorizzazione persistente (ossia per un tempo indefinito) \u00e8 fondamentale per compensare eventuali lunghi periodi di perdita di comunicazione all'interno di una rete o verso il nodo adiacente, per compensare differenze anche notevoli di velocit\u00e0 di trasmissione/ricezione dei dati tra nodi, per ritrasmettere il contenuto informativo in caso di necessit\u00e0 o di richiesta da parte del nodo successivo anche a distanza di tempo.\nIl trasferimento dei dati tra nodo e nodo richiede quindi prima una ricostruzione del contenuto informativo che rimane inoltre sempre disponibile per eventuali ritrasmissioni. Se due nodi adiacenti appartengono a sottoreti diverse, l'effetto finale di questo meccanismo \u00e8 che i ritardi, le perdite di comunicazione e gli errori relativi alla specifica sottorete a cui appartiene il nodo sorgente vengono compensati e resi invisibili al nodo di destinazione, che deve compensare solo i ritardi e gli errori relativi alla sola tratta di collegamento con l'altro nodo. Inoltre anche i ritardi, gli errori e le perdite di comunicazione tra reti vengono superati grazie alla ritrasmissione completa dell'informazione, consentita dalla memorizzazione permanente.\nUna volta individuato il meccanismo di trasferimento, il passo successivo consiste nell'interconnessione delle varie reti, normalmente incompatibili tra loro. Questo \u00e8 reso possibile individuando all'interno di ciascuna rete dei nodi di interconnessione in grado di comunicare tra di loro con meccanismo \"store and forward\" usando un protocollo comune. Non \u00e8 quindi necessario estendere tale capacit\u00e0 a tutti i nodi di ogni singola rete, che pu\u00f2 quindi utilizzare liberamente al suo interno i propri protocolli in modo indipendente.\nUn altro meccanismo importante delle DTN \u00e8 lo sfruttamento della cosiddetta \"comunicazione programmata\": se le sottoreti da mettere in comunicazione sono in movimento tra di loro e le loro traiettorie sono predicibili (come nel caso di reti costituite da oggetti che viaggiano sotto controllo nello spazio), allora, fornendo le DTN di un meccanismo di sincronizzazione della data e dell'ora, \u00e8 possibile prestabilire i periodi di tempo favorevoli per lo scambio di informazioni e programmarne lo svolgimento nel momento pi\u00f9 opportuno. Questo meccanismo va a integrare e in parte a sostituire il meccanismo della \"comunicazione opportunistica\", ossia il meccanismo che consente a due reti normalmente non in contatto di scambiare dati tra di loro nel momento stesso in cui viene rilevata la possibilit\u00e0 di scambiare dati, in maniera non predeterminata e apparentemente casuale.\nIl risultato finale \u00e8 quindi un sistema interconnesso di reti indipendenti e in linea di principio non compatibili tra loro, in cui nel passaggio da una rete all'altra il segnale viene in qualche modo \"rigenerato\" e ripulito da ritardi ed errori, elevando cos\u00ec la qualit\u00e0 e l'integrit\u00e0 dei dati ricevuti alla destinazione ultima. Questo sistema costituisce la DTN vera e propria.\nCollegamenti esterni.\nDelay Tolerant Networking Research Group"}
{"id": "2083949", "revid": "1969207", "url": "https://it.wikipedia.org/wiki?curid=2083949", "title": "London Sinfonietta", "text": "La London Sinfonietta \u00e8 un'orchestra di musica da camera di Londra, specializzata nell'esecuzione di musica contemporanea. Essa \u00e8 stata fondata da Nicholas Snowman e David Atherton nel 1968.\nLa London Sinfonietta ha commissionato diverse opere a musicisti contemporanei come Magnus Lindberg, Thomas Ad\u00e8s, Steve Reich e Sir Harrison Birtwistle. Nel 1969 ha eseguito la prima mondiale di \"The Whale\" di John Tavener. Fra le sue esecuzioni figurano anche composizioni di Iannis Xenakis, Henryk G\u00f3recki, Luciano Berio, Tansy Davies, Dai Fujikura, Jonny Greenwood, Django Bates, Kenneth Hesketh e Mark-Anthony Turnage."}
{"id": "2083950", "revid": "709565", "url": "https://it.wikipedia.org/wiki?curid=2083950", "title": "Nitro (personaggio)", "text": "Nitro, il cui vero nome \u00e8 Robert Hunter, \u00e8 un supercriminale dei fumetti Marvel Comics, creato da Steve Englehart (testi) e Jim Starlin (testi e disegni). La sua prima apparizione avviene in \"Captain Marvel\" (prima serie) n. 34 (settembre 1974), pubblicato dalla Marvel Comics.\nBiografia del personaggio.\nRobert Hunter nasce a Scranton (Pennsylvania), ottiene il potere di causare esplosioni dopo essere stato modificato geneticamente dalla razza aliena Kree.\nHa causato la morte del guerriero Kree Capitan Marvel. Durante un loro combattimento, quest'ultimo \u00e8 stato esposto a un gas che gli ha causato un cancro fatale.\nCivil War.\nA Stamford, nel Connecticut, i New Warriors per alzare gli indici d'ascolto del loro reality show irrompono nel covo utilizzato dall'Uomo Cobalto, Speedfreek, Coldheart e Nitro.\nPer riuscire a sfuggire dal supergruppo, Nitro innesta i suoi poteri facendo saltare in aria una scuola nelle vicinanze causando la \"Tragedia di Stamford\". Questo evento porta all'approvazione dell'atto di registrazione dei superumani e alla successiva guerra civile.\nDurante la guerra, Wolverine gli d\u00e0 la caccia per consegnarlo a Namor, che vuole vendicare la cugina morta nell'esplosione a Stamford.\nPoteri ed abilit\u00e0.\nCome risultato di una manipolazione dei Kree, Nitro pu\u00f2 trasformare il suo corpo in uno stato gassoso ed esplodere con una forza pari a 160\u00a0kg di TNT. Egli pu\u00f2 anche far esplodere singole parti del suo corpo, per esempio, pu\u00f2 incanalare il suo potere esplosivo nelle mani prima di colpire, in modo da ottenere una grande forza d'impatto pari a 4,5\u00a0kg di TNT. Una volta esploso \u00e8 capace di riassemblare il suo corpo e tornare integro. Questa capacit\u00e0 di riassemblamento funziona solo a seguito di un'esplosione indotta dal suo potere."}
{"id": "2083952", "revid": "729019", "url": "https://it.wikipedia.org/wiki?curid=2083952", "title": "Assedio di Breda (1624)", "text": "L'assedio di Breda del 1624 fu il primo di due importanti assedi che la citt\u00e0 fortificata di Breda sub\u00ec nel corso della guerra degli ottant'anni, a seguito della ripresa del conflitto dopo la tregua dei dodici anni.\nLa piazzaforte, presa dalla Repubblica delle Sette Province Unite con un colpo di mano nel 1590, fu conquistata dopo oltre 9 mesi di assedio dall'esercito spagnolo, guidato da Ambrogio Spinola. Fu poi riconquistata da Federico Enrico d'Orange nel secondo assedio della citt\u00e0.\nL'assedio.\nSotto gli ordini di Spinola gli spagnoli cinsero d'assedio Breda nell'agosto del 1624, contrariamente ai desideri del loro re, preoccupato per l'impegno della concomitante guerra dei Trent'anni. La citt\u00e0 era infatti pesantemente fortificata e difesa da una guarnigione di 7.000 soldati. Spinola rapidamente attacc\u00f2 le loro difese e respinse un esercito olandese sotto il comando di Maurizio di Nassau che tentava di tagliare le sue linee di rifornimento. I difensori comunque tennero. Nel febbraio 1625 una forza di 7.000 inglesi comandata da Horace Vere e Ernst von Mansfeld, non riusc\u00ec a liberare la citt\u00e0 dalla morsa degli assedianti.\nGiustino di Nassau diede l'ordine di resa il 5 giugno 1625, dopo un sanguinoso assedio di pi\u00f9 di nove mesi.\nConseguenze e seguito.\nL'assedio di Breda fu la pi\u00f9 grande vittoria di Spinola e una delle ultime vittorie spagnole nella guerra degli ottant'anni. Fece parte di un tentativo di isolare la Repubblica dal suo \"hinterland\" sia per terra che per mare, ad esempio tramite l'utilizzo dei corsari di Dunkirk.\nTuttavia dopo la cattura da parte di Piet HeIn di un'intera spedizione della \"Flota de Indias\" nella battaglia della baia di Matanzas, Federico Enrico d'Orange fu in grado di prendere la citt\u00e0 fortificata di 's-Hertogenbosch nel 1629, rompendo cos\u00ec il blocco del paese.\nGli sforzi della Spagna nei Paesi Bassi continuarono anche se in seguito la lotta politica ostacol\u00f2 la libert\u00e0 di azione di Spinola. Comunque l'assedio del 1625 cattur\u00f2 l'attenzione dei principi d'Europa e, per un certo tempo, l'esercito spagnolo riottenne la formidabile reputazione che aveva avuto sotto Carlo V.\nQuesto primo assedio \u00e8 noto anche per essere il soggetto di una tela di Diego Vel\u00e1zquez del 1635, \"La resa di Breda\", noto anche come \"Las lanzas\" (illustrata in alto).\nArte e letteratura.\nL'assedio di Breda del 1625 \u00e8 stato fonte d'ispirazione per varie opere letterarie e pittoriche:"}
{"id": "2083958", "revid": "1543377", "url": "https://it.wikipedia.org/wiki?curid=2083958", "title": "Pandora (console)", "text": "Pandora \u00e8 una console portatile sviluppata dalla OpenPandora sui consigli della comunity GP2X.\nDisponibile per il preordine dai primi di settembre 2008 e recapitata per la prima volta agli acquirenti il 21 maggio 2010.. Per la sua conformazione, e per precisa scelta degli sviluppatori, \u00e8 usabile come palmare e UMPC.\nSviluppo.\nLo sviluppo di Pandora \u00e8 nato come un tentativo da parte dei suoi ideatori Craig Rothwell, Michael Mrozek, Fatih Kilic e Michael Weston di creare un dispositivo che potesse completare quelle funzionalit\u00e0 assenti nelle precedenti console open source (GP32 e GP2X) sviluppate dalla Gamepark Holdings. Per riuscire in questo intento il team di OpenPandora \u00e8 stato supportato dalle idee e i consigli dei membri del forum GP32X con l'idea di sviluppare la console open source definitiva.\nStoria.\nIl 30 settembre 2008 Pandora ha iniziato ad accettare i preordini per 4000 piattaforme. Le spedizioni (andate esaurite, come si pu\u00f2 leggere sul sito ufficiale) erano previste con l'arrivo del 2009, ma sono state posticipate al 2010.\nNel 2011 con lo spostamento della produzione dagli Stati Uniti alla Germania, viene lanciata una nuova versione denominata \"Rebirth\", assieme ad un contest di programmazione che ne metteva vari modelli in palio.\nNel 2012 nasce la nuova versione \"1GHz\" con nuova board di base.\nNel 2013 \u00e8 stato annunciato il successore di Pandora, DragonBox Pyra.\nSistema.\nPandora monta un sistema operativo chiamato Super Zaxxon\n, basato su \u00c5ngstr\u00f6m, una distribuzione Linux per i dispositivi ARM; pu\u00f2 essere utilizzata come PDA, UMPC e come console da gioco. La sua potenza (superiore alla ben pi\u00f9 nota PSP) consente lo sviluppo di nuovi giochi e l'emulazione di vecchie console. I suoi sviluppatori hanno mostrato emulatori funzionanti di PlayStation, Nintendo DS, Amiga, Super NES, Atari Jaguar e Sega Mega Drive e probabilmente (se la comunit\u00e0 di programmatori ne sosterr\u00e0 lo sviluppo) sar\u00e0 in grado di emulare qualsiasi console che non richieda eccessiva potenza. La tastiera di Pandora e l'uso del touch screen garantiscono un'emulazione perfetta di vecchi sistemi come il Commodore 64, lo ZX Spectrum, l'MSX, l'Atari ST.\nPandora utilizza librerie standard come le OpenGL ES 2.0 e l'SDL che, grazie alla loro natura freeware, rendono accessibile a tutti la programmazione di applicazioni compatibili con questo dispositivo.\nSpecifiche tecniche.\nPandora Rebirth.\nBasata su Pandora Classic con le seguenti modifiche:\nPandora 1GHz.\nBasata su Pandora Classic/Rebirth con le seguenti modifiche:"}
{"id": "2083961", "revid": "2091899", "url": "https://it.wikipedia.org/wiki?curid=2083961", "title": "Caschetto (acconciatura)", "text": "Il caschetto (nel gergo della moda anche carr\u00e9, con la differenza che questi \u00e8 pi\u00f9 corto dietro e pi\u00f9 lungo avanti, tendenzialmente il carr\u00e8 non ha la frangia e i capelli risultano tutti uguali rispetto a un piano orizzontale) \u00e8 un'acconciatura corta, in cui i capelli vengono tagliati all'altezza delle orecchie (caschetto corto), del mento (caschetto medio) o delle spalle (caschetto lungo). \u00c8 diventato un taglio di moda per le donne negli anni venti e negli anni sessanta e per gli uomini negli anni settanta e negli anni ottanta, passando poi di moda negli anni novanta.\nLa variante del caschetto \u00e8 il bob, che \u00e8 scalato dal basso verso l'alto. \nStoria.\nIl carr\u00e9 Caschetto (come da immagine) fu creato a Parigi nel 1909 dal parrucchiere Antoine, ispirato da Luana Cowley. Prima della fine della prima guerra mondiale divent\u00f2 popolare in buona parte d'Europa e negli Stati Uniti. \"Bob cut\" era il cosiddetto \"taglio alla maschietta\" con cui le donne degli anni venti cominciarono a tagliarsi in modo deciso i lunghi capelli fino a quel momento considerati intoccabili. Una delle prime ad adottarlo era stata l'attrice francese Polaire, che lo sfoggiava gi\u00e0 negli anni dieci.\nLa nuova pettinatura denotava modernit\u00e0 e indipendenza. Venne lanciata a livello mondiale dalla celebre ballerina Irene Castle, che si tagli\u00f2 i capelli con un taglio che venne definito \"Castle bob\". Dopo di lei, il taglio alla maschietta fece il salto qualitativo che, da stile poco rispettabile, lo fece diventare l'ultima moda. La splendida Louise Brooks appare praticamente sempre con tale taglio di capelli, diventandone l'icona vivente. L'attrice Colleen Moore ebbe un ruolo molto importante nella diffusione della moda del carr\u00e9 che, all'epoca, fu considerato un simbolo dell'emancipazione femminile.\nNegli anni sessanta il carr\u00e9 ebbe una impennata di popolarit\u00e0, grazie alle nuove varianti di design, frutto dell'interpretazione di importanti stilisti come Jean Muir, Mary Quant e Vidal Sasson, e dell'adozione di tale taglio da parte di cantanti ed attrici come Amanda Barrie, Cilla Black, Juliette Gr\u00e9co, Beverly Bivens, Mireille Mathieu, Nancy Kwan e Billie Davis. Ispirandosi a Louise Brooks, Guido Crepax cre\u00f2 il personaggio a fumetti di Valentina, che sfoggiava un taglio a carr\u00e9 nella Milano in cui imperavano i Vergottini, parrucchieri e, allo stesso tempo, stilisti che tagliarono i capelli anche alla cantante Caterina Caselli, una delle prime ad \"importare\" la moda del carr\u00e9 e che fu addirittura soprannominata \"Casco d'oro\", per via dei suoi capelli biondi. La Caselli si present\u00f2 a Sanremo con quel taglio e con \"Nessuno mi pu\u00f2 giudicare\", diventando cos\u00ec ufficialmente Casco d'oro.\nDopo che il carr\u00e9 fu \"offuscato\" negli anni settanta ed ottanta da tagli pi\u00f9 moderni, di recente il caschetto \u00e8 tornato di moda. L'attrice Uma Thurman \u00e8 stata spesso associata a tale taglio, grazie al film \"Pulp Fiction\" del 1994, ed in seguito anche altri celebri personaggi come Victoria Beckham e la cantante Rihanna hanno contribuito al suo rilancio."}
{"id": "2083967", "revid": "161374", "url": "https://it.wikipedia.org/wiki?curid=2083967", "title": "S. Caterina d'Alessandria", "text": ""}
{"id": "2083971", "revid": "124924079", "url": "https://it.wikipedia.org/wiki?curid=2083971", "title": "Chris Elliott", "text": "Carriera.\nElliott nacque a New York, figlio di Lee e Bob Elliott, che fu un noto comico della coppia Bob e Ray. Frequent\u00f2 il National Theater Institute nel 1979. Elliott divenne noto negli anni ottanta, quando era uno scrittore e performer in \"Late Night with David Letterman\". Elliott si spos\u00f2 nel 1986 ed ebbe due figli. Nel 1990, Elliott partecip\u00f2 alla serie televisiva \"Get a Life\". Nel 1994 Elliott gir\u00f2 il suo primo film, \"Cabin Boy\", prodotto da Tim Burton. Nel novembre 2008, sua figlia, Abby Elliott si \u00e8 unita al cast del \"Saturday Night Live\". Ha scritto quattro libri."}
{"id": "2083985", "revid": "122666779", "url": "https://it.wikipedia.org/wiki?curid=2083985", "title": "Villa Pull\u00e8", "text": "Villa Pule o Pull\u00e8, Monga, Galtarossa \u00e8 una villa veneta risalente agli anni '30 del '600, situata nel comune di San Pietro in Cariano in provincia di Verona.\nDalla seconda met\u00e0 del XVII secolo fu propriet\u00e0 della famiglia Pull\u00e8 di cui rimane lo stemma sulla facciata a sud, come sulla cappella e su alcuni rustici. Intorno al 1830 fu acquistata da Andrea Monga, proprietario della confinante villa Costanza, che pose il proprio stemma sulla facciata nord e l'ingresso pubblico alla cappella. \nL'accesso alla villa \u00e8 formato da un maestoso viale di cipressi secolari. Si segnala un pozzo risalente al 1516. \nNel 1929-30 Antonio Galtarossa acquist\u00f2 la villa e inizi\u00f2 la sua ristrutturazione."}
{"id": "2083987", "revid": "339392", "url": "https://it.wikipedia.org/wiki?curid=2083987", "title": "Andrei Fetisov", "text": ""}
{"id": "2083989", "revid": "1305772", "url": "https://it.wikipedia.org/wiki?curid=2083989", "title": "Ogliano", "text": "Ogliano (\"Oj\u00e0n\" in veneto, \"Voj\u00e0n \"in una variante locale) \u00e8 una frazione del comune di Conegliano, in provincia di Treviso, distante circa 5\u00a0km dal capoluogo comunale.\nGeografia fisica.\nOgliano \u00e8 situata sui colli a nord della citt\u00e0 del vino e a sud di Vittorio Veneto: i due capoluoghi sono collegati per mezzo di via Marcor\u00e0, che taglia la frazione di Conegliano e si collega a Carpesica e poi a Ceneda.\nIl paesaggio, caratterizzato dalla presenza di dolci rilievi di origine morenica, \u00e8 intervallato da vigne, antichi borghi e case rurali, secondo il disegno datogli da secoli di economia agricola.\nPresso i colli al confine con la citt\u00e0, dove sorge Villa Giustinian, \u00e8 presente un vecchio bacino artificiale inserito in una zona di interesse naturalistico: il Lago di Pradella.\nMonumenti e luoghi d'interesse.\nArchitetture religiose.\nChiesa di Santa Maria Assunta.\nLa chiesa parrocchiale, dedicata all'Assunzione di Maria, \u00e8 l'edificio sacro pi\u00f9 importante di Ogliano, posto sul punto pi\u00f9 alto, dove sorge assieme al campanile, al cimitero e alla sala parrocchiale.\nL'attuale chiesa \u00e8 una ricostruzione avvenuta nel 1779, in luogo di una cappella preesistente gi\u00e0 dal XV-XVI secolo.\nLa semplice facciata a capanna, ornata solo da un piccolo rosone inserito nel timpano e, sopra il portale, da un bassorilievo col leone di San Marco, si rivolge verso un ampio panorama godibile dall'antistante terrazza, che spazia su Vittorio Veneto, Scomigo, Colle Umberto, Castello Roganzuolo e sulle Prealpi Bellunesi. Dalla parte absidale invece si vedono i colli di Conegliano e i dintorni di Formeniga.\nAll'interno, ad un'unica navata, sono custodite opere pittoriche degli artisti veneti Silvestro Arnosti, Pietro Antonio Novelli e di Giovanni De Min.\nOratorio della Santissima Trinit\u00e0.\nSulla strada che collega Ogliano e la Calpena al Menar\u00e8 e a Castello Roganzuolo, si trova un oratorio dedicato alla Santissima Trinit\u00e0, da cui deriva il toponimo della zona in cui sorge.\nLa prima costruzione ha inizio il 2 febbraio 1497, quando il nobile Nicol\u00f2 Doglioni, cittadino coneglianese, chiede al vescovo di Ceneda Nicol\u00f2 Trevisan, suo parente, il permesso di costruire a proprie spese \"pro pia religione et divozione\" una cappella su un suo terreno \"in villa de Oiani\" ed inaugurato nel 1550 dall'allora vescovo (rif.to Biblioteca Diocesana di Vittorio Veneto).\nL'oratorio attuale \u00e8 una ricostruzione novecentesca, con facciata a capanna caratterizzata da una finestra a mezzaluna inscritta in un ampio timpano e da un portale rettangolare, sopra il quale \u00e8 dipinta la scritta \"Sanctissimae Trinitati\"; sul tetto \u00e8 presente un piccolo campanile a vela a una sola apertura.\nVille venete.\nCasa canonica.\nLa Casa canonica di Ogliano \u00e8 una villa veneta del XVIII secolo, in posizione panoramica, rivolta verso i colli della Calpena, vicino al Casino Piamonte.\nLa facciata si compone di pi\u00f9 parti: un corpo centrale, caratterizzato da tre livelli con portale e monofore a tutto sesto, al piano nobile con mascherone e parapetto metallico, e terminante in timpano; due ali laterali simmetriche di due piani con monofore rettangolari, pi\u00f9 un ammezzato.\nNon mancano gli annessi rustici, che constano di diverse parti ubicate sul lato destro e sul retro dell'edificio padronale.\nCasino Piamonte.\nIl Casino Piamonte \u00e8 una villa veneta situata all'imbocco di via Santissima Trinit\u00e0, sul dolce pendio che scende dal centro di Ogliano verso la Calpena.\nSi tratta di un edificio nobile risalente al XVIII secolo, di due piani pi\u00f9 ammezzato: di particolare interesse \u00e8 la forometria, con il piano nobile abbellito centralmente da trifora a tutto sesto con balaustra; l'ammezzato presenta una serie di sei monofore ovali, poste poco sotto un sottile cornicione.\nVilla Maresio detta Palazzo delle Anime.\nVilla Gera Amadio Maresio \u00e8 una villa veneta del XVII secolo, situata sui piccoli rilievi della Calpena, nel contesto perlopi\u00f9 agricolo dell'area al confine con San Vendemiano e Monticella, dove sorgono anche Villa Lippomano e Villa Paccagnella.\nSi tratta di una delle ville pi\u00f9 suggestive dell'area, intorno alla quale nei secoli scorsi \u00e8 nata una curiosa leggenda, da cui \u00e8 derivata la denominazione \"Palazzo delle Anime\".\nVilla Gera detta Palazzo degli Angeli.\nRisalente al XVIII secolo, il cosiddetto Palazzo degli Angeli \u00e8 una villa veneta inserita in un complesso rurale e situata in localit\u00e0 \"Caselonghe\" in via Mangesa, all'incrocio con via Monte Nero, che la collega con il colle della chiesa.\nDi particolare valore architettonico \u00e8 il corpo centrale, oggi restaurato, caratterizzato similmente alle altre ville della frazione, da una parte rialzata al centro e timpanata: la forometria di questa parte dell'abitato \u00e8 costituita da tre monofore a tutto sesto al piano nobile e al secondo piano, mentre al piano terra un portale rettangolare \u00e8 collegato al giardino da una piccola rampa di gradini; le aperture delle due ali sono rettangolari; va segnalata la presenza di un cornicione dentellato.\nIl resto del complesso, adiacente a quello descritto e sviluppato in lunghezza (richiamando il toponimo \"Caselonghe\"), \u00e8 composto da diversi edifici di due o tre piani, la cui struttura \u00e8 quella dell'architettura rustica tradizionale dei colli di Conegliano.\nEconomia.\nL'economia di Ogliano \u00e8 legata all'agricoltura e specializzata nella produzione di vino, soprattutto il prosecco, essendo zona DOCG di questo vitigno."}
{"id": "2083990", "revid": "36426", "url": "https://it.wikipedia.org/wiki?curid=2083990", "title": "Palazzo dei Congressi (Firenze)", "text": "Il palazzo dei Congressi \u00e8 un edificio di Firenze situato in prossimit\u00e0 della stazione di Santa Maria Novella. Nato come \"Villino Strozzi\" per iniziativa della famiglia Strozzi 'di Mantova', la villa \u00e8 nota anche come \"villa Vittoria\" quando subentr\u00f2 nella propriet\u00e0 Alessandro Contini Bonacossi nel 1931. Fu acquistata nel 1964 dall'azienda autonoma di turismo fiorentina e destinata all'uso attuale tramite ampliamenti a cura di Enzo Vannucci e Pierluigi Spadolini.\nStoria.\nIn questo luogo esisteva il monastero di Sant'Antonio di Vienne, eretto a partire dal 1333 e che apparteneva ai cosiddetti frati del fuoco. Questi frati avevano come simbolo un Tau, rappresentato nello stemma dell'ordine con cui erano contrassegnate le abitazioni ad esso appartenenti. Dopo la sua soppressione nel 1775, il cenobio con le sue propriet\u00e0 venne lottizzato e venduto. \nAl suo posto, nel terreno gi\u00e0 appartenente agli Strozzi 'di Mantova' che possedevano a Firenze, in Piazza Duomo, anche il Palazzo Strozzi di Mantova, venne costruita a partire dal 1869 il \"Villino Strozzi\" che fu la residenza del marchese Carlo Teodoro Strozzi e di sua moglie baronessa Georgiana Strickland of Boynton e in seguito del figlio marchese Pio Luigi Strozzi e consorte contessa Rita Frenfanelli Cybo. La villa reca ancora nelle decorazioni parietali, nelle vetrate e nelle porte, gli stemmi e i motti delle famiglie che l'abitarono. Qui nacque nel 1923 l'ultima discendente degli Strozzi 'di Mantova', Lavinia Strozzi (sposata in Felice Sassoli de'Bianchi) e venne fatta ristrutturare dagli Strozzi nel 1925 per opera dell'architetto Giovanni Michelucci, successivamente impegnato nella costruzione dell'adiacente Stazione di Santa Maria Novella. La villa venne acquistata nel 1931 dal mercante d'arte conte Alessandro Contini Bonacossi che la rinomin\u00f2 \"villa Vittoria\" in onore della moglie Vittoria Contini Bonacossi. Nella Villa installarono la loro magnifica collezione e ulteriori adattamenti degli interni vennero effettuati a opera di Gio Ponti. La coppia aveva un'altra villa sul lungarno Vespucci.\nA \"villa Vittoria\" era installata la collezione d'arte antica al piano terreno e al primo piano, comprendendo alcuni sommi capolavori, quale la \"Pala della Madonna della Neve\" del Sassetta, anticamente nel duomo di Siena, una pala del Bramantino gi\u00e0 nella collezione Trivulzio a Milano (\"Madonna col Bambino e otto santi\"), un trittico di Ugolino di Nerio e numerosissimi dipinti dal Due al Settecento (Agnolo Gaddi, Carlo Crivelli, Giuseppe Maria Crespi, Giovanni Paolo Panini, ecc.). Pochi e sceltissimi erano i pezzi di scultura, tra i quali spiccava il \"Martirio di san Lorenzo\", marmo del Bernini, mentre cospicuo era il numero di rari mobili rinascimentali, maioliche, vetri e arazzi. Allestita secondo i criteri museografici teorizzati da Wilhelm von Bode, la raccolta era frutto delle doti non comuni di conoscitore d'arte, unite a un senso pressoch\u00e9 infallibile nel riconoscere la qualit\u00e0, pur non avendo alcuna preparazione accademica. Il secondo piano ospitava invece l'abitazione di famiglia, con mobili disegnati da Gi\u00f2 Ponti, dipinti di Ottone Rosai, Primo Conti, Filippo de Pisis, Mario Sironi, Arturo Tosi, Carlo Carr\u00e0, Alberto Martini, Marino Marini, Giorgio Morandi, Giovanni Michelucci. Vi era ospitata inoltre una fototeca.\nGli eredi non mantennero le volont\u00e0 dei coniugi di donare la collezione allo stato o comunque mantenerla integra. Dal 1969 una selezione di opere finiva agli Uffizi, mentre la maggior parte dei lavori veniva venduta. Villa Vittoria era stata alienata nel 1965 e la collezione nel frattempo trasferita.\nIl complesso venne valorizzato con la creazione del centro congressi dal 1965 al 1974. In quell'occasione vennero costruiti il palazzo dei Congressi e il Palazzo degli Affari, al bordo del parco, ad opera di Pierluigi Spadolini e P. Felli tra gli altri.\nVenne creato un grande complesso fieristico-congressuale, gestito da un unico referente dall'inizio degli anni '90 (il Florence Convention Bureau), che comprende anche la Fortezza da Basso e che \u00e8 stato ulteriormente amalgamato con la creazione del piazzale Bambine e Bambini di Beslan.\nOggi \u00e8 usato come sede dei Colloqui fiorentini."}
{"id": "2083999", "revid": "287204", "url": "https://it.wikipedia.org/wiki?curid=2083999", "title": "Hockey su tavolo", "text": "Lhockey su tavolo \u00e8 un gioco di origine nordica. Il gioco competitivo viene organizzato nell'Europa e nell'America settentrionale. Gli europei giocano ugualmente con modello Stiga Play Off, nel Nord America ci sono anche altri tavoli.\nIl campionato del mondo viene organizzato ogni due anni. Quello del 2009 si \u00e8 svolto in Ungheria."}
{"id": "2084000", "revid": "122315", "url": "https://it.wikipedia.org/wiki?curid=2084000", "title": "Microtus obscurus", "text": ""}
{"id": "2084001", "revid": "1573940", "url": "https://it.wikipedia.org/wiki?curid=2084001", "title": "Tadarida insignis", "text": "Tadarida insignis () \u00e8 un pipistrello della famiglia dei Molossidi diffuso in Estremo oriente.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 84 e 94\u00a0mm, la lunghezza dell'avambraccio tra 57,7 e 64,5\u00a0mm, la lunghezza della coda tra 48 e 60\u00a0mm, la lunghezza del piede tra 10 e 15\u00a0mm e la lunghezza delle orecchie tra 31 e 34\u00a0mm.\nAspetto.\nLa pelliccia \u00e8 corta, densa e vellutata. Il colore generale del corpo \u00e8 grigio-brunastro chiaro, con la base dei peli pi\u00f9 chiara. Il muso \u00e8 lungo, troncato, con il labbro superiore che si estende ben oltre quello inferiore e ricoperto da 8-10 pieghe cutanee e da piccole setole spatolate. Tra le narici \u00e8 presente un cuscinetto ricoperto di escrescenze cornee. Le orecchie sono grandi, triangolari, con il margine posteriore distintamente concavo al centro, 9-10 creste trasversali sulla superficie interna ed unite alla base del bordo anteriore sopra la testa. Sul bordo anteriore sono presenti 3-6 piccole proiezioni. L'antitrago \u00e8 ben sviluppato, mentre il trago \u00e8 squadrato, con un'angolatura appena sotto la met\u00e0 del bordo posteriore e frangiato con lunghi peli. Le membrane alari sono lunghe, strette, nerastre e attaccate posteriormente a circa met\u00e0 della tibia. I piedi sono grandi, con un cuscinetto piatto sulla pianta e diverse callosit\u00e0 alla base delle dita. La coda \u00e8 lunga, tozza e si estende per pi\u00f9 della met\u00e0 oltre l'uropatagio. Il calcar \u00e8 lungo e carenato.\nBiologia.\nComportamento.\nSi rifugia all'interno di grotte.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nelle province cinesi dello Yunnan, Sichuan, Fujian, Anhui, Guangxi, Guizhou, sull'isola di Taiwan, nella Penisola coreana e sulle isole giapponesi di Hokkaid\u014d, Honsh\u016b, Shikoku, Ky\u016bsh\u016b e Yakishiri.\nStato di conservazione.\nLa IUCN Red List, sebbene sia stata osservata su un ampio areale ma considerato che ci sono poche informazioni circa lo stato della popolazione, le minacce e i requisiti ecologici ed ambientali, classifica \"T.insignis\" come specie con dati insufficienti (DD)."}
{"id": "2084002", "revid": "709565", "url": "https://it.wikipedia.org/wiki?curid=2084002", "title": "Cucciolandia", "text": "Cucciolandia (\"Littlest Pet Shop\") \u00e8 una serie televisiva a cartoni animati prodotta da Sunbow Entertainment. \u00c8 ispirata al franchising di giocattoli omonimo.\nTrama.\nLa storia, creata per un pubblico di giovanissimi, racconta le avventure di un gruppetto di minuscoli animaletti, che vivono le loro semplici avventure in un negozio di giocattoli di una grande citt\u00e0. Insieme si divertono, giocano e combinano diversi guai, sia nel negozio che durante le loro uscite in citt\u00e0 dove hanno modo di interagire con altri piccolissimi cuccioli come loro."}
{"id": "2084003", "revid": "339392", "url": "https://it.wikipedia.org/wiki?curid=2084003", "title": "Evgeni Kisurin", "text": ""}
{"id": "2084005", "revid": "1573940", "url": "https://it.wikipedia.org/wiki?curid=2084005", "title": "Psyllidae", "text": "Le psille propriamente dette (Psyllidae ) sono una famiglia cosmopolita di insetti dell'ordine dei Rincoti Omotteri, superfamiglia Psylloidea. Costituiscono il raggruppamento pi\u00f9 importante e rappresentativo, per diffusione, importanza economica e numero di specie, della superfamiglia.\nDescrizione.\nSono insetti di piccole dimensioni, alati, con capo largo quanto il torace. Nell'ambito della famiglia si riscontra una certa eterogeneit\u00e0, in confronto all'uniformit\u00e0 morfologica che caratterizza le altre famiglie di Psilloidei.\nIl capo porta antenne di 10 articoli, provvisto di occhi e di tre ocelli. Nella maggior parte della famiglia, la zona frontale del capo presenta due prolungamenti detti \"coni frontali\" o \"geno-frontali\", assenti per\u00f2 in alcune sottofamiglie (Aphalarinae, Euphyllurinae, Liviinae, Togepsyllinae). L'apparato boccale \u00e8 di tipo pungente-succhiante, con rostro di tre segmenti.\nLe ali sono membranose, quelle anteriori leggermente sclerificate. La morfologia della venulazione dell'ala anteriore non presenta particolari dettagli morfologici, in quanto presenta caratteri pressoch\u00e9 ricorrenti in tutte le altre famiglie ad eccezione dei Triozidae. \u00c8 presente uno pterostigma, stretto e decorrente lungo il margine costale, mentre la nervatura \u00e8 ripartita tra due vene principali. La prima decorre lungo il margine costale e si interrompe prima di confluire nello pterostigma (frattura costale); \u00e8 derivata dalla fusione della costa e della subcosta. La seconda, detta \"vena basale\", si dirama ben presto in due biforcazioni. Quella anteriore, derivata dalla radio, si divide a sua volta nel \"ramo del radio\", breve e confluente nel pterostigma, e nel \"settore radiale\", pi\u00f9 sviluppata e decorrente nella parte anteriore della regione remigante. La diramazione posteriore deriva invece dalla fusione della media e della cubito; dopo un breve percorso comune, i due rami si separano in media e cubito che, a loro volta, si biforcano formando nel complesso quattro ramificazioni confluenti nel margine. Di particolare sviluppo in lunghezza \u00e8 la cellula \"m1\", compresa fra la media e la cubito e, nella zona distale, fra le vene M3-4 e Cu1a.\nLe zampe hanno tarsi biarticolati e le posteriori sono adattate al salto, con femori leggermente ingrossati.\nL'addome delle femmine \u00e8 fornito di un breve ovopositore, spesso conformato in relazione alla pianta ospite. Quello dei maschi presenta la parte terminale rivolta verso l'alto, con ano e armature genitali disposti in posizione dorsale.\nBiologia.\nLe specie di questa famiglia sono associate a piante appartenenti ad un'ampia gamma tassonomica. In particolare sono frequenti, fra le piante ospiti, gli ordini delle Annonales e delle Asterales e le Leguminose legnose. Le specie di maggiore importanza in Italia sono tuttavia associate alle Pomoideae e, in particolare, al pero. Le neanidi sono in genere libere, ma non mancano le specie galligene, analogamente a quanto avviene per altri Psilloidei. La produzione di melata pu\u00f2 essere particolarmente abbondante, fino ad avere effetti fitotossici.\nDistribuzione.\nLa famiglia \u00e8 cosmopolita e vanta una larga distribuzione, dalle regioni subartiche alle isole subantartiche.\nSistematica.\nL'inquadramento sistematico e la suddivisione interna della famiglia \u00e8 incerto. In letteratura, le vecchie pubblicazioni si orientano verso due differenti indirizzi: uno tende a comprendere tutti gli Psilloidei nella famiglia dei Psyllidae, differenziandoli al rango di sottofamiglie (es. Psyllinae, Triozinae, Carsidarinae, ecc.); suddivide la superfamiglia in pi\u00f9 famiglie, discernendo fra i due raggruppamenti principali, quelli che fanno capo alle famiglie degli Psyllidae e dei Triozidae. Dagli Psyllidae, alcuni Autori separavano alcune sottofamiglie elevandole al rango di famiglie (es. Aphalaridae e Liviidae) caratterizzate per lo pi\u00f9 dall'assenza dei coni frontali.\nGli orientamenti attuali degli studiosi della superfamiglia convergono nel suddividere gli Psilloidei in sei famiglie, di cui due pi\u00f9 conosciute per diffusione e numero di specie (Psyllidae, Triozidae) e le altre quattro considerate \"minori\" per il limitato numero di specie e per la diffusione prevalentemente pantropicale (Calophyidae, Carsidaridae, Homotomidae, Phacopteronidae). In questo schema tassonomico, gli Psillidi sono considerati un raggruppamento comprendente anche le famiglie degli Aphalaridae, dei Liviidae e degli Spondyliaspididae contemplate da diversi Autori, soprattutto in un passato recente. Va tuttavia specificato che la sistematica interna degli Psilloidei \u00e8 ancora incerta per l'esistenza di un elevato numero di specie, soprattutto tropicali, non ancora determinate, e per l'arbitrariet\u00e0 dei criteri morfologici presi come elementi di differenziazione. Ne consegue un quadro tassonomico alquanto confuso, variegato e incompleto anche nelle attuali pubblicazioni non strettamente scientifiche, come nelle banche dati tassonomiche e nei manuali tecnici.\nLa famiglia comprenderebbe oltre 1800 specie, comprendendo circa due terzi degli Psilloidei attualmente conosciuti. Il numero dei generi compresi \u00e8 altres\u00ec incerto per la ricorrenza di numerosi casi di sinonimia e si aggirerebbe fra i 120 e i 150. La suddivisione interna contempla la ripartizione in sottofamiglie e trib\u00f9, ma anche in questo caso il quadro non pu\u00f2 dirsi ben delineato e completo per l'incerta collocazione di diverse specie e generi e per la ricorrenza dei lavori di revisione sistematica. Fra le sottofamiglie in cui si suddividono gli Psyllidae si citano le seguenti:\nImportanza economica.\nGli Psillidi rappresentano uno dei raggruppamenti di Omotteri di maggiore importanza agraria, a causa della frequenza di specie dannose e di non facile controllo nei confronti di piante d'interesse agrario. I danni causati da questi insetti sono quelli tipici della generalit\u00e0 degli Omotteri:\nFra le specie di maggiore importanza agraria in Italia si citano le cosiddette \"psille del pero\" (\"Cacopsylla pyri\", \"Cacopsylla pyricola\" e \"Cacopsylla pyrisuga\"), le pi\u00f9 temibili, la \"psilla del melo\" (\"Cacopsylla mali\"), poco dannosa ma possibile vettore di fitopatogeni (\"scopazzi\"), il \"cotonello dell'olivo\" (\"Euphyllura olivina\"), occasionalmente dannoso in oliveti degradati e su piante poco curate.\nLa lotta chimica alle psille si basa tradizionalmente sull'impiego di principi attivi ad azione sistemica o translaminare efficaci contro gli insetti ad apparato boccale pungente-succhiante e su trattamenti invernali contro le uova e gli adulti svernanti. La lotta chimica convenzionale, applicata senza rispettare i principi della lotta guidata o della lotta integrata, tuttavia presenta difficolt\u00e0 di applicazione in agrosistemi degradati, a causa della facilit\u00e0 di insorgenza dei fenomeni di resistenza e del mancato supporto degli agenti naturali di controllo e si caratterizza con una spiccata aleatoriet\u00e0. Una particolare efficacia si \u00e8 riscontrata da parte degli insetticidi chitinoinibitori (diflubenzuron, teflubenzuron, ecc.) contro le uova e le neanidi delle generazioni estive e i trattamenti ovicidi a fine inverno.\nDa diversi anni si \u00e8 riscontrato che la gestione integrata dei pereti si rivela molto pi\u00f9 efficace della lotta chimica convenzionale, in quanto sfrutta la notevole attivit\u00e0 degli antagonisti naturali. Le psille sono infatti efficacemente controllate soprattutto da rincoti predatori che fanno capo alle famiglie degli Antocoridi e dei Nabidi."}
{"id": "2084008", "revid": "1543377", "url": "https://it.wikipedia.org/wiki?curid=2084008", "title": "Posizione di Thorburn", "text": " \nLa posizione di Thorburn \u00e8 un atteggiamento del corpo conseguente a un riflesso nervoso dovuto a una lesione del midollo spinale. Deve il suo nome a William Thorburn (1861-1923).\n\u00c8 conseguenza di un danno al neuromero C7. Interessa i gomiti, la posizione tipica si ottiene in seguito al riflesso che porta a piegare le braccia, avvicinando le mani al mento e allargando all'infuori i gomiti. Le braccia, in tale posizione, possono restare bloccate anche a lungo."}
{"id": "2084009", "revid": "121620840", "url": "https://it.wikipedia.org/wiki?curid=2084009", "title": "Jessy Schram", "text": "Carriera.\nNata nel sobborgo di Skokie, comincia a dimostrare fin dal principio una certa propensione per la carriera di attrice. All'et\u00e0 di dieci anni comincia a farsi notare e inizia a lavorare a Chicago per un'agenzia di giovani talenti, nel campo della moda e della televisione. Quattro anni pi\u00f9 tardi partecipa a diverse competizioni canore sempre nella zona della sua citt\u00e0 natale. Si diploma alla Buffalo Grove High School nel 2004. Nel corso degli anni ha ricoperto numerosi ruoli come attrice pur non tralasciando la carriera di modella e quella di cantante: la sua musica \u00e8 vista come un incrocio tra pop ed R&amp;B.\nNel 2006 \u00e8 comparsa nel film \"Keith\", con Jesse McCartney ed Elisabeth Harnois. Inoltre \u00e8 stata Tracy in \"\". Era nel cast di \"Split Decision\", film della rete televisiva The CW, nel ruolo di Lennie Priestley, mentre tra il 2007 e il 2008 partecipa, nel ruolo di Susan Davis, alla serie televisiva Jane Doe. Dal 2011 interpreta un ruolo ricorrente in due serie televisive statunitensi: \"Falling Skies\" dove interpreta Karen Nadler, e \"C'era una volta\", dove interpreta Cenerentola. Nel 2012 fa parte del cast della serie televisiva \"Last Resort\".\nDoppiatrici italiane.\nNelle versioni in italiano dei suoi film, Jessy Schram \u00e8 stata doppiata da:"}
{"id": "2084015", "revid": "1149807", "url": "https://it.wikipedia.org/wiki?curid=2084015", "title": "Mummies Alive! - Quattro mummie in metropolitana", "text": "Mummies Alive! - Quattro mummie in metropolitana (\"Mummies Alive!\") \u00e8 una serie televisiva a cartoni animati canadese-statunitense prodotta dalla DiC Entertainment e Northern Lights Entertainment nel 1997. In Italia \u00e8 andata in onda sulle reti Mediaset nel 1998 con la sigla omonima cantata da Enzo Draghi. La serie faceva parte di una tendenza generale di \"mummia-mania\" nella cultura pop degli anni '90.\nTrama.\nAnno 1525 a.C.\nIn Egitto regnava saggiamente il faraone Amenofi. Il suo successore, ed unico figlio, il principe Rapses, viene assassinato, assieme ai suoi 4 guardiani, dal visir del faraone, che, con quel delitto intendeva succedere al trono. Per fortuna il suo piano viene scoperto, anche se troppo tardi, per cui il faraone decide di condannarlo ad essere sepolto vivo.\nPresente.\nIn Egitto un archeologo apre la tomba dove era stato sigillato il visir, ed ora, dopo 3.500 anni \u00e8 finalmente libero: \u00e8 riuscito a sopravvivere a tutti quegli anni di prigionia, grazie all'uso di potenti magie. Scopre inoltre, che, anche se \u00e8 vissuto per tutti quegli anni, non \u00e8 veramente immortale, e che un giorno dovr\u00e0 comunque morire. Non volendosi sottomettere al destino, decide di utilizzare l'anima del ragazzo ucciso migliaia di anni prima. Per sua fortuna scopre che quest'anima si \u00e8 reincarnata nei tempi moderni. Per riuscire a trovarlo, organizza a San Francisco, una mostra di reperti presi dalla sua tomba. Individuato il ragazzo in cui si era reincarnato il principe, si affretta ad eseguire l'incantesimo che gli avrebbe concesso la vera immortalit\u00e0, solo per essere interrotto dai guardiani redivivi del principe, che, sentendo il ragazzo era in pericolo, si sono risvegliati per proteggerlo. Il visir cercher\u00e0 in ogni modo di catturare il ragazzo per ottenere la tanto desiderata immortalit\u00e0, ma trover\u00e0 sempre i 4 guardiani a proteggerlo.\nTrasmissione.\nNord America.\n\"Mummies Alive!\" and\u00f2 originariamente in onda nel 1997 su reti televisive statunitensi in syndication (principalmente su affiliate di The WB, UPN e Fox), distribuito attraverso Claster Television di Hasbro. L'anno successivo, la serie \u00e8 andata in onda nel blocco BKN fino al 2000 e negli anni seguenti venne collocata ogni domenica nel programma Cookie Jar Toons di This TV.\nNel settembre 2004, il cartone insieme a \"Sonic Underground\" \u00e8 stato aggiunto al blocco syndication DIC Kids Network, dove entrambe le serie andarono in onda durante i fine settimana come parte di un contenitore dalla durata di un'ora.\nIn Canada, la serie \u00e8 andata in onda su YTV.\nOltreoceano.\nNel Regno Unito, la serie \u00e8 andata in onda per la prima volta su GMTV nel blocco Diggit prodotto dalla Disney come uno dei suoi programmi di lancio. In seguito \u00e8 andata in onda su Sky One dal 1999 al 2002. Dal 2004 al 2006, la serie \u00e8 andata in onda su ITV2 come parte di GMTV2 Kids (in seguito \"Action Stations!\").\nIn Italia la serie \u00e8 stata trasmessa per la prima volta su Italia 1 nel corso del 1998 dove \u00e8 stata impiegata una differente sigla da quella originale, cantata per l'occasione da Enzo Draghi. Nelle repliche su gli altri canali come Super 3, Studio 1 e Planet Kids invece fu ripristinato il brano statunitense.\nIn India, \u00e8 stato doppiato in tamil e malayalam ed \u00e8 andato in onda su Sun TV e Amrita TV nei primi anni 2000, diventando popolare nell'India meridionale. In India, \"Mummies Alive!\" \u00e8 stato trasmesso su DD Metro Channel dal 1998 al 2000.\nHome video.\nStati Uniti d'America.\nNel 1998, una VHS dal titolo \"Mummies Alive! - The Legend Begins\" \u00e8 stata pubblicata da Buena Vista Home Video sotto la loro etichetta DIC Toon-Time Video. Questa VHS presentava l'episodio \"Riunione di famiglia\" originariamente diviso in tre parti in formato lungometraggio.\nUna VHS e un DVD intitolato semplicemente \"Mummies Alive!\" \u00e8 stato distribuito il 28 agosto 2001 da Lions Gate Home Entertainment e Trimark Home Video, contenente i primi 4 episodi, anche qui rimontati per formare un lungometraggio. La versione DVD includeva anche l'episodio \"Scontro tra titani\" (\"Body Slam\") come bonus, cos\u00ec come un'intervista con Andy Heyward e Ivan Reitman riguardo alla serie.\nIl 7 ottobre 2003, la Sterling Entertainment ha pubblicato il VHS/DVD \"Mummies Alive: The Beginning\", composto ancora una volta dai primi tre episodi, con il quarto come episodio esclusivo della versione DVD. NCircle Entertainment ha ripubblicato il DVD nel 2007.\nEuropa.\nNel giugno 2004, Anchor Bay UK ha pubblicato un singolo volume VHS/DVD nel Regno Unito contenente i primi quattro episodi. L'azienda ha distribuito un secondo DVD nell'agosto 2004, contenente i successivi quattro episodi. Nel giugno 2005, Avenue Entertainment ha pubblicato due DVD contenenti due episodi ciascuno.\nNel 2017 sono stati distribuiti in Germania tre volumi composti da due DVD cadauno, con 14 episodi per volume. La serie completa di 42 episodi \u00e8 stata resa disponibile a partire dal 24 marzo 2017, data di uscita del terzo e ultimo volume. I DVD sono codice regionale 2 e presentano l'audio in tedesco e inglese.\nMerchandise.\nIn concomitanza con la serie animata, DIC ha firmato accordi con varie aziende per realizzare merchandising dedicato alla serie.\nHasbro ha prodotto una serie di action figure e veicoli alti 5 pollici nel 1997. Erano presenti variet\u00e0 regolari e con la \"faccia spaventosa\" delle mummie principali. Anche Nefer-Tina e Presley hanno avuto dei giocattoli a loro dedicati, ma uscirono successivamente e sono pi\u00f9 rari rispetto ai precedenti. Un'ultima ondata di giocattoli che presentava Night Hunter Ja-Kal e Armon, oltre al Cobra Strike Pep, furono distribuite solo in alcune parti d'Europa.\nAccoglienza.\nHarlene Ellin di Chicago Tribune ha stroncato il film di montaggio \"The Legend Begins\". Secondo Ellin \"La saga salta tra passato e presente senza preavviso, dando alla storia un'atmosfera sconnessa. E mentre l'avventura animata a volte fa ridere, le battute generalmente falliscono\". \u00c8 stata anche critica nei confronti dell'animazione della serie. \"Tutti i personaggi si muovono come se avessero un \"rigor mortis\". Le bocche si aprono e si chiudono durante i dialoghi, conferendo al film un aspetto primitivo\". \"Mummies Alive!\" ricevette due menzioni d'onore da WatchMojo venendo considerata una delle 10 migliori serie a cartoni animati per bambini di breve durata che hanno ricevuto un seguito di culto e come uno dei 10 migliori cartoni degli anni '90 che meritano un reboot."}
{"id": "2084020", "revid": "86587", "url": "https://it.wikipedia.org/wiki?curid=2084020", "title": "Banda Koch", "text": ""}
{"id": "2084021", "revid": "22475", "url": "https://it.wikipedia.org/wiki?curid=2084021", "title": "Antonio Coppi", "text": "Biografia.\nAntonio Coppi fu per alcuni versi un autodidatta. Non pot\u00e9 studiare nel seminario di Torino, in cui era entrato nel 1799 per assecondare la vocazione religiosa, perch\u00e9 questo venne chiuso dalle forze di occupazione francesi in Piemonte. Dopo la prima istruzione ad Andezeno e a Riva presso Chieri, rimase a casa dove aveva tuttavia a disposizione una ricca biblioteca eredit\u00e0 di un colto prozio materno, gesuita, morto del 1790.\nNel 1803 si rec\u00f2 a Roma, citt\u00e0 in cui trascorse gran parte del resto dell'esistenza. Dopo la laurea in utroque iure alla \"Sapienza\", nel 1811 fu assunto dall'erudito Nicola Maria Nicolai come assistente per la raccolta della documentazione necessaria per una progettata \"Storia de' luoghi una volta abitati nell'Agro Romano\". Inizi\u00f2 per Coppi un periodo di intense ricerche negli archivi e nelle biblioteche di Roma da cui ottenne materiale per numerose pubblicazioni personali di tipo storico e archeologico. Ebbe inoltre l'opportunit\u00e0 di collaborare con Antonio Nibby alla trascrizione delle epigrafi conservate nella basilica di San Paolo.\nFu tra i fondatori (9 aprile 1813) e primo presidente dell\"Accademia Tiberina\". Fiss\u00f2 gli scopi e stabil\u00ec lo statuto dell'accademia, proponendo fra l'altro la cura di una \"Storia di Roma dal primo anno del regno di Odoacre (476) fino al pontificato di Clemente XIV\" (1769-1774) e una \"Storia letteraria\" dal primo anno del regno di Odoacre (476) fino al secolo XIX.\nSu invito del principe Filippo Colonna, a partire dal 1816 inizi\u00f2 a occuparsi dell'amministrazione dei patrimoni della famiglia Colonna; si rec\u00f2 pertanto spesso in Sicilia interessandosi fra l'altro alle antichit\u00e0 di Tindari. Nel 1818 pass\u00f2 al servizio della figlia primogenita del principe Colonna, Margherita, sposa di Giulio Cesare Rospigliosi, duca di Zagarolo. La nuova occupazione gli permise di potersi dedicare alle sue attivit\u00e0 di studio libero da preoccupazioni economiche; in particolare, si dedic\u00f2 alla continuazione degli \"Annali d'Italia\" di Ludovico Antonio Muratori, che si erano fermati al 1750, conducendoli fino al 1861.\nNotoriet\u00e0 internazionale ebbe il libro \"Vittoria Savorelli. Istoria del secolo XIX\", pubblicato anonimo a Parigi, ma tradizionalmente attribuito ad Antonio Coppi: si tratta di una biografia dell'omonima giovane nobile forlivese morta per una delusione d'amore, tema confacente al clima culturale del romanticismo. Di aver plagiato il \"Vittoria Savorelli\", ad esempio, fu poi accusato Edmond About, col suo romanzo \"Tolla\".\nCollegamenti esterni.\nTesti elettronici degli \"Annali d'Italia dal 1750\":"}
{"id": "2084026", "revid": "123236317", "url": "https://it.wikipedia.org/wiki?curid=2084026", "title": "Archie Morris", "text": "Archibald \"Archie\" Morris \u00e8 un personaggio della serie televisiva \"E.R. - Medici in prima linea\", interpretato da Scott Grimes.\nStoria del personaggio.\nIl dottor Morris compare per la prima volta nella decima stagione come tirocinante. Inizialmente \u00e8 noto per il suo carattere comico e per la sua apparente incompetenza nel campo medico, che lo porter\u00e0 anche a creare problemi all'interno del pronto soccorso e a scatenare le ire dei colleghi medici. A causa della morte di un suo paziente, sopravvenuta per la lunga attesa, decider\u00e0 improvvisamente di lasciare la carriera medica, salvo poi ritornare il giorno dopo a causa del fatto che suo padre non gli avrebbe pi\u00f9 dato sostegno economico se lui avesse abbandonato gli studi.\nDurante l'undicesima stagione \u00e8 nominato capo dei borsisti dalla dottoressa Lewis, fatto che lo porter\u00e0 a vari scontri con i colleghi a causa della sua leadership non proprio benevola nei loro confronti. L'esperienza da capo dei borsisti e l'aiuto del dottor Pratt conferiscono a Morris competenza e maturit\u00e0, facendolo ben presto divenire un medico migliore di quello che era all'inizio della sua carriera.\nNella dodicesima stagione si scopre che ha donato il proprio sperma alla banca del seme e che grazie ad esso sono potuti nascere dei bambini, che lo raggiungeranno al policlinico dopo una ricerca che lo faranno riscoprire padre. Morris insiste nel voler essere presente nella vita dei suoi figli, inizialmente all'insaputa dei loro genitori effettivi. Infatti, durante una partita di calcio di uno dei suoi bambini, viene creduto un pedofilo ma, dopo aver spiegato la situazione a sua madre, tutto si sistema. Alla fine della stessa stagione Morris si prepara a lasciare il pronto soccorso per diventare consulente di una casa farmaceutica, decisione che ritratter\u00e0 dopo aver assistito ad una sparatoria all'interno del pronto soccorso e aver dato tutto il suo aiuto.\nNella tredicesima stagione ritorna a lavorare al pronto soccorso come assistente. Le scelte che fa e alcuni scontri con i colleghi lo portano a pensare che gli altri lo credano un buffone, ma l'infermiera Samantha Taggart lo consola, affermando tutto il contrario e dicendo che \u00e8 un buon medico. Morris avr\u00e0 una relazione con Hope Bobeck, tirocinante al pronto soccorso.\nNelle successive stagioni diventer\u00e0 una figura di spicco del pronto soccorso, acquisendo abilit\u00e0 e competenza nel campo medico e stima da parte degli altri."}
{"id": "2084028", "revid": "767487", "url": "https://it.wikipedia.org/wiki?curid=2084028", "title": "Torture Squad", "text": "I Torture Squad sono una band thrash/death metal brasiliana nata nel 1990."}
{"id": "2084029", "revid": "125476138", "url": "https://it.wikipedia.org/wiki?curid=2084029", "title": "Bad Dog - Un cane che pi\u00f9 cane non c'\u00e8", "text": "Bad Dog - Un cane che pi\u00f9 cane non c'\u00e8 (\"Bad Dog\") \u00e8 una serie televisiva a cartoni animati canadese del 1998 prodotta da Saban e Cin\u00e9Groupe."}
{"id": "2084035", "revid": "767487", "url": "https://it.wikipedia.org/wiki?curid=2084035", "title": "English Chamber Orchestra", "text": "La English Chamber Orchestra (ECO) \u00e8 un'orchestra da camera con sede a Londra e si esibisce nella Cadogan Hall e nella Wigmore Hall.\nStoria.\nNacque come \"Goldsbrough Orchestra\", fondata nel 1948 da Lawrence Leonard e Arnold Goldsbrough. Tra i cofondatori anche il pianista Peter Wallfisch, che spos\u00f2 la violoncellista Anita Lasker-Wallfisch. L'orchestra prese la denominazione attuale nel 1960, quando estese il suo repertorio alla musica barocca per la prima volta. Il suo repertorio rimase legato alle opere per piccola orchestra con un organico simile a quelle esistenti ai tempi di Wolfgang Amadeus Mozart.\nDi l\u00ec a breve l'orchestra venne associata all'Festival di Aldeburgh di Snape, eseguendo la prima delle opere di Benjamin Britten \"Death in Venice\", \"Sogno di una notte di mezza estate\", \"Owen Wingrave\", \"Curlew River\" e molti altri dei suoi lavori. Britten diresse l'orchestra in diverse occasioni realizzando anche delle registrazioni.\nIn questo periodo l'orchestra non aveva un direttore principale ma veniva diretta da un gruppo di direttori che si succedettero alla sua guida: Raymond Leppard, Colin Davis e Daniel Barenboim. Nel 1985 Jeffrey Tate venne designato primo direttore principale dell'Orchestra.\nNel 2000, Ralf Goth\u00f3ni \u00e8 stato nominato secondo direttore principale. Nel Giugno 2009, la English Chamber Orchestra ha nominato Paul Watkins come nuovo direttore musicale, dalla stagione 2009-2010, per un contratto iniziale di tre anni.\nDal 2004 al 2014 il direttore principale \u00e8 stato Roy Goodman. Dal 2016, il ruolo della direzione artistica va al violista Lawrence Power.\nCollaborazioni.\nL'orchestra si \u00e8 esibita con il gruppo corale sudafricano \"Ladysmith Black Mambazo\" nell'album del gruppo \"No Boundaries\" nel gennaio 2005. Benjamin Britten ha diretto l'orchestra nell'esecuzione della \"Passione secondo Giovanni\" di Bach con Peter Pears nella parte di tenore solista."}
{"id": "2084036", "revid": "309819", "url": "https://it.wikipedia.org/wiki?curid=2084036", "title": "Diserbanti", "text": ""}
{"id": "2084038", "revid": "547034", "url": "https://it.wikipedia.org/wiki?curid=2084038", "title": "Campionato del mondo di scacchi FIDE 2000", "text": "Il campionato del mondo di scacchi FIDE 2000 \u00e8 stato un torneo di scacchi organizzato dalla FIDE, tenutosi tra il 26 novembre e il 28 dicembre del 2000 tra Nuova Delhi e Teheran, valido per il titolo di \"Campione del Mondo (FIDE)\". Il torneo \u00e8 stato vinto dall'indiano Viswanathan Anand. Contemporaneamente fu organizzata un'edizione femminile.\nContesto e formato.\nA seguito di contrasti sull'organizzazione del campionato del mondo 1993, Garri Kasparov decise di creare un campionato del mondo parallelo a quello della FIDE, sotto l'egida della PCA. La FIDE reag\u00ec rivoluzionando profondamente il formato del suo campionato del mondo, eliminando i privilegi del campione in carica (che in precedenza giocava un solo match contro uno sfidante deciso tramite altri tornei) e trasformando il campionato mondiale in un torneo ad eliminazione diretta, dove ogni sfida veniva giocata su un mini-match di due sole partite, seguite eventualmente da spareggi a tempo rapido.\nNel mondiale del 2000 i tempi di riflessione previsti erano:\nNei primi cinque turni erano previste due partite a tempo lungo, mentre in semifinale si gioc\u00f2 al meglio delle quattro e la finale al meglio delle sei partite.\nPartecipanti.\nI partecipanti furono 100, i quali si qualificavano al mondiale secondo i criteri stabiliti dalla FIDE. Garri Kasparov e Vladimir Kramnik (che aveva sconfitto Kasparov nel campionato del mondo di scacchi classico giocato ad ottobre dello stesso anno) non parteciparono a causa della scissione del titolo mondiale. Tra i primi 25 giocatori nella classifica Elo dell'epoca, gli unici altri che non parteciparono furono Anatoly Karpov e Ye Jiangchuan.\nCriteri di qualificazione.\nI criteri di qualificazione furono i seguenti:\nLista.\nI giocatori sono ordinati per Elo (che \u00e8 indicato loro accanto); sono tutti Grandi Maestri, eccetto dove indicato.\nTurni finali.\nFinale.\nLa finale fu giocata a Teheran, in Iran, tra il 20 e il 24 dicembre."}
{"id": "2084039", "revid": "33689", "url": "https://it.wikipedia.org/wiki?curid=2084039", "title": "Antioco Chuzon", "text": "Biografia.\nNativo di Antiochia, nel 429 era \"quaestor sacri palatii\" quando l'imperatore Teodosio II lo nomin\u00f2 membro della prima commissione incaricata di elaborare il \"Codice teodosiano\".\nFu poi Prefetto del pretorio d'Oriente tra il 430 e il 431. Durante questo periodo fu corrispondente di Teodoreto di Cirro, organizz\u00f2 con Nestorio il suo ritorno in Oriente attraverso l'Asia e il Ponto, e ricostru\u00ec le mura cittadine di Antiochia. Nel 431 fu il console scelto dalla corte orientale come collega del console occidentale Anicio Auchenio Basso.\nNel 435 fu inserito tra i membri della seconda commissione incaricata di elaborare il \"Codice teodosiano\" e, alla promulgazione del Codice nel 438, fu nominato tra gli estensori.\nMor\u00ec tra il 438 e il 444."}
{"id": "2084040", "revid": "287204", "url": "https://it.wikipedia.org/wiki?curid=2084040", "title": "Boom! (album)", "text": ""}
{"id": "2084052", "revid": "1573940", "url": "https://it.wikipedia.org/wiki?curid=2084052", "title": "Santuario eucaristico di San Pietro Apostolo", "text": "Il santuario eucaristico di San Pietro Apostolo \u00e8 una delle chiese di interesse storico-artistico di Napoli; \u00e8 sito in zona periferica, nel quartiere di San Pietro a Patierno.\nSi tratta di una delle chiese pi\u00f9 antiche della zona e della citt\u00e0, in quanto la sua fondazione risale al IX secolo. Appartenuta in origine a Sergio, figlio di Costantino, la chiesa, nel corso del tempo, ha subito vari passaggi di propriet\u00e0; mentre, la sua architettura, \u00e8 notevolmente cambiata nel corso del tempo: infatti, ai tempi di Costantino appariva molto pi\u00f9 piccola e dotata soltanto di un altare maggiore.\nOggi, la facciata presenta due ordini: nel primo, ai lati della porta, le due statue dei santi Pietro e Paolo, mentre, al centro del secondo, vi \u00e8 la statua del \"Redentore\" con i bei stucchi tutti intorno all'arco della nicchia, risalenti al XVIII secolo.\nLa cupola, l'elemento architettonico di spicco, svetta sulle case del quartiere; essa, del Settecento, \u00e8 caratterizzata da una pianta ellittica che \"fuoriesce\" dalle complesse masse absidali.\nL'interno, composto da quattro cappelle per lato e altare maggiore, conserva un grande organo del 1920, due pregevoli acquasantiere finemente lavorate del 1904, dipinti del XVIII secolo, statue in legno dorato, ed altre opere artistiche ed architettoniche."}
{"id": "2084055", "revid": "287204", "url": "https://it.wikipedia.org/wiki?curid=2084055", "title": "Fuego", "text": "Fuego (fuoco in lingua spagnola) pu\u00f2 riferirsi a:"}
{"id": "2084056", "revid": "944535", "url": "https://it.wikipedia.org/wiki?curid=2084056", "title": "Robert Romano", "text": "Robert \"Missile\" Romano (in lingua originale \"Robert \"Rocket\" Romano\") \u00e8 un personaggio della serie televisiva \"E.R. - Medici in prima linea\", interpretato da Paul McCrane.\nBiografia.\nIl dottor Romano si distingue subito per possedere un carattere sgradevole, spesso con atteggiamenti sarcastici e sprezzanti accompagnati da commenti razzisti e intolleranti. Durante tutto il prosieguo della serie, si \u00e8 scontrato spesso con i suoi colleghi e sottoposti, dimostrandosi competente ma burbero e inflessibile. L'unica persona che \u00e8 riuscita ad ammorbidirne i tratti del carattere \u00e8 stata la dottoressa Corday, della quale Romano si era infatuato. In certi casi il suo carattere scontroso lascia spazio a brecce di umanit\u00e0, dalle quali si comprende che Romano sta sulla difensiva. In queste situazioni appare, infatti, totalmente diverso, ad esempio nel frangente della morte di Lucy Knight o del matrimonio della dottoressa Corday.\nIl lato umano del dottor Romano si manifesta solo dopo essere stato vittima di un tragico incidente, in cui perde parte del braccio, tranciata dall'elica di un elisoccorso, riattaccata chirurgicamente ma senza recuperarne la piena funzionalit\u00e0. Tale incidente impedisce a Romano di proseguire il suo lavoro di chirurgo. Viene quindi assegnato all'attivit\u00e0 di pronto soccorso, del quale viene messo a capo. Il nuovo impiego per\u00f2 non lo soddisfa e il suo cattivo umore si ripercuote sui colleghi di lavoro che lo tollerano a fatica. Un giorno, proprio mentre Robert si ritrova a dover fare i conti con il trauma psicologico subito a causa dell'incidente che lo ha privato del braccio, mentre si trova nella zona antistante l'ingresso del pronto soccorso, un elicottero ha problemi a decollare dalla piattaforma sul tetto dell'ospedale e precipita al suolo schiacciandolo.\nIl corpo del dottor Romano viene ritrovato solo dopo molte ore dall'incidente. Nessuno dei suoi colleghi si presenta alla funzione commemorativa organizzata per lui dalla dottorssa Corday. Romano, che non aveva famiglia ed era molto legato al suo lavoro, lascia parte dei suoi soldi all'ospedale in cui era chirurgo, dove aveva trascorso la maggior parte del suo tempo. Questa donazione viene utilizzata dalla dottoressa Weaver per fondare un nuovo reparto recante il suo nome e dedicato alla cura di gay e transessuali, persone che Robert aveva apparentemente sempre poco tollerato.\nLa targhetta dell'armadietto di Romano \u00e8 presente insieme a quelle degli altri medici del policlinico sul muro mostrato ad Abby Lockhart dall'infermiera Haleh nell'episodio \"Il libro di Abby\" della quindicesima stagione."}
{"id": "2084057", "revid": "121944842", "url": "https://it.wikipedia.org/wiki?curid=2084057", "title": "Pirati si nasce", "text": "Pirati si nasce (\"Famille Pirate\") \u00e8 una serie televisiva a disegni animati di coproduzione franco-tedesco-canadese. Questo cartone viene trasmesso per la prima volta in italiano su Boing a partire dal giugno 2005. Prima del debutto del cartone, la sigla cantata da Cristina D'Avena \u00e8 stata realizzata nel 2001."}
{"id": "2084059", "revid": "115753144", "url": "https://it.wikipedia.org/wiki?curid=2084059", "title": "Unione Sportiva Alessandria Calcio 1996-1997", "text": "Questa pagina raccoglie i dati riguardanti l'Unione Sportiva Alessandria Calcio nelle competizioni ufficiali della stagione 1996-1997.\nStagione.\nNella stagione 1996-1997 l'Unione Sportiva Alessandria Calci\u00f2 disput\u00f2 il decimo campionato di Serie C1 della sua storia.\nMaglie e sponsor.\nIl fornitore ufficiale di materiale tecnico per la stagione 1996-1997 fu Diadora, mentre lo sponsor di maglia fu Cassa di Risparmio di Alessandria.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "2084064", "revid": "119991", "url": "https://it.wikipedia.org/wiki?curid=2084064", "title": "Chiesa del Crocifisso (Montorsaio)", "text": ""}
{"id": "2084067", "revid": "1258639", "url": "https://it.wikipedia.org/wiki?curid=2084067", "title": "Michael Beach", "text": "Doppiatori italiani.\nNelle versioni in italiano delle opere in cui ha recitato, Michael Beach \u00e8 stato doppiato da:"}
{"id": "2084073", "revid": "54193", "url": "https://it.wikipedia.org/wiki?curid=2084073", "title": "Legge di Proust", "text": ""}
{"id": "2084074", "revid": "1924342", "url": "https://it.wikipedia.org/wiki?curid=2084074", "title": "Oleksandr Ponomar'ov", "text": "Fra i pi\u00f9 importanti ed apprezzati cantanti in Ucraina, \u00e8 stato nominato per sette volte \"Cantante dell'anno\".\nLa propria carriera artistica inizia nel 1992, prendendo parte a numerosi concorsi nazionali Nel 1997 viene premiato dal governo ucraino come \"Artista Onorario d'Ucraina\".\nViene conosciuto al livello internazionale dopo la partecipazione all'Eurovision Song Contest 2003 di Riga con la canzone, cantata in lingua inglese, \"Hasta la vista\"."}
{"id": "2084075", "revid": "181699", "url": "https://it.wikipedia.org/wiki?curid=2084075", "title": "Chiesa della Compagnia di Santa Croce (Montorsaio)", "text": ""}
{"id": "2084080", "revid": "991694", "url": "https://it.wikipedia.org/wiki?curid=2084080", "title": "Reality Show", "text": ""}
{"id": "2084082", "revid": "146092", "url": "https://it.wikipedia.org/wiki?curid=2084082", "title": "Chiesa dell'Immacolata a Vico", "text": "Il Santuario dell'Immacolata a Chiaia \u00e8 una delle chiese di Napoli; \u00e8 sita nel centro storico della citt\u00e0, in via Fratelli Magnoni n. 20, una delle traverse della Riviera di Chiaia. Nelle sue immediate vicinanze \u00e8 anche la chiesa di Santa Maria in Portico.\nDescrizione e storia.\nLa struttura \u00e8 di modeste dimensioni, l'interno coperto da una volte a botte. Vi sono poche informazioni storiche riguardo a questo fabbricato, spesso dimenticato anche da molte autorevoli guide sulla citt\u00e0 di Napoli. Si sa che sorse alla fine dell'800.\nLa sua facciata, sostanzialmente semplice nelle mondanature, si insinua nel ristretto spazio del vicolo. Essa si svolge sue due ordini ed \u00e8 composta da due coppie di paraste di ordine dorico, finestrone centrale e portale di gusto neoclassico. Alla sommit\u00e0 \u00e8 il timpano triangolare.\nIn quanto ad opere presenti, il suo interno conserva statue ed altri ornamenti d'epoca. Da quanto \u00e8 pervenuto, sono presenti anche alcune tele ed affreschi del pittore Vincenzo Severino."}
{"id": "2084083", "revid": "125651975", "url": "https://it.wikipedia.org/wiki?curid=2084083", "title": "Narsete (magister militum)", "text": "Alcune fonti sbagliano il suo nome chiamandolo Anastasio.\nBiografia.\nDal suo nome si presume fosse di origini armene. Secondo una fonte tarda, fu \"cubicularius\" sotto Tiberio II (574-582), Imperatore d'Oriente. Questa notizia non \u00e8 per\u00f2 confermata da fonti pi\u00f9 antiche e pi\u00f9 affidabili e potrebbe essere dunque un errore.\nPotrebbe essere il Narsete nominato da Tiberio II (fine 577-inizio 578) comandante subordinato a Maurizio quando venne formato un nuovo esercito per combattere i Sasanidi; in tal caso, insieme a Maurizio, avrebbe sconfitto in numerose occasioni i Persiani. Tuttavia alcuni storici identificano il Narsete comandante subordinato con un altro Narsete, un \"cubicularius\" morto nel 581.\nTra la fine del 587 e l'inizio del 588 Narsete ricevette da Filippico l'incarico di presidiare Costantina (in Osroene) e il comando dell'esercito d'Oriente, che era gi\u00e0 stato di Eraclio il Vecchio. Probabilmente era dux di Costantina e ricevette il titolo di \"magister militum\", onorifico o \"vacans\", che lo rendeva parigrado di Eraclio.\nNel 591/592 era una delle guardie del corpo del \"magister militum per Orientem\" Comenziolo durante la spedizione per riportare Cosroe II sul trono di Persia dopo che egli era stato spodestato dall'usurpatore Bahram VI Chobin. Probabilmente nel gennaio 591 divenne \"magister militum per Orientem\" sostituendo Comenziolo al comando della spedizione. Secondo una tarda fonte siriana, Narsete venne nominato anche \"patricius Syriae\" e \"dux exercitus\" e rest\u00f2 in carica come \"magister militum\" fino alla fine del regno di Maurizio. Secondo Teofane, Narsete era ancora \"magister militum\" quando si ribell\u00f2 a Foca, mentre secondo il vescovo Sebeos, al momento della ribellione era ancora in carica.\nLa spedizione ebbe successo: Bahram venne sconfitto e Cosroe II pot\u00e9 finalmente tornare sul trono sasanide. Secondo Macler potrebbe essere lui il comandante che assedi\u00f2 la citt\u00e0 armena (allora in mano persiana) di Nakhishevan, ritirandosi poi all'arrivo di un esercito persiano. Nel 602 Narsete era a Dara, dove venne rimosso e sostituito da Germano, probabilmente a causa delle pressioni esercitate da Cosroe II sull'imperatore Maurizio.\nNel 603 si ribell\u00f2 all'imperatore Foca e occup\u00f2 Edessa; chiese aiuto all'Imperatore di Persia sostenendo di avere con s\u00e9 il figlio sopravvissuto di Maurizio, Teodosio. Tuttavia i bizantini riuscirono a liberare Edessa ma nonostante tutto Narsete riusc\u00ec a fuggire a Hierapolis. In seguito alla morte di Leonzio (il generale che aveva liberato Edessa), Foca mand\u00f2 Domnitziolus in oriente a persuadere Narsete a capitolare, promettendogli che gli sarebbe stata risparmiata la vita. Tuttavia quando Narsete capitol\u00f2, fu bruciato vivo su ordine di Foca, nel mercato di Costantinopoli.\nMentre era a Edessa condann\u00f2 a morte il vescovo di Calcedonia Severo. Fece edificare le chiese di San Panteleemon e dei Santi Martiri e fond\u00f2 anche un ospizio.\nViene ricordato per i suoi successi contro Bahram VI Chobin di Persia e per aver restaurato l'imperatore legittimo Cosroe II sul trono di Persia. Secondo alcune fonti era molto temuto dai persiani tanto che, riporta il Gibbon nella sua monumentale \"Storia del declino e della caduta dell'Impero romano\", le madri assire erano solite spaventare i loro piccoli pronunciando il suo nome."}
{"id": "2084095", "revid": "767487", "url": "https://it.wikipedia.org/wiki?curid=2084095", "title": "Ciao/Grazie perch\u00e9", "text": "Ciao/Grazie perch\u00e9 \u00e8 un singolo di Pupo del 1978. La traccia \"Ciao\" \u00e8 contenuta nell'album Gelato al cioccolato, pubblicato l'anno successivo"}
{"id": "2084101", "revid": "309289", "url": "https://it.wikipedia.org/wiki?curid=2084101", "title": "Onega (fiume)", "text": "La Onega \u00e8 un fiume della Russia europea settentrionale (Oblast' di Arcangelo), tributario del mar Bianco.\nNasce dal lago La\u010da, all'estremit\u00e0 sudoccidentale della oblast' di Arcangelo nei pressi della citt\u00e0 di Kargopol'; scorre per tutto il percorso in una regione bassa e coperta di foreste di conifere, in alcuni tratti paludosa, ricevendo gli affluenti Kena, Iksa e Ko\u017ea da sinistra, Volo\u0161ka, Mo\u0161a, Kodina e Mud'juga da destra.\nA circa 75\u00a0km dalla foce si divide in due rami, chiamati Bol'\u0161aja (grande) Onega e Malaja (piccola) Onega, che si ricongiungono pi\u00f9 a valle formando una vasta isola fluviale. Sfocia con un piccolo delta nel mar Bianco, in un'ampia insenatura (baia dell'Onega) che ha preso il nome dal fiume.\nLa Onega ha un regime simile a quello di quasi tutti i fiumi russi: gelata in media da novembre ad aprile inoltrato o maggio, manifesta i periodi di magra verso la fine dell'inverno (la portata minima mensile si registra in marzo); le piene sono tardo primaverili ed estive, quando il livello delle acque sale di diversi metri e le portate medie, alla foce, possono superare i 4.500\u00a0m\u00b3/s (media annuale intorno ai 500).\nLa maggiore citt\u00e0 che incontra nel suo corso \u00e8 l'agglomerato di Onega, situato nei pressi della foce. Il fiume \u00e8 navigabile in certi punti del suo corso, non interessati da rapide; viene inoltre usato per la fluitazione del legname."}
{"id": "2084105", "revid": "767487", "url": "https://it.wikipedia.org/wiki?curid=2084105", "title": "Enzo Pietropaoli", "text": "Biografia.\nDal 1961 vive a Roma dove debutta professionalmente con il \u201cTrio di Roma\u201d (Danilo Rea e Roberto Gatto) nel 1975.\nNel 1997 d\u00e0 vita, con Danilo Rea e Fabrizio Sferra ai Doctor 3, un trio jazz che ormai da un decennio calca i pi\u00f9 importanti palcoscenici del jazz italiani. Il loro disco \"The Tales of Doctor 3\" viene premiato miglior disco di jazz italiano nel 1998, mentre il lavoro successivo \"The songs remain the same\" vince il titolo di miglior disco jazz di Musica&amp;Dischi nel 1999.\nNel corso della sua ultra trentennale carriera si \u00e8 esibito in Europa, Nord e Sudamerica, Asia e Africa suonando con i pi\u00f9 grandi strumentisti fra i quali si ricordano Chet Baker, Lester Bowie, Enrico Rava, Woody Shaw, Michael Brecker, Steve Grossman, Lee Konitz, Archie Shepp, Phil Woods, Richard Galliano, Enrico Pieranunzi, Norma Wynstone, John Abercrombie, Pat Metheny, John Scofield, Kenny Clarke, Billy Cobham, Paolo Fresu e molti altri.\nDiscografia.\nDiscografia come sideman.\n(Live In Berlin Philharmonik) Enja\n(featuring Clark Terry, John Hendrix, Bob Berg) - Go Jazz"}
{"id": "2084106", "revid": "16758", "url": "https://it.wikipedia.org/wiki?curid=2084106", "title": "Campionato italiano di hockey su slitta su ghiaccio 2007-2008", "text": ""}
{"id": "2084108", "revid": "16758", "url": "https://it.wikipedia.org/wiki?curid=2084108", "title": "Campionato italiano di hockey su slitta su ghiaccio 2008-2009", "text": ""}
{"id": "2084110", "revid": "16758", "url": "https://it.wikipedia.org/wiki?curid=2084110", "title": "Campionato italiano Ice Sledge Hockey 2005-2006", "text": ""}
{"id": "2084113", "revid": "228587", "url": "https://it.wikipedia.org/wiki?curid=2084113", "title": "Sant'Anastasio (Volterra)", "text": "Sant'Anastasio \u00e8 una localit\u00e0 del comune di Volterra, in provincia di Pisa, Toscana.\nIl borgo sorge su una collina a 412\u00a0m s.l.m. e lo si raggiunge percorrendo la strada regionale 68 di Val Cecina da Volterra.\nStoria.\nCome altre localit\u00e0 del volterrano anche il borgo di Sant'Anastasio si svilupp\u00f2 nel tempo attorno a un antico castello, uno dei trentatr\u00e9 gi\u00e0 ricordati negli statuti volterrani del 1401, ma le cui origini si fanno risalire al X secolo.\nGi\u00e0 nella prima met\u00e0 del Trecento doveva esistervi un \"Ospitale\" o \"Spedale\", \"\u201cloco atto a ospitare i pellegrini e i poveri dello uno e dello altro sesso, tanto sani che malati\u201d\", come se ne ha notizia scritta ufficiale in data 24 giugno 1348, in un testamento di \"Giovanni da Montescuro\" ed in un altro di \"Tommaso di fu Giovanni di Sancto Nastasio\" del 21 ottobre 1359. Dalla rilevazione catastale del 1429 risultano abitanti nel borgo 28 persone, pari a \"\u201c3 fochi\u201d\".\nLa distruzione del castello, operata dai fiorentini provenienti dai dintorni di Colle di Val d'Elsa, nei principali testi \u00e8 datata 1472, l'anno della guerra voluta da Lorenzo de' Medici per il possesso delle miniere d'allume non potendo ottenerle per via diplomatica.&lt;br&gt;\nA partire dal XVIII secolo il borgo si trovava situato al centro di un vasto latifondo costituitosi per successioni ereditarie e confluito alla nobile famiglia volterrana dei Guarnacci, di cui monsignor Mario Guarnacci rimane il pi\u00f9 illustre esponente, che sulle rovine dell'antico castello costruirono una grande villa signorile di campagna. Alla fine del XIX secolo la vasta propriet\u00e0 comprendente il borgo di Sant'Anastasio e la villa dei Guarnacci pass\u00f2 di mano diverse volte fino ad essere acquistata nel 1919 dall'ex-industriale svizzero Alfredo Zopfi che la convert\u00ec nella Tenuta agricola Sant'Anastasio successivamente smembrata a seguito di alterne vicende.\nAttualmente il borgo Sant'Anastasio fa parte di una struttura residenziale composta da sette edifici ristrutturati nel rispetto dei valori ambientali, un parco, uliveti e un vigneto all'interno di una propriet\u00e0 privata recintata di otto ettari."}
{"id": "2084118", "revid": "198277", "url": "https://it.wikipedia.org/wiki?curid=2084118", "title": "Franco Pedroni", "text": "Biografia.\nEbbe i primi contatti col calcio presso il collegio De Filippi di Arona, frequentato anche da Giampiero Boniperti. Studi\u00f2 disegno tecnico e lavor\u00f2 negli anni Quaranta presso le officine Breda; lasci\u00f2 quest'impiego nel dopoguerra, quando divenne calciatore professionista con la Gallaratese, squadra con cui debutt\u00f2 in Serie B. Gioc\u00f2 poi in A con , Milan ed Alessandria.\nAl termine della carriera di calciatore fu allenatore, per lo pi\u00f9 nelle serie minori; parallelamente, gest\u00ec un negozio di cartoleria e poi un'agenzia di assicurazioni col cognato, l'ex calciatore Alfio Fontana (che allen\u00f2 al ), a Somma Lombardo.\nNella seconda met\u00e0 degli anni Ottanta fu anche presidente della Gallaratese.\nMor\u00ec nel 2001, dopo una lunga malattia.\nCaratteristiche tecniche.\nGiocatore.\nOriginariamente terzino sinistro, durante la militanza nel Como fu spostato a centromediano nel sistema.\n\u00c8 rammentato da Angelo Rovelli, firma storica della \"Gazzetta dello Sport\", come \u00ab\"uno di quei difensori spigolosi, tutto temperamento, ardore e coraggio\"\u00bb. Il giornalista alessandrino Marcello Marcellini lo descrisse \u00ab\"forte di testa, duro di piede, scaltro e a volte implacabile\"\u00bb; il cronista della \"Stampa\" Ettore Berra all'epoca della militanza nell'Alessandria lo defin\u00ec \u00ab\"elemento equilibratore del gioco difensivo, ultimo baluardo di sicurezza, chiave di volta della squadra\"\u00bb. Pi\u00f9 recentemente Massimo Delfino ne ha ricordato \u00ab\"la buona visione di gioco [...]. La sua sicurezza nei disimpegni e nei lanci entusiasmava gli spettatori\"\u00bb.\nAllenatore.\nPur non arrivando ad eguagliare la raffinatezza e i successi dell'Inter di Foni o delle squadre di Nereo Rocco, l'Alessandria di Pedroni \u00e8 stata un'autorevole rappresentante del catenaccio. Per la necessit\u00e0 di contrastare le pi\u00f9 attrezzate formazioni di Serie A, il \"non gioco\" adottato dai calciatori grigi assunse talvolta caratteri estremi, inducendoli a radunarsi tutti nella propria area per difendere un risultato utile o a provocare perdite di tempo; questo atteggiamento rinunziatario poteva provocare contestazioni da parte dei tifosi avversari, soprattutto durante le trasferte; i cronisti arrivarono a parlare di \u00ab\"catenaccissimo grigio\"\u00bb.\nMarcellini descrisse Pedroni \u00ab\"allergico al gioco come bizzarria di invenzioni [...]: il suo calcio deve essere chiaro, semplice, spedito, si deve andare sempre al pratico, al sodo. A lui non interessa primeggiare in campo, a lui importa il risultato. Se si deve attaccare si attacca, se si deve difendere ci si difende\"\u00bb. Pedroni fu peraltro mentore di Osvaldo Bagnoli, altro allenatore pragmatico che conobbe fortuna sfruttando vari aspetti del catenaccio.\nSeppe mostrare anche un gioco pi\u00f9 propositivo alla Pro Patria, nel 1962-1963; cronache dell'epoca parlano di una squadra dotata \u00ab\"d'individualit\u00e0 tali da consentire al \"Pedro\" di smentire la sua fama di catenacciaro ad oltranza\"\u00bb e \u00ab\"in grado di sviluppare una massa di gioco offensivo difficile da arginare per qualsiasi difesa\"\u00bb.\nCarriera.\nGiocatore.\nClub.\nComo.\nAcquistato dal Como dopo le militanze nella Gallaratese e nella Sommese, divenne terzino titolare (e, all'occorrenza, centromediano) del Como di fine anni Quaranta, squadra definita nella stagione 1948-1949 \u00ab\"Torino della Serie B\"\u00bb per l'andamento spedito in campionato, e poi sesto al debutto in A.\nPedroni esord\u00ec in massima serie l'11 settembre 1949, nella gara Como-Palermo 1-0. Considerato uno degli \u00ab\"elementi interessanti\"\u00bb della squadra allenata da Mario Varglien, le sue prestazioni gli valsero varie convocazioni nelle nazionali minori e offerte di varie societ\u00e0, tra cui la Juventus, che i dirigenti lombardi rifiutarono.\nMilan.\nIl Milan lo acquist\u00f2 nel 1952 in cambio del portiere Bardelli e di un esborso in denaro, individuando in lui un \"jolly\" difensivo in grado di essere riserva sia del laterale Zagatti che del libero Tognon.\nPur trovandosi \u00ab\"a proprio agio\"\u00bb nel blocco difensivo, fatic\u00f2 a giocare con regolarit\u00e0, dapprima a causa di problemi fisici (nell'ottobre 1952 fu colpito improvvisamente da appendicite, e operato d'urgenza), successivamente per via del rapporto conflittuale con l'allenatore B\u00e9la Guttmann, che in un'occasione arriv\u00f2 ad escluderlo dai titolari accusandolo di scarso impegno. Riabilitato da H\u00e9ctor Puricelli, collezion\u00f2 dieci presenze in campionato nella stagione 1954-1955, nella quale la squadra rossonera conquist\u00f2 il suo quinto scudetto.\nGioc\u00f2 con pi\u00f9 continuit\u00e0 l'anno successivo, dopo l'arrivo di Giuseppe Viani alla guida della squadra. Ricopr\u00ec il ruolo di libero, particolarmente importante negli schemi difensivi dell'allenatore veneto; contribu\u00ec dunque al raggiungimento del secondo posto in campionato e della semifinale di Coppa dei Campioni e alla conquista della Coppa Latina.\nAlessandria.\nNella stagione 1956-1957 fu ingaggiato dell'Alessandria, \"club\" di Serie B con ambizioni di alta classifica. Secondo Marcellini in Piemonte \u00ab\"trova ambiente e situazioni che lo stimolano e lo realizzano\"\u00bb; a soli trent'anni, infatti, era calciatore, capitano ed allenatore della squadra cinerina. \u00c8 perci\u00f2 ricordato dal giornalista Ugo Boccassi come \u00ab\"braccio e mente dell'Alessandria\"\u00bb di fine anni Cinquanta e come \u00ab\"artefice del grande ritorno\"\u00bb nel massimo campionato, avvenuto al termine di quel torneo. Il \"Corriere dello Sport\" lo indic\u00f2 tra i migliori calciatori del campionato, selezionandolo nella propria formazione ideale.\nPedroni gioc\u00f2 nell'Alessandria per altre tre stagioni in Serie A, fornendo buone prestazioni che, nel dicembre 1957, gli valsero anche una convocazione in Nazionale. Al termine della stagione 1956-1957 fu indicato dai cronisti come il terzo miglior centromediano del campionato dopo Rino Ferrario e Giovanni Azzini.\nNazionale.\nGioc\u00f2 un'unica gara da titolare con la formazione giovanile, a Palermo, l'8 aprile 1951 (Italia-Grecia 3-0); la prestazione fu giudicata negativamente dall'inviato del \"Corriere dello Sport\" Giuseppe Sabelli Fioretti.\nFigur\u00f2 tra i convocati della Nazionale maggiore nel dicembre 1957, ma non conta alcuna presenza con la prima squadra.\nAllenatore.\nL'Alessandria e la scoperta di Gianni Rivera.\nNell'aprile del 1957 fu scelto dal presidente Silvio Sacco per guidare la squadra con il contributo di Luciano Robotti, dopo l'esonero di Mario Sperone, deciso in conseguenza di un calo di rendimento. La gestione fu lodata dalla critica: \u00ab\"L'Alessandria, affidando ancora a Pedroni la guida tecnica della squadra in Serie A, ha vinto inconsapevolmente un terno al lotto. Franco, a dispetto della diffidenza che lo circondava inizialmente, si \u00e8 dimostrato un tecnico pieno di buon senso\"\u00bb. L'attenta tattica da lui predisposta garant\u00ec alla squadra la promozione in A e il mantenimento della categoria per alcune stagioni; si dimostr\u00f2 scrupoloso ed intransigente, arrivando a multarsi per essere giunto in ritardo ad un allenamento.\nPedroni \u00e8 poi ricordato per aver lanciato il non ancora sedicenne Gianni Rivera in Serie A. Rivera gli manifest\u00f2 spesso gratitudine: \u00ab\"Ebbe il coraggio di farmi giocare molto presto in una squadra che giocava per la salvezza\"\u00bb. Ebbe inoltre il merito di segnalarlo al Milan, caldeggiandone l'acquisto a Viani: \u00ab\"Voleva assolutamente che il Milan si accorgesse di me, e che diventassi rossonero\"\u00bb. \u00ab\"Forse esagero, ma dico che rischi\u00f2 la vita facendomi debuttare cos\u00ec giovane. E poi scommise subito su di me: grazie all'amicizia con Viani, mi port\u00f2 a fare il provino nel Milan e cap\u00ec che i rossoneri mi avrebbero preso\"\u00bb.\nGli ultimi anni.\nDopo la retrocessione dell'Alessandria dalla Serie A (1960), si dedic\u00f2 ad altre attivit\u00e0 professionali, allenando parallelamente varie squadre minori nel Nord Italia; sono ricordati in particolare un buon campionato alla Pro Patria, in Serie B, dove giunse quando ormai sembrava deciso a lasciare il mondo del calcio, e un'esperienza al Verbania, dove ebbe per secondo Osvaldo Bagnoli."}
{"id": "2084134", "revid": "1543377", "url": "https://it.wikipedia.org/wiki?curid=2084134", "title": "Glyndebourne Festival Opera", "text": "Il Glyndebourne Festival Opera \u00e8 un festival di opere liriche che si tiene tutti gli anni a Glyndebourne, vicino a Lewes nell'East Sussex in Inghilterra.\nStoria.\nSotto la supervisione della famiglia Christie, il festival si \u00e8 svolto annualmente dal 1934, ad eccezione dell'edizione del 1993, a seguito della ricostruzione del teatro. \nL'inaugurazione del primo teatro da 300 spettatori \u00e8 stata il 28 maggio 1934 con Le nozze di Figaro diretta da Fritz Busch.\nNel 1977 il teatro accoglieva 850 spettatori.\nIl nuovo teatro per 1200 spettatori \u00e8 stato inaugurato nel 1994 con Le nozze di Figaro diretta da Bernard Haitink con la London Philharmonic e Ren\u00e9e Fleming trasmessa in diretta da Channel 4.\nGus Christie, figlio di Sir George Christie e nipote del fondatore John Christie, divenne presidente del festival nel 2000.\nGlyndebourne \u00e8 famoso per le sue messe in scena delle opere di Mozart; molte di queste produzioni vengono considerate le migliori messe in scena nel XX secolo e sono state registrate e mantenute in catalogo per lungo tempo.\nNel 1946 \u00e8 avvenuta la prima assoluta con successo di The Rape of Lucretia diretta da Ernest Ansermet con Kathleen Ferrier.\nNel 1947 \u00e8 avvenuta la prima assoluta di \"Albert Herring\" di Benjamin Britten diretta dal compositore.\nNel 1961 \u00e8 avvenuta la prima assoluta di \"Elegy For Young Lovers\" di Hans Werner Henze in lingua inglese con John Pritchard (direttore d'orchestra), la Royal Philharmonic Orchestra ed Elisabeth S\u00f6derstr\u00f6m.\nNel 1970 \u00e8 avvenuta la prima assoluta di \"The Rising of the Moon\" di Nicholas Maw diretta da Raymond Leppard con London Philharmonic Orchestra.\nNel 1984 \u00e8 avvenuta la prima assoluta incompleta di \"Higglety Pigglety Pop!\" di Oliver Knussen con la London Sinfonietta diretta dal compositore.\nNel 1987 \u00e8 avvenuta la prima assoluta di \"The Electrification of the Soviet Union\" di Nigel Osborne.\nAlla fine degli anni ottanta, il Glyndebourne Festival ha messo in scena una nuova produzione dell'opera di George Gershwin \"Porgy and Bess\". Essa fu diretta da Trevor Nunn e ricevette grande successo da parte del pubblico e della critica. La produzione venne poi registrata nel 1993 e trasmessa in televisione.\nNel 1994 \u00e8 avvenuta la prima assoluta di \"The Second Mrs Kong\" di Harrison Birtwistle.\nNel 1998 \u00e8 avvenuta la prima assoluta di \"Flight\" di Jonathan Dove.\nNelle recenti edizioni, pur rimanendo Mozart il compositore principe del repertorio, sono state messe in scena opere di Leo\u0161 Jan\u00e1\u010dek e Georg Friedrich H\u00e4ndel.\nL'orchestra principale del festival \u00e8 la London Philharmonic Orchestra mentre l'orchestra associata \u00e8 l'Orchestra of the Age of Enlightenment. Dal gennaio 2001, il direttore musicale \u00e8 Vladimir Jurowski.\nNel 2008 \u00e8 avvenuta la prima assoluta di \"Love and Other Demons\" di Peter E\u00f6tv\u00f6s.\nFino a Marzo 2018 Sebastian F. Schwarz era il settimo ed ultimo direttore generale del Festival. Attualmente il festival viene gestito da un managing director e un Direttore artistico. La manifestazione \u00e8 gestita totalmente da privati e non gode di alcun sussidio statale.\nMolti spettatori di Glyndebourne provengono da Londra ed il Festival \u00e8 considerato una manifestazione dell'estate londinese. Le rappresentazioni hanno inizio nel pomeriggio consentendo agli spettatori di partire dopo il pranzo e poter poi ritornare a casa, dopo lo spettacolo, avvalendosi dell'ultimo treno. Un lungo intervallo consente agli spettatori di poter fare un pic nic sugli ampi prati circostanti o nei ristoranti allestiti sotto delle tende.\nCos\u00ec fan tutte dal 1934 al 2010 \u00e8 stata in cartellone per 32 stagioni, \"Le nozze di Figaro\" dal 1934 al 2013 per 30 stagioni, Don Giovanni (opera) dal 1936 al 2014 per 28 stagioni, Die Zauberfl\u00f6te dal 1935 al 2005 per 17 stagioni, Die Entf\u00fchrung aus dem Serail dal 1935 al 1988 per 15 stagioni, The Rake's Progress dal 1953 al 2010 per 13 stagioni, Falstaff (Verdi) dal 1955 al 2013 per 13 stagioni, Ariadne auf Naxos dal 1950 al 2013 per 11 stagioni, Idomeneo (opera) dal 1951 al 2003 per 11 stagioni e La Cenerentola dal 1952 al 2012 per 11 stagioni.\nLo scenografo italiano Emanuele Luzzati ha spesso collaborato con il Festival, allestendo le scene per \"Il flauto magico\" (1963), \"Macbeth\" (1964), \"Don Giovanni\" (1967), \"Il ratto dal serraglio\" (1968), \"Cos\u00ec fan tutte\" (1969), \"Il Turco in Italia\" (1970).\nGlyndebourne Touring Opera/Glyndebourne On Tour.\nNel 1968, il Glyndebourne Festival Opera realizz\u00f2 la sua prima compagnia di giro, la \"Glyndebourne Touring Opera\", che nella sua prima stagione port\u00f2 i suoi spettacoli a Newcastle, Liverpool, Manchester, Sheffield e Oxford. Oltre a portare le produzioni del Festival fuori dal suo sito, il Glyndebourne Touring Opera concede l'opportunit\u00e0, ai giovani cantanti, di sviluppare la loro arte. Nel 2003, la gestione della Glyndebourne Touring Opera venne compresa nel Glyndebourne Festival Opera e la compagnia prese il nome di \"Glyndebourne On Tour\". Diversamente da quanto accade per il Glyndebourne Festival Opera, il Glyndebourne On Tour riceve delle sovvenzioni dall\"Arts Council of England\".\nIl programma prevede tre settimane di spettacoli a Glyndebourne, e poi una settimana per ognuna delle sei citt\u00e0 che la Compagnia visita ogni anno. Glyndebourne Touring Opera e Glyndebourne on Tour hanno avuto un loro direttore diverso da quello del Glyndebourne Festival Opera. Questi direttori sono stati:"}
{"id": "2084136", "revid": "1305772", "url": "https://it.wikipedia.org/wiki?curid=2084136", "title": "Volo\u0161ka", "text": "Volo\u0161ka \u00e8 un toponimo russo che pu\u00f2 riferirsi a:"}
{"id": "2084138", "revid": "188323", "url": "https://it.wikipedia.org/wiki?curid=2084138", "title": "Suzuki RG 250 TV Wolf", "text": ""}
{"id": "2084148", "revid": "767487", "url": "https://it.wikipedia.org/wiki?curid=2084148", "title": "Kem' (affluente dello Enisej)", "text": "Il Kem' () \u00e8 un fiume della Siberia Occidentale, affluente di sinistra dello Enisej. Scorre nei \"rajon\" Bol'\u0161emurtinskij, Kaza\u010dinskij, Pirovskij ed Enisejskij del Territorio di Krasnojarsk.\nDescrizione.\nIl fiume ha origine e scorre nell'est dell'altopiano della Siberia centrale, prevalentemente in direzione nord e parallelamente al corso dello Enisej. La lunghezza del fiume \u00e8 di 356\u00a0km, l'area del suo bacino \u00e8 di 8\u00a0940\u00a0km\u00b2. Sfocia nello Enisej a 2\u00a0045\u00a0km dalla foce poco a nord della citt\u00e0 di Enisejsk. \nMaggiori affluenti: Belaja (121\u00a0km), Malaja Belaja (72\u00a0km) e Tyja (97\u00a0km)."}
{"id": "2084151", "revid": "228587", "url": "https://it.wikipedia.org/wiki?curid=2084151", "title": "Kem'", "text": "Kem', \u00e8 un toponimo russo, che pu\u00f2 riferirsi a:"}
{"id": "2084153", "revid": "62221", "url": "https://it.wikipedia.org/wiki?curid=2084153", "title": "Psylla pyri", "text": ""}
{"id": "2084160", "revid": "123021076", "url": "https://it.wikipedia.org/wiki?curid=2084160", "title": "William Wisher Jr.", "text": "Egli \u00e8 principalmente conosciuto per il suo lavoro con Randall Frakes e James Cameron in \"Terminator\" e \"Terminator 2 - Il giorno del giudizio\", ove appare anche in piccoli cameo. I suoi lavori pi\u00f9 apprezzati furono nei film \"Dredd - La legge sono io\", \"L'esorcista\" e \"L'esorcista - La genesi\" . Inoltre \u00e8 stato uno dei tanti sceneggiatori de film \"Superman Lives\"."}
{"id": "2084161", "revid": "188323", "url": "https://it.wikipedia.org/wiki?curid=2084161", "title": "Suzuki RG 200 TV Wolf", "text": ""}
{"id": "2084162", "revid": "188323", "url": "https://it.wikipedia.org/wiki?curid=2084162", "title": "Suzuki RG 125 U Wolf", "text": ""}
{"id": "2084172", "revid": "26644", "url": "https://it.wikipedia.org/wiki?curid=2084172", "title": "Caramuru", "text": "Alcuni esperti spagnoli spiegano che Caramuru nacque a La Coru\u00f1a, trasferendosi solo in seguito in Portogallo. Part\u00ec per il Brasile nel 1509 e la nave su cui era si aren\u00f2 presso la costa di Bahia, dove Diogo venne accolto dagli indios Tupinamba. I Tupinamba lo chiamarono \"Caramuru\" (\"murena\" o \"creatore di fuoco\") a causa dell'arma che portava con s\u00e9 e al lampo che scaturiva quando premeva il grilletto.\nQualche tempo dopo Diogo \u00c1lvares fond\u00f2 un insediamento chiamato Vila Velha e spos\u00f2 Paraguassu (il cui vero nome pare fosse Guaibimpar\u00e1), la figlia del capo Morubishava Taparica dei Tupinamba. Nei seguenti venti anni Diogo \u00c1lvares mantenne i contatti con le navi degli europei e us\u00f2 la propria influenza con gli indios locali per aiutare il governo portoghese e i missionari nella colonizzazione del territorio.\nNel 1526 viaggi\u00f2 in Francia con sua moglie. Paraguassu venne battezzata da Catherine des Granches, moglie di Jacques Cartier, con il nome Catarina.\nUn paio di anni pi\u00f9 tardi Diogo ritorn\u00f2 a Bahia e aiut\u00f2 Tom\u00e9 de Sousa nella fondazione di Salvador e nella creazione del primo governo generale brasiliano, sotto richiesta del re Giovanni III del Portogallo.\nCorreia mor\u00ec nell'ottobre del 1557 e venne sepolto nella Chiesa di Ges\u00f9, lasciando met\u00e0 dei suoi beni ai Gesuiti. Sua moglie Catarina Paraguassu mor\u00ec nel 1582.\nI suoi figli Gaspar, Gabriel e Jorge vennero nominati cavalieri dal governatore Tom\u00e9 de Sousa."}
{"id": "2084175", "revid": "32116", "url": "https://it.wikipedia.org/wiki?curid=2084175", "title": "Diogo \u00c1lvares Correia", "text": ""}
{"id": "2084177", "revid": "1728", "url": "https://it.wikipedia.org/wiki?curid=2084177", "title": "Assedio di Breda (1625)", "text": ""}
{"id": "2084178", "revid": "219110", "url": "https://it.wikipedia.org/wiki?curid=2084178", "title": "TO-3", "text": "Il TO3 (o meglio TO-3) \u00e8 un contenitore usato per transistor e circuiti integrati definito dallo standard JEDEC.\nQuesto contenitore (in inglese package) completamente metallico \u00e8 costituito da una base piatta di forma romboidale con vertici smussati su cui \u00e8 saldato un corpo cilindrico metallico di altezza contenuta.\nI vertici opposti pi\u00f9 distanti sono forati e formano due flange che ne permettono il fissaggio ad un dissipatore con due viti.\nLa flangia di base del TO-3 pu\u00f2 essere realizzato in rame, acciaio o alluminio.\nLe tre connessioni elettriche sono costituite da due reofori sulla base (isolati e sigillati con vetro) e dal \"case\" metallico.\nLa posizione asimmetrica dei due reofori impedisce il montaggio errato del TO-3.\nSono state realizzate varianti meno diffuse del TO-3 con pi\u00f9 di due reofori.\nEsiste un contenitore con lo stesso aspetto del TO-3 ma di dimensioni pi\u00f9 piccole per dispositivi di minore potenza: il TO-66.\nLa resistenza termica.\nIl contenitore TO-3, con \"die\" saldato su una spessa base metallica pu\u00f2 avere una bassa resistenza termica e permettere quindi una buona dissipazione del calore. \nQuando il \"die\" non va isolato dal contenitore, come avviene nei transistor, darlington, MOSFET, ecc., la resistenza termica pu\u00f2 scendere a circa mezzo grado centigrado per watt e il componente elettronico pu\u00f2 dissipare una notevole potenza. Alcuni dispositivi dichiarano una potenza di 300 watt purch\u00e9 la temperatura sulla superficie del \"case\" sia mantenuta a non pi\u00f9 di 25\u00a0\u00b0C.\nQuando il \"die\" deve essere isolato elettricamente dalla base metallica la resistenza termica \u00e8 paragonabile con quella di contenitori simili come TO-220 e D2PAK (qualche grado centigrado per watt)."}
{"id": "2084183", "revid": "111671384", "url": "https://it.wikipedia.org/wiki?curid=2084183", "title": "Giulio Bollati", "text": "Figura di punta del panorama editoriale italiano del Novecento, ha ricoperto incarichi di vertice all'interno di primarie case editrici italiane. All'attivit\u00e0 direzionale ha coniugato la scrittura di studi letterari su Manzoni e Leopardi e di un saggio sugli aspetti ideologici e identitari della coscienza nazionale.\nBiografia.\nGiulio Bollati era figlio di Emanuele Filiberto (1896-1967), dei baroni di Saint-Pierre e di Beatrice \u00abBice\u00bb Maccagni (\u2020 1974). Dal matrimonio nacquero anche due figlie: Romilda (1932-2014) e Mara.\nFamiglia Bollati.\nLa famiglia Bollati era giunta alla nobilt\u00e0 nel 1880, quando Emanuele Bollati (Pont Canavese, 1825 - Torino, 1903), direttore dell'Archivio di Stato di Torino, era stato creato barone di Saint Pierre da re Umberto I. \nIl titolo rimandava al medievale castello di Saint-Pierre, in Valle d'Aosta, che lo storico e archivista aveva acquistato nel 1873 e aveva fatto restaurare, con un forte investimento finanziario (tanto che il castello, oggi in mano pubblica, \u00e8 divenuto uno dei simboli della Valle d'Aosta). Emanuele Bollati aveva avuto due figli: Eugenio (1856-1931) e Giulio (1861). Mentre dal primogenito era proseguita la linea principale, restata a Torino, Giulio s'era trasferito a Parma, dove aveva dato vita ad una linea cadetta della famiglia. Emanuele Filiberto (detto solo Filiberto, per distinguerlo dal coetaneo barone Emanuele, della linea principale) si laure\u00f2 in ingegneria al Politecnico di Torino ed entr\u00f2 poi alla Edison. Insoddisfatto della propria attivit\u00e0 lavorativa, si arruol\u00f2 nel Regio esercito dove, come ufficiale del Genio, partecip\u00f2 alla Guerra d'Africa e alla Prima guerra mondiale. L'educazione di Giulio e delle sue sorelle fu quindi seguita dalla madre Bice.\nGiulio Bollati comp\u00ec i suoi studi di Lettere alla Scuola normale superiore di Pisa, sotto il magistero di figure come Luigi Russo, con cui si laure\u00f2, e come Delio Cantimori, Giorgio Pasquali e Gianfranco Contini.\nGli anni all'Einaudi.\nDapprima come redattore, entr\u00f2 nel 1949 nella casa editrice Einaudi, diventando poi il principale collaboratore di Giulio Einaudi a cui seguir\u00e0 la nomina a condirettore e poi a direttore generale. Ha attraversato un'epoca in cui la casa editrice torinese annoverava, nel suo staff, collaboratori interni come Natalia Ginzburg, Cesare Pavese, Felice Balbo, Italo Calvino, Paolo Serini, Bruno Fonzi, Paolo Boringhieri.\nIl lavoro alla Einaudi lo ha portato in contatto con intere generazioni di alti esponenti della cultura dell'epoca, collaboratori esterni della casa editrice: tra questi Norberto Bobbio, Elio Vittorini, Massimo Mila, Antonio Giolitti, Franco Venturi, Carlo Muscetta e tanti altri ancora fino a giungere alla generazione di Carlo Ginzburg.\nNel 1979 si consuma una rottura della consonanza di intenti con Giulio Einaudi: ne scaturisce la rassegnazione delle dimissioni da incarichi di vertice cui seguir\u00e0, nel giro di breve tempo, l'abbandono del gruppo.\nGli anni Mondadori-Saggiatore e il rientro all'Einaudi.\nDue anni dopo, nel 1981, Bollati divent\u00f3 l'amministratore delegato del Saggiatore e, in posizione interna alla Mondadori, come consulente della direzione generale.\nGli anni del suo abbandono sono anche quelli di massima crisi della Einaudi, sfociata nel commissariamento del 1983: Giulio Bollati, su pressione di amici e intellettuali, accetta il rientro alla casa madre dove sar\u00e0 direttore editoriale negli anni del commissariamento, fino al 1987.\nBollati Boringhieri.\nChiusa la parentesi del rientro all'Einaudi, entra in quello stesso anno come amministratore delegato nella Boringhieri, aderendo agli auspici di sua sorella Romilda Bollati, in procinto di acquistare la propriet\u00e0 della prestigiosa casa editrice torinese, fondata da Paolo Boringhieri, amico di Giulio Bollati e gi\u00e0 suo collaboratore all'Einaudi quale curatore delle edizioni scientifiche. Dopo l'acquisto, sotto la sua direzione, la casa editrice acquister\u00e0 il nome di Bollati Boringhieri e inizier\u00e0 un nuovo corso, ispirato a un'integrazione dei versanti scientifici e umanistici della cultura: alla tradizionale posizione di vertice nelle edizioni scientifiche, fondata principalmente su pubblicazioni in ambiti disciplinari come matematica, fisica, psicologia, il nuovo programma editoriale promuover\u00e0 un riequilibrio dei filoni legati agli ambiti della filosofia, sociologia, economia e della letteratura,\nSi trattava di una scelta dichiarata che si ispirava, rinnovandola, alla visione unitaria dell'antico programma che fu proprio dell'Einaudi.\nIl nuovo corso da lui impresso ha posto la casa editrice nelle condizioni di contemperare la compatibilit\u00e0 economica di un'impresa editoriale con un programma di pubblicazioni di riconosciuto e alto profilo culturale."}
{"id": "2084188", "revid": "113288667", "url": "https://it.wikipedia.org/wiki?curid=2084188", "title": "Metodo di confronto", "text": "Il metodo di confronto \u00e8 un metodo adatto a misurare resistenze di basso valore (per altri metodi vedere ohmmetro). \u00c8 un metodo industriale, abbastanza veloce, anche se non molto preciso. Due resistori in serie tra di loro vengono alimentati da una fonte di tensione continua. Uno dei due resistori ha resistenza incognita (Rx) e l'altro \u00e8 una resistore campione (Rc) con resistenza dello stesso ordine di grandezza di Rx. Quindi viene misurata la tensione, per mezzo di due millivoltmetri magnetoelettrici con impedenza di ingresso identica, ai capi dei due resistori.\nI resistori campione sono forniti di quattro morsetti, due morsetti per alimentarli e altri due, elettricamente collegati ai precedenti, ed interni ad essi, per poterne misurare la tensione.\nNella pratica il circuito comprende un reostato e un amperometro in serie ai due resistori con il preciso scopo di verificare che i resistori non possano essere distrutti da una corrente di valore eccessivo, ma attraversati dalla massima corrente compatibile per un corretto funzionamento.\nIl valore della resistenza incognita si ricava dalla seguente formula:\nRx = Rc (Vx / Vc)\nDove con:\nI due voltmetri,in genere, sono sostituiti da un unico voltmetro e da un commutatore. Ci\u00f2 rende un po' pi\u00f9 complessa la realizzazione del circuito, ma garantisce che l'impedenza di ingresso dei voltmetri sia identica, anche se ci\u00f2 comporta alcune controindicazioni. Si effettua una misura di tensione ai capi di un resistore e poi, utilizzando un commutatore, si effettua una misura di tensione ai capi dell'altro resistore, senza mai interrompere la corrente nel circuito principale.\nLa maggior causa di imprecisione di questo metodo \u00e8 dato dal fatto che le due tensioni misurate risentono della corrente che attraversa il voltmetro medesimo. Si pu\u00f2 ritenere trascurabile, ai fini industriali, questa causa di imprecisione se il valore delle resistenze (Rx e Rc) sono molto pi\u00f9 piccole dell'impedenza di ingresso del voltmetro (ed ecco che la corrente \"spillata\" diviene trascurabile), se le impedenze di ingresso dei voltmetri sono identiche (ed ecco il motivo per cui spessissimo il voltmetro \u00e8 soltanto uno) e se anche se i valori delle resistenze Rx e Rc sono il pi\u00f9 simili possibile (ecco il motivo per cui i due resistori devono avere i valori di resistenza dello stesso ordine di grandezza)."}
{"id": "2084198", "revid": "1958640", "url": "https://it.wikipedia.org/wiki?curid=2084198", "title": "Filippo Decio", "text": "Biografia.\nNato da nobile famiglia, studio umanit\u00e0 e poi legge sotto suo fratello Lancelotto e Giason del Maino a Pavia e poi a Pisa dove si laure\u00f2 nel 1475 e vi insegn\u00f2 Diritto civile e canonico fino al 1502, tranne il periodo dal 1484 al 1487 passato a Siena. A causa di litigi, si trasfer\u00ec a Padova e poi a Pavia nel 1505. Qui la sua casa fu distrutta dai mercenari svizzeri durante le guerre che devastarono il Ducato di Milano e allora raccolse l'invito di Luigi XII di insegnare a Valence: in Francia fu nominato anche membro del Parlamento di Grenoble. Nel 1516 il duca di Toscana lo convinse a tornare a Pisa da dove, nel 1528, pass\u00f2 ancora a Siena.\nCelebrato al suo tempo come grande didatta e giurista, insieme a Antonio Cocchi Donati, Felino Sandeo e Bartolomeo Socino, Decio fu il pi\u00f9 importante e prolifico fra gli appartenenti all'ultima generazione dei giuristi di tradizione medievale. Furono suoi scolari Giovanni di Lorenzo de' Medici (futuro papa Leone X), Cesare Borgia e Francesco Guicciardini. La sua ultima e pi\u00f9 nota opera \u00e8 il \"De regulis iuris\", un commento del Digesto scritto nel 1521.\nMor\u00ec intorno al 1535 e fu sepolto nel Camposanto monumentale di Pisa, in una tomba che si era fatto costruire gi\u00e0 nel 1527 dallo scultore Stagio Stagi."}
{"id": "2084203", "revid": "339392", "url": "https://it.wikipedia.org/wiki?curid=2084203", "title": "O tempora o mores!", "text": ""}
{"id": "2084204", "revid": "1821847", "url": "https://it.wikipedia.org/wiki?curid=2084204", "title": "Jean Reynier", "text": "Biografia.\nLa Rivoluzione francese.\nReynier si un\u00ec all'esercito francese nel 1792 in qualit\u00e0 di fuciliere e combatt\u00e9 nella battaglia di Jemappes nello stesso anno. Ricevette la promozione a generale di brigata a gennaio del 1795. Fu capo di stato maggiore del generale Jean Moreau nel 1796 e divenne quindi ben presto generale di divisione. Partecip\u00f2 alla spedizione egiziana di Napoleone nel 1798 e comand\u00f2 una divisione dell'Armata d'Oriente nella battaglia delle piramidi, nell'assedio di al-Arish e nell'assedio di San Giovanni d'Acri. Dopo di ci\u00f2, sotto il comando di Jacques Fran\u00e7ois Menou, partecip\u00f2 all'opera di difesa dalla controinvasione britannica del 1801. La sua divisione, pur presente, non fu coinvolta dei combattimenti della battaglia di Alessandria. Dopo il ritorno in Francia, Reynier uccise in duello un generale suo commilitone e scomparve per un po' di tempo.\nA Parigi fu tra i fondatori, nel 1801, dell'\"Ordre des Sophisiens\", che riuniva solamente massoni col grado di Maestro.\nIl primo Impero.\nReynier combatt\u00e9 nell'armata del maresciallo Andrea Massena nel 1805 in Italia. Il 24 novembre la II divisione, che era al suo comando, cattur\u00f2 4.400 austriaci del principe Viktor Rohan presso Castelfranco Veneto.\nNel 1806 partecip\u00f2 alla conquista del Regno di Napoli, ed in particolare alla conquista della Calabria ed alla lotta contro l'Insurrezione calabrese. Sconfisse l'armata dei Borboni nella battaglia di Campotenese: questa vittoria aiut\u00f2 Napoleone a mettere sul trono dell'appena creato Regno di Napoli napoleonico suo fratello Giuseppe Bonaparte. Successivamente, il 1\u00ba luglio dello stesso anno, un corpo di spedizione inglese inflisse alle forze comandate da Reynier una pesante sconfitta nella battaglia di Maida. Reynier si riscatt\u00f2 l'anno successivo battendo le forze borboniche al comando del principe Luigi d'Assia-Philippsthal nella battaglia di Mileto; fu inoltre al servizio di re Giuseppe come ministro della guerra e della marina.\nNella battaglia di Wagram (1809) Reynier comand\u00f2 l'artiglieria sull'isola di Lobau, aiutando cos\u00ec a fermare l'attacco dell'ala destra dell'armata di Klenau. Fu quindi inviato nella penisola iberica dove, sempre al comando di Massena, comand\u00f2 il II Corpo nelle battaglie di Bu\u00e7aco e Sabugal in Portogallo e nella battaglia di Fuentes de O\u00f1oro in Spagna. Nel 1811 fu creato conte dell'Impero.\nDurante la campagna di Russia del 1812, Reynier guid\u00f2 il VII Corpo che era composto da sassoni. Insieme ad una forza alleata austriaca al comando del principe Karl Philipp Schwarzenberg, oper\u00f2 bene a sud dei combattimenti principali. Dopo aver combattuto battaglie non decisive contro i russi a Gorodeczna e a Wolkowysk, si ritir\u00f2 quando apprese del disastro occorso all'armata principale.\nDurante il 1813, sempre al comando del corpo sassone con in pi\u00f9 aggregata una divisione francese, Reynier combatte le battaglie di Bautzen, Grossbeeren e Dennewitz. Nella decisiva battaglia di Lipsia, le truppe sassoni cambiarono improvvisamente schieramento. Reynier fu intrappolato e catturato a causa di un ponte caduto in mano nemica molto velocemente. Ritorn\u00f2 in Francia dopo uno scambio di prigionieri nel febbraio 1814 ma mor\u00ec due settimane dopo e la sua salma fu inumata Pantheon di Parigi.\nIl suo nome \u00e8 scritto sull'Arco di Trionfo di Parigi al pilastro sud, colonna 24.\nVita privata.\nJean Reynier spos\u00f2 Marie-Lovely (1794 - 1821), figlia di Barth\u00e9l\u00e9my Fran\u00e7ois Rolland de Chambaudoin, prefetto del dipartimento dell'Eure, dalla quale ebbe una figlia, Louise (1814-1830)."}
{"id": "2084205", "revid": "116944", "url": "https://it.wikipedia.org/wiki?curid=2084205", "title": "Jean Louis Eb\u00e9n\u00e9zer Reynier", "text": ""}
{"id": "2084206", "revid": "73843", "url": "https://it.wikipedia.org/wiki?curid=2084206", "title": "Silvia Rocca", "text": "Biografia.\nSorella dell'attrice Stefania Rocca, Silvia Rocca si \u00e8 diplomata come Perito Aziendale Corrispondente in Lingue Estere, e da qui ha imparato il francese, il tedesco, l'inglese e lo spagnolo. Dopo gli studi superiori ha iniziato a frequentare un corso di laurea in psicologia. La sua carriera artistica \u00e8 invece iniziata all'et\u00e0 di 14 anni, quando ha partecipato al concorso \"The Look of the Year\" e, come unica italiana, arriva alla terza posizione. Negli anni successivi inizia a sfilare con firme quali Giorgio Armani, Gianni Versace, Gianfranco Ferr\u00e9, Genny, Krizia e Rocco Barocco, in alcune delle pi\u00f9 famose citt\u00e0 della moda: Milano e Parigi. Negli anni successivi ha frequentato l\"'Accademy School\", studiando recitazione per tre anni.\n\u00c8 nota al pubblico italiano per aver condotto nel 2003 lo spazio \"naked words\" della trasmissione giornalistica \"Spicy Tg\" sul canale Antennatre, dove intervistava nuda alcuni personaggi noti della tv italiana. Da qui ha avuto un'ondata di successi che l'ha portata anche a partecipare al reality show \"La fattoria\", oltre a presenziare per un certo periodo in molti \"salotti\" italiani. Sull'onda del suo successo, la Rocca si \u00e8 trovata un posto come \"naked DJ\", effettuando uno striptease mentre remixa i brani musicali. Nella sua vita \u00e8 stata anche insegnante di spinning e danza moderna. A Fiuggi il 16 settembre 2000 la Rocca fu premiata come miglior autrice emergente nella categoria dei romanzi gialli erotici.\nHa condotto, inoltre, il programma su Italia 1 \"Sfide senza frontiere\", un reality game, e dal febbraio 2006 ha partecipato alla versione teatrale della serie \"Sex and the City\" di Luca Biglione. In precedenza aveva anche partecipato alla rappresentazione teatrale \"Se questo \u00e8 un uomo\" di Primo Levi, e \"Oniris\". Nel 2006 ha partecipato al programma televisivo Distraction condotto da Teo Mammucari.\nAssieme a Walter Zenga, ha presentato la trasmissione calcistica \"Forza Italia\" sul canale Odeon TV. Per l'anno 2009 ha realizzato un calendario sexy in cui era fotografata da Paolo Ranzani.\nDal 2016 collabora con Radio Italiana 531."}
{"id": "2084212", "revid": "729019", "url": "https://it.wikipedia.org/wiki?curid=2084212", "title": "Battaglia di Chester", "text": "La battaglia di Chester (in gallese antico: \"Guaith Caer Legion\"; in gallese moderno: \"Brwydr Caer\"), generalmente datata al 616 anche se gli annali danno date diverse, vide scontrarsi gli eserciti di re \u00c6thelfrith di Northumbria e le truppe di diversi regni britannici tra cui il Powys e il Rh\u00f4s. I Northumbriani vinsero e Selyf Sarffgadau del Powys e Cadwal Crysban del Rh\u00f4s furono entrambi uccisi. Nella battaglia sembra che sia morto anche il re del Gwynedd Iago ap Beli. Non si conoscono le vere ragioni dello scontro."}
{"id": "2084213", "revid": "116944", "url": "https://it.wikipedia.org/wiki?curid=2084213", "title": "Jean-Louis-Eb\u00e9n\u00e9zer Reynier", "text": ""}
{"id": "2084216", "revid": "125603357", "url": "https://it.wikipedia.org/wiki?curid=2084216", "title": "Coppa Europa di sci alpino 2007", "text": "La Coppa Europa di sci alpino 2007 fu la 36\u00aa edizione della manifestazione organizzata dalla Federazione Internazionale Sci.\nLa stagione maschile inizi\u00f2 il 25 novembre 2006 a Salla, in Finlandia, e si concluse il 17 marzo 2007 a Santa Caterina Valfurva, in Italia; furono disputate 27 delle 39 gare in programma (3 discese libere, 4 supergiganti, 9 slalom giganti, 9 slalom speciali, 2 supercombinate), in 15 diverse localit\u00e0. L'austriaco Peter Struger si aggiudic\u00f2 la classifica generale; il francese Johan Clarey vinse la classifica di discesa libera e quella di combinata, lo svizzero Olivier Brand quella di supergigante, il finlandese Marcus Sandell quella di slalom gigante e l'austriaco Alexander Koll quella di slalom speciale. L'italiano Michael Gufler era il detentore uscente della Coppa generale.\nLa stagione femminile inizi\u00f2 il 3 dicembre 2006 a \u00c5l, in Norvegia, e si concluse il 17 marzo 2007 a Santa Caterina Valfurva, in Italia; furono disputate 31 delle 41 gare in programma (3 discese libere, 6 supergiganti, 9 slalom giganti, 11 slalom speciali, 2 supercombinate), in 15 diverse localit\u00e0. L'austriaca Anna Fenninger si aggiudic\u00f2 sia la classifica generale, sia quella di supergigante; la sua connazionale Christine Sponring vinse quella di discesa libera, l'italiana Camilla Alfieri quella di slalom gigante, la slovacca Veronika Zuzulov\u00e1 quella di slalom speciale e la slovena Maru\u0161a Ferk quella di combinata. La Fenninger era la detentrice uscente della Coppa generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata"}
{"id": "2084217", "revid": "830939", "url": "https://it.wikipedia.org/wiki?curid=2084217", "title": "Margherita detta Pelagia", "text": ""}
{"id": "2084221", "revid": "125171662", "url": "https://it.wikipedia.org/wiki?curid=2084221", "title": "Propellente ipergolico", "text": "Un propellente si dice ipergolico quando l'accensione avviene spontaneamente nel momento in cui il combustibile e il comburente (in questo caso si deve pi\u00f9 propriamente parlare di ossidante) vengono a contatto.\nI propellenti ipergolici sono altamente tossici; quello attualmente pi\u00f9 utilizzato \u00e8 dato dalla combinazione di idrazina e tetraossido di diazoto.\nAltri propellenti ipergolici utilizzati o provati in passato includono:\nEssi hanno un largo uso in ambito astronautico. Esempi di utilizzo sono: il controllo di assetto (sistema RCS), la modifica dell'orbita (ad esempio i motori OMS degli Space Shuttle), la modifica della traiettoria (esempio: navicella spaziale Apollo), motori per la discesa e ascesa lunare del Modulo Lunare Apollo. Il vettore sovietico Proton e quelli cinesi Lunga Marcia utilizzano questo tipo di propellente, cos\u00ec come i propulsori SuperDraco delle capsule Dragon di Space-X."}
{"id": "2084222", "revid": "300067", "url": "https://it.wikipedia.org/wiki?curid=2084222", "title": "Eric Floyd", "text": ""}
{"id": "2084223", "revid": "729019", "url": "https://it.wikipedia.org/wiki?curid=2084223", "title": "Monti Alb\u00e8res", "text": "I Monti Alb\u00e8res (francese: \"Massif des Alb\u00e8res\", catalano: \"Serra de l'Albera\") sono la catena montuosa pi\u00f9 orientale dei Pirenei al confine fra la Francia e la Spagna. La cima pi\u00f9 alta \u00e8 il Pic de Neulos (1.256\u00a0m).\nGeografia.\nI Monti Alb\u00e8res sono la catena pi\u00f9 a est dei Pireniei Orientali. Sono delimitati a ovest dal passo del colle del Perthus, a nord dalla valle del fiume Tech, ad est dal mar Mediterraneo e a sud dalla pianura alluvionale dell'Empord\u00e0. Hanno una lunghezza di circa 25\u00a0km ed una larghezza dagli 8 ai 15\u00a0km. L'altezza media \u00e8 la pi\u00f9 bassa fra i Pirenei orientali, oltre al il Pic de Neulos (1.256\u00a0m), le cime principali sono: Monte dei Pastori (1.167\u00a0m), Monte delle tre Terme (1.156\u00a0m), Picco di Sallafort (992\u00a0m).\nI monti Alb\u00e8res digradano verso il Mediterraneo a formare le coste rocciose della Costa Vermiglia e del nord della Costa Brava, fra Argel\u00e8s-sur-Mer e Port Bou.\nIl loro territorio \u00e8 diviso fra la comarca catalana dell'Alt Empord\u00e0 in Spagna e la regione del Rossiglione nel dipartimento francese dei Pirenei Orientali:\nNella parte spagnola situata nel nord-est dell'Alt Empord\u00e0 si trova il Sito naturale di interesse nazionale dell'Albera"}
{"id": "2084225", "revid": "1048993", "url": "https://it.wikipedia.org/wiki?curid=2084225", "title": "Gustav Fr\u00f6hlich", "text": "\u00c8 conosciuto maggiormente per aver interpretato \" Freder Fredersen\" nel film \"Metropolis\" di Fritz Lang.\nBiografia.\nGustav Fr\u00f6hlich nasce a Hannover e cresce con i genitori adottivi. Prima di diventare un attore verso la met\u00e0 degli anni venti lavora come editor e giornalista. Nel corso della prima guerra mondiale lavora come volontario nella Bruxelles occupata come supervisore della stampa.\nNel 1922 interpreta il compositore Franz Liszt nel film \"Paganini\" e nel 1930 viene chiamato a Hollywood per interpretare le versioni tedesche di film statunitensi come \"Die heilige Flamme\" e \"Kismet\".\nTra il 1931 e il 1935 Fr\u00f6hlich rimane sposato con la cantante d'opera e attrice ungherese Gitta Alp\u00e1r, con la quale ha una figlia, Julika. Ha quindi una relazione con l'attrice cinematografica L\u00edda Baarov\u00e1, che dura fino a quando lei non si innamora del ministro della propaganda nazista Joseph Goebbels. Nel 1941 sposa Maria Hajek e nello stesso anno presta servizio militare per la Wehrmacht nel \"Landsch\u00fctzen-Regiment\".\nFr\u00f6hlich inizia ad allontanarsi gradualmente dal mondo dello spettacolo per poi ritirarsi nel 1956, anno in cui si trasferisce a Lugano. Muore nel 1987, all'et\u00e0 di 85 anni, a causa di complicazioni derivate da un intervento chirurgico."}
{"id": "2084226", "revid": "287204", "url": "https://it.wikipedia.org/wiki?curid=2084226", "title": "Gustav Frohlich", "text": ""}
{"id": "2084233", "revid": "1305772", "url": "https://it.wikipedia.org/wiki?curid=2084233", "title": "Suzuki RG Gamma", "text": "La Suzuki RG Gamma \u00e8 una motocicletta prodotta nelle cilindrate 50\u00a0cm\u00b3, 80, 125, 150, 200, 250, 400\u00a0cm\u00b3 e 500\u00a0cm\u00b3, prodotta dalla Suzuki.\nIntroduzione.\nQuesta serie di motoveicoli \u00e8 nata con il modello di cilindrata minore nel 1982, poco dopo si \u00e8 aggiunto il modello 125 nel 1985, questa serie motociclistica cess\u00f2 nel 1996.\nLe caratteristiche di queste sono, la produzione con un motore a due tempi, munito di miscelatore meccanico per la lubrificazione, rispetto alle \"RG\" hanno la valvola allo scarico (escluso il ciclomotore), l'espansione, il telaio in alluminio, l'aggiunta di una carenatura e ruote di dimensioni pi\u00f9 piccole, dove nei vari anni e nelle varie versioni i modelli sono stati sottoposti a aggiornamenti continui di serie in serie.\nLo sviluppo dei motori e delle moto fino al 1994 subivano aggiornamenti che erano improntati al raggiungimento della prestazione migliore in accelerazione e velocit\u00e0 massima con il minor consumo possibile di carburante, dopo il '94 questi aggiornamenti erano solo improntati al rispetto delle norme legislative che hanno cambiato il metodo di progettazione delle moto, costringendo tutte le case costruttrici a rivedere le priorit\u00e0 nel progettare un veicolo, visto che deve rispettare norme anti inquinamento molto pi\u00f9 severe.\nPrincipalmente gli aggiornamenti pi\u00f9 importanti da un modello all'altro erano nella ciclistica, nel motore, nell'impianto di scarico e nella carenatura, dove quest'ultima ricalcava le livree delle moto da competizione del motomondiale del tempo (Yamaha YZR 500), esattamente come la Cagiva Mito (le carenature erano piuttosto simili tra le due case sia nei modelli da gara che in quelli stradali).\nRG 50 Gamma.\nQuesta moto \u00e8 il modello sportivo stradale della casa giapponese nella cilindrata pi\u00f9 bassa; \u00e8 entrato in produzione nel solo anno 1982 con una carenatura integrale.\nQuesto ciclomotore former\u00e0 la base per le versioni di cilindrata maggiore.\nRG 80 Gamma.\nLa moto \u00e8 stata prodotta dal 1985 al 1991, con carenatura parziale, esattamente come il modello 250.\nRG 125 Gamma.\nIl motore monocilindrico di 125 cm\u00b3 era raffreddato a liquido e munito di valvola di scarico AETC (Automatic Exhaust Timing Control), costituito da una valvola cilindrica che parzializzava la luce di scarico.\nLa versione 125.\nLa moto nella versione 125\u00a0cm\u00b3 del 1993 era in grado di spingersi ad una velocit\u00e0 massima prossima ai 165 km/h grazie a una potenza superiore ai 29 CV.\nPrima serie.\nLa prima serie della moto \u00e8 stata prodotta dal 1985 al 1991; questa moto \u00e8 molto diversa dalle ottavo di litro successive, infatti per essere un modello sportivo aveva un inusuale sella monopezzo e su un unico livello per passeggero e pilota, il telaio non era molto lavorato esteticamente (travi quadrate in acciaio) e il freno anteriore era piuttosto piccolo e morso da una pinza a doppio pistoncino, mentre le ruote erano un 16 pollici con canale da 1,85 all'anteriore e un 18 pollici con canale da 2,15 al posteriore.\nSeconda serie.\nLa seconda serie, prodotta dal 1992 al 1996 \u00e8 invece decisamente pi\u00f9 sportiva, ispirandosi fortemente alla Suzuki RGV 250; per non confonderne il nome fu aggiunto il suffisso \"F\" (RG 125 F Gamma). Questa versione \u00e8 nettamente pi\u00f9 potente della serie precedente e si ha un sistema di valvola alo scarico controllato da un motore elettrico comandato da una centralina elettronica, che comanda le due valvole rettilinee di scarico (a ghigliottina) con un doppio regime d'apertura, in modo da avere tre stati di funzionamento del motore (a bassi regimi, a regimi intermedi e ad alti regimi), il telaio venne aggiornato e irrigidito, le forcelle rovesciate, il forcellone divent\u00f2 a banana per l'adozione dell'espansione aggiornata e migliorata.\nLe ruote ora sono da 17 pollici (invece che da 16 e 18) con pneumatici da 110/80 all'anteriore e 120/80 al posteriore, l'impianto frenante venne maggiorato, mentre la potenza del motore va da 25\u00a0CV a 33\u00a0CV.\nRG 150 Gamma.\nVersione prodotta dal 1992 al 1998, nata sulla base della RG 125 Gamma, che si ispira alla RGV 250, ma adopera soluzioni economiche come la sella biposto o anacronistiche come le ruote a raggi .\nRG 200 Gamma.\nVersione prodotta solo nell'anno 1992, che si ispira alla RGV 250.\nRG 250 Gamma.\nLa RG 250 \u00e8 la moto sportiva stradale della Suzuki nelle quarto di litro, che venne prodotta dal 1983 fino al 1987, caratterizzata per la sua semicarenatura, esclusa nella versione \"Walter Wolf\" dove \u00e8 completamente carenata.\nPrima serie.\nProdotta dal 1983 fino al 1984, caratterizzata da una linea molto squadrata e spigolosa.\nSeconda serie.\nProdotta dal 1985 fino al 1987, \u00e8 sempre caratterizzata da una linea molto squadrata, ma pi\u00f9 morbida, sinuosa e coprente, inoltre nel 1986 e 1987 viene prodotta nella versione \"Walter Wolf\" con la carenatura integrale nera e rossa e con il guscio per coprire il sedile del passeggero.\nRG 400 Gamma.\nQuesto versione venne prodotta dal 1985 al 1986, con carenature del tutto simili al modello 250, compresa la replica \"Walter Wolf\" del 1986.\nRG 500 Gamma.\nQuesto \u00e8 stata la versione di maggior cilindrata maggiore, prodotta dal 1985 al 1987."}
{"id": "2084237", "revid": "131011", "url": "https://it.wikipedia.org/wiki?curid=2084237", "title": "Chiesa di Santa Maria di Materdei", "text": ""}
{"id": "2084239", "revid": "242434", "url": "https://it.wikipedia.org/wiki?curid=2084239", "title": "Chiesa di S. Maria Materdei", "text": ""}
{"id": "2084242", "revid": "104458", "url": "https://it.wikipedia.org/wiki?curid=2084242", "title": "12 d.C.", "text": ""}
{"id": "2084245", "revid": "767487", "url": "https://it.wikipedia.org/wiki?curid=2084245", "title": "Dike Eddleman", "text": "Carriera.\nDa cestista gioc\u00f2 nella NBA. Come atleta prese parte ai Giochi della XIV Olimpiade, classificandosi al quarto posto nel salto in alto."}
{"id": "2084246", "revid": "287204", "url": "https://it.wikipedia.org/wiki?curid=2084246", "title": "Ultime notizie dall'America", "text": "Hello America, tradotto anche come Ultime notizie dall'America, \u00e8 un romanzo di fantascienza del 1981 scritto dall'autore britannico James Graham Ballard. \u00c8 stato edito in italiano nello stesso anno da Arnoldo Mondadori Editore nella collana Urania (n.908).\nTrama.\nRomanzo ambientato in un ipotetico futuro in cui il Nord America ha subito una diaspora a seguito di una forte crisi energetica, e in cui lo stesso Nord America, a seguito di una manipolazione artificiale delle correnti marine, ha subito radicali cambiamenti climatici. \nIl romanzo racconta dell'avventura di una spedizione d'esplorazione la quale ha il compito di indagare sulle crescenti radiazioni presenti nel nord America. Il protagonista, di nome Wayne, \u00e8 un clandestino il quale sognando di poter far rinascere \"il sogno americano\" si \u00e8 intrufolato nella spedizione. Dopo l'arrivo sulla costa est, a seguito di alcuni eventi, Wayne e altri decidono di attraversare l'America fino all'altra sponda, ma siccome buona parte dell'America \u00e8 ormai un aridissimo deserto, le difficolt\u00e0 non mancheranno."}
{"id": "2084247", "revid": "287204", "url": "https://it.wikipedia.org/wiki?curid=2084247", "title": "Mary e il giardino dei misteri", "text": " \u00e8 un anime giapponese del 1991, trasposizione del romanzo \"Il giardino segreto\" scritto da Frances Hodgson Burnett. \u00c8 la storia di Mary Lennox, una piccola orfana che va a vivere dallo zio in Inghilterra dopo la morte dei genitori e che scopre nei pressi del castello dove abita un meraviglioso giardino segreto.\nTrama.\nDopo la morte dei genitori per un'epidemia di colera, la piccola Mary Lennox dalla lontana India va ad abitare nello Yorkshire in Inghilterra, nel castello dello zio Arcibald Crawen. Mary \u00e8 inizialmente una ragazzina scontrosa e viziata e subito si scontra con la signora Medlock, governante del castello e incaricata dallo zio d'impartirle un'educazione degna di una ragazza di buona famiglia. Mary fa inoltre la conoscenza della dolce Martha, la cameriera del castello, che l'aiuta a inserirsi nella vita della sua nuova casa, e di Dick, fratello di Martha, un ragazzino della sua et\u00e0 molto amante degli animali, che diventa il suo compagno di giochi e di avventure.\nL'incontro pi\u00f9 straordinario sar\u00e0 per\u00f2 con la cartomante e indovina Camilla, che abita in un luogo sperduto nella brughiera, bandita della comunit\u00e0, temuta ed evitata da tutti. La prima volta che Mary vede Camilla la scambia quasi per la madre perduta e tra lei e la giovane donna si stabilisce subito un profondo rapporto empatico.\nCol passare del tempo Mary con l'aiuto dei suoi amici comincia a capire i ritmi della vita nel castello e nella brughiera e si rende poco a poco conto che quei luoghi sono permeati da grandi misteri di cui tutti sono a conoscenza ma di cui nessuno osa parlare. Qual \u00e8 la verit\u00e0 sulla morte di Lilias Craven, moglie di Arcibald e zia di Mary, avvenuta in circostanze oscure 10 anni prima? Esiste veramente il \"Giardino Segreto\" di cui si favoleggia nei bisbiglii terrorizzati della servit\u00f9 e di cui \u00e8 precluso ogni accesso? E di chi \u00e8 quel pianto disperato che echeggia di notte nel castello? Ma soprattutto, chi \u00e8 veramente Camilla, \"la strega\", \"la messaggera del demonio\", come viene soprannominata al villaggio? Perch\u00e9 possiede un fermaglio a forma di farfalla identico a quello di Mary e che \u00e8 l'unico ricordo della madre? E che ruolo ha avuto nella misteriosa morte della giovane castellana?\nLa vita del castello e della comunit\u00e0 si \u00e8 come fermata dopo i terribili avvenimenti di 10 anni prima, e Mary capisce che solo svelando tutti questi misteri la vita nella brughiera potr\u00e0 riprendere come prima. Ma non bisogna chiedere affinch\u00e9 vengano svelati i segreti, come un giorno le dir\u00e0 Camilla. Tutti i misteri si riveleranno al momento opportuno.\nEdizione italiana.\nSigla.\nLa sigla iniziale e finale dal titolo \"Mary e il giardino dei misteri\", musica di Gino De Stefani e Paolo Marino, arrangiamento di Max Longhi, testi di Alessandra Valeri Manera, \u00e8 cantata da Cristina D'Avena."}
{"id": "2084248", "revid": "300067", "url": "https://it.wikipedia.org/wiki?curid=2084248", "title": "Dwight Eddleman", "text": ""}
{"id": "2084250", "revid": "7", "url": "https://it.wikipedia.org/wiki?curid=2084250", "title": "Valletta (televisione)", "text": ""}
{"id": "2084253", "revid": "539155", "url": "https://it.wikipedia.org/wiki?curid=2084253", "title": "Ernest Ansermet", "text": "Biografia.\nNonostante fosse un contemporaneo di Wilhelm Furtw\u00e4ngler e Otto Klemperer, Ansermet rappresenta, per molti versi, una tradizione interpretativa differente rispetto a questi musicisti.\nEgli inizi\u00f2 come professore di matematica all'Universit\u00e0 di Losanna. Inizi\u00f2 a dirigere al Casin\u00f2 di Montreux nel 1912, e dal 1915 al 1923 fu il direttore dei Balletti Russi di Sergej Djagilev. Viaggiando in Francia in questa veste ebbe modo di incontrare Debussy e Ravel chiedendo loro consigli sul modo di interpretare le loro opere. Durante la prima guerra mondiale egli incontr\u00f2 Stravinskij, in esilio in Svizzera, e da questo incontro inizi\u00f2 il lungo sodalizio, durato tutta la vita, di Ansermet con la musica russa.\nNel 1915 dirige la prima rappresentazione nell'Op\u00e9ra national de Paris di \"Soleil de nuit\" di Nikolaj Andreevi\u010d Rimskij-Korsakov, la premi\u00e8re di \"La princesse enchant\u00e9e\" di \u010cajkovskij e la ripresa di \"5 danses polovesiennes\" di Aleksandr Porfir'evi\u010d Borodin.\nNel 1918 dirige la premi\u00e8re nel Th\u00e9\u00e2tre Municipal di Losanna di \"Histoire du soldat\" di Stravinsky.\nNel 1918, Ansermet fond\u00f2 la sua orchestra, l'Orchestre de la Suisse Romande (OSR). Con essa egli gir\u00f2 l'intera Europa e l'America divenendo famoso per l'accuratezza delle sue esecuzioni di difficili opere moderne, realizzando delle prime esecuzioni di alcune opere di Stravinskij come il \"Capriccio per pianoforte e orchestra\" con il compositore al pianoforte. Inoltre, Ansermet fu uno dei primi direttori d'orchestra nel campo della musica classica, a prendere in seria considerazione la musica jazz tanto che nel 1919 scrisse un articolo lodando Sidney Bechet.\nNel 1922 dirige la prima rappresentazione nell'Op\u00e9ra national de Paris di \"Pr\u00e9lude \u00e0 l'apr\u00e8s-midi d'un faune\" di Debussy.\nNel 1923 dirige la premi\u00e8re nel Th\u00e9\u00e2tre de la Ga\u00eet\u00e9-Lyrique di Parigi di \"Les noces\" di Stravinskij.\nA Salisburgo nel 1942, 1943, 1946 e 1947 dirige un concerto con i Wiener Philharmoniker.\nDopo la seconda guerra mondiale, Ansermet e la sua orchestra giunsero ad un notevole successo internazionale attraverso un contratto di lunga durata con l'etichetta discografica Decca Records. Da allora fino alla sua morte, Ansermet registr\u00f2 la maggior parte del suo repertorio, anche due o tre volte. Le sue interpretazioni erano universalmente riconosciute come estremamente chiare ed autorevoli, nonostante la sua orchestra non raggiungesse spesso i pi\u00f9 alti standard internazionali e precisamente quelli di importanti specialisti del periodo come Pierre Monteux e Stravinskij stesso. Ansermet disapprov\u00f2 l'abitudine di Stravinskij di rivedere spesso le sue opere e propose sempre le versioni originali. Nonostante fosse famoso per l'interpretazione di musica moderna di altri compositori come Arthur Honegger e Frank Martin, egli evit\u00f2 l'esecuzione di opere di Arnold Sch\u00f6nberg e dei suoi seguaci, criticando anche Stravinskij quando inizi\u00f2 ad adoperare la dodecafonia nei suoi lavori. Nel libro di Ansermet, \"Les fondaments de la musique dans la conscience humaine\" (1961), egli cerc\u00f2 di provare, usando la fenomenologia Husserliana e parzialmente i suoi studi di matematica, che la scrittura di Schoenberg era falsa e irrazionale.\nNel 1946 dirige The Rape of Lucretia con Kathleen Ferrier al Glyndebourne Festival Opera.\nAl Grand Th\u00e9\u00e2tre di Ginevra dirige l'Orchestre de la Suisse Romande nel 1945 nella premi\u00e8re scenica di \"In terra pax\" di Frank Martin, nel 1950 due spettacoli di danza e Pell\u00e9as et M\u00e9lisande (opera), nel 1953 Il castello del Duca Barbabl\u00f9 di B\u00e9la Bart\u00f3k, L'Heure espagnole, nel 1963 la premi\u00e8re di Monsieur de Pourceaugnac di Frank Martin e Fidelio, nel 1965 un concerto sinfonico vocale ed Il flauto magico con Jos\u00e9 van Dam, nel 1966 l'oratorio Jeanne d'Arc au b\u00fbcher di Arthur Honegger, Petru\u0161ka (balletto), sei rappresentazioni di un balletto basato su Petite Symphonie concertante di Frank Martin e S\u00e9bastian di Gian Carlo Menotti e nel 1967 La Temp\u00eate/Der Sturm di Frank Martin.\nNegli ultimi anni della sua carriera, egli e la sua orchestra, sorpresero alcuni realizzando delle incisioni con musiche di Haydn, Beethoven e Brahms. Queste esecuzioni non erano affatto convenzionalmente tedesche e furono molto criticate al momento della loro immissione sul mercato, ma negli scorsi anni la loro vivacit\u00e0 \u00e8 stata molto apprezzata dagli appassionati.\nNel maggio 1954, la Decca registr\u00f2 Ansermet e la sua orchestra per la prima volta in Europa in stereofonia. Venne realizzata una registrazione completa del balletto \"Lo Schiaccianoci\" di \u010cajkovskij su LP (Artur Rodzi\u0144ski aveva gi\u00e0 registrato della musica su nastro magnetico, ma poi il disco era stato realizzato in mono). Ansermet diresse anche le prime registrazioni dei \"Nocturnes\" di Claude Debussy e il \"Pr\u00e9lude \u00e0 l'apr\u00e8s-midi d'un faune\".\nAnsermet era un uomo appassionato che dibatt\u00e9 veementemente le sue opinioni. Egli era famoso in Inghilterra per le sue prove controverse con orchestre britanniche, abituate piuttosto allo stile gioviale di Sir Thomas Beecham o alla maniera pi\u00f9 riservata di Sir Adrian Boult. La sua ultima incisione de L'uccello di fuoco di Stravinskij fu realizzata a Londra con la New Philharmonia Orchestra con l'inclusione delle sessioni di prova fatte come commemorazione del compositore.\nAl Royal Opera House di Londra nel 1954 dirige Il cappello a tre punte (balletto), La boutique fantasque e L'uccello di fuoco.\nAl Wiener Staatsoper nel 1956 dirige Der Sturm di Frank Martin.\nNel 1958 dirige la prima esecuzione assoluta nella Kunsthaus di Lucerna della \"Ouverture en rondeau\" di Frank Martin.\nPer il Metropolitan Opera House di New York debutta nel 1962 con El amor brujo e Atlantida di Manuel de Falla con Eileen Farrell al Philharmonic Hall di Manhattan e nel 1963 Pell\u00e9as et M\u00e9lisande con Anna Moffo al Met.\nAnsermet compose alcuni pezzi per pianoforte e orchestra e fra essi un poema sinfonico intitolato \"Feuilles de Printemps\" (Foglie di primavera).\nFu anche un didatta e fra i suoi allievi vi fu anche Jean-Marie Auberson.\nRose Marie Eggmann fu sua segretaria privata dal 1955 al 1958 e lo aiut\u00f2 nel redigere \"Le fondements de la musique dans la conscience humaine\". L'Archivio Eggmann custodisce parte del manoscritto del Maestro.\nDiscografia parziale.\nDei suoi 129 album citiamo:"}
{"id": "2084256", "revid": "1543377", "url": "https://it.wikipedia.org/wiki?curid=2084256", "title": "Fondaco di Lido Sant'Angelo", "text": "Il Fondaco di Lido Sant'Angelo \u00e8 un fondaco ubicato al Lido Sant'Angelo di Rossano, area urbana del comune di Corigliano-Rossano in Calabria.\nStoria.\nIl fondaco \u00e8 stata la pi\u00f9 importante struttura daziale calabrese. Per pi\u00f9 di sei secoli, infatti, ha reso la citt\u00e0 il cuore pulsante della vita sociale, politica ed economica dell'intero comprensorio dell'Alto Jonio Calabrese. Il dibattito sulla sua importanza, \u00e8 emerso, tra l'altro, negli ultimi tempi, grazie all'analisi storica del giornalista Marco Le Fosse.\nL'estensione storica dell'attivit\u00e0 del fondaco, che abbraccia il periodo bizantino e normanno, consente di affermare che Rossano, pi\u00f9 che ai trascorsi bizantini, debba all'importanza della struttura daziaria il fatto che sia stata, per secoli, il principale centro economico della Calabria. L'intero organismo politico-erariale del borgo mercantile, infatti, influ\u00ec in modo incisivo sull'evoluzione della citt\u00e0 e di tutto il comprensorio. Le rare cronache del tempo, inoltre, ricordano l'assidua presenza di armatori trafficanti della Serenissima, tanto che si suppone che la struttura fosse sotto il controllo di mercanti veneziani.\nDescrizione.\nIl fondaco fu un centro fortificato, posto in riva al mare, atto a difendere e diffondere le ricchezze del territorio. Ad attestarne l'esistenza resta l'attuale Torre Sant'Angelo, costruita proprio per salvaguardare l'allora struttura doganale dalle incursioni arabo-turchesche. Nel periodo medievale, tra l'altro, il fondaco era attrezzato di chiese, banchi di scambio, magazzini.\nIl centro amministrativo della struttura era situata nel cuore della citt\u00e0, presumibilmente tra Piazza Steri e Piazza Toscano Mandatoriccio, mentre i magazzini nella zona marina. Un'attenta analisi storica delle fonti fa emergere che la stessa principessa Bona Sforza, tra il 1543 ed il 1564 fece fortificare la Torre, la quale, successivamente, divenne deposito privato dei grandi imprenditori del regno.\nGli uffici mercantili erano diversi. Nel fondaco operavano il \"credenziero\" addetto alla stima delle merci d'imbarco e responsabile dell'intera struttura. Vi era, poi, il \"sostituto dell'arredamento dei ferri\", colui che sottoscriveva le bollette di spedizione. Il \"misuratore delle vettovaglie\", invece, sovrintendeva alla misurazione delle mercanzie.\nLe merci trattate nel fondaco erano tra le pi\u00f9 diverse. Dall'archivio portato alla luce dallo storico locale Francesco Joele Pace, la lista sembra davvero curiosa. Dai noti prodotti agricoli come l'olio, gli agrumi, la frutta, il bestiame e la rinomata liquirizia, fino ad arrivare al lino, lo zucchero, il sapone, pelli di volpe, di scoiattolo, di gatto, di faina e di martora. La\nstruttura fu di richiamo anche per mercanti genovesi e fiorentini che lasciarono a Rossano tracce indelebili del loro passaggio.\nIn base alle fonti storiche fornite dal prof. Francesco Joele Pace prima, dalla Famiglia Amantea e dalla Marchesa Jacobella Martucci di Scarfizi poi, si potrebbe individuare nel palazzo posto a sud-est della Torre Stellata (in foto, edifici contrassegnati dalla lettera A), la cosiddetta \u201ccasina\u201d. \nEssa custodiva al suo interno, nel piano terreno, la mercanzia pi\u00f9 pregiata, quali oro e seta. Non si esclude, tra l'altro, che proprio in essa esistesse un antico \u201cmonte di deposito\u201d, paragonabile ad un'odierna banca. I depositi, al contrario, dove venivano collocate le numerose merci da esportare, erano situati nella zona ovest e sud-ovest, rispetto alla fortezza (alla lettera B).\nNei lavori di restauro di qualche anno fa furono rinvenuti, sul pavimento del magazzino, grandi orci interrati che, probabilmente, contenevano l'olio ed il vino da imbarcare. Nell'ampio spazio, a nord-est (C), di fianco all'attuale chiesetta, un imponente recinto murario, il pi\u00f9 protetto dell'intero impianto daziario. Al suo interno, con molta probabilit\u00e0, si commercializzavano i manufatti.\nAncora pi\u00f9 ovest, sulle sponde del fiume Citrea, (E), esisteva un antico opificio. Alcune fonti storiche vorrebbero, tra l'altro, che qui vi fosse, addirittura, una fonderia dedita alla lavorazione del ferro battuto.\nL'attuale piazzale rettangolare (D), posto a sud della Torre, deriva, indubbiamente, dalla piazza originaria; oggi esso \u00e8 rialzato di circa un metro, rispetto alla precedente, che rappresentava un vero e proprio foro cittadino, tanto da eliminare ogni dubbio sulla effettiva importanza strategica e sociale del fondaco."}
{"id": "2084259", "revid": "42179", "url": "https://it.wikipedia.org/wiki?curid=2084259", "title": "Ultime Notizie dall'America", "text": ""}
{"id": "2084262", "revid": "287204", "url": "https://it.wikipedia.org/wiki?curid=2084262", "title": "Bemetra", "text": "Bemetra \u00e8 una suddivisione dell'India, classificata come \"nagar panchayat\", di 23.227 abitanti, situata nel distretto di Durg, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 41' 60 N e 81\u00b0 31' 60 E e ha un'altitudine di 277 .\nSociet\u00e0.\nEvoluzione demografica.\nAl censimento del 2001 la popolazione di Bemetra assommava a 23.227 persone, delle quali 11.806 maschi e 11.421 femmine. I bambini di et\u00e0 inferiore o uguale ai sei anni assommavano a 3.414, dei quali 1.737 maschi e 1.677 femmine. Infine, coloro che erano in grado di saper almeno leggere e scrivere erano 15.467, dei quali 8.848 maschi e 6.619 femmine."}
{"id": "2084264", "revid": "42179", "url": "https://it.wikipedia.org/wiki?curid=2084264", "title": "Neanche gli d\u00e8i", "text": ""}
{"id": "2084267", "revid": "287204", "url": "https://it.wikipedia.org/wiki?curid=2084267", "title": "Basna", "text": "Basna \u00e8 una suddivisione dell'India, classificata come \"census town\", di 8.813 abitanti, situata nel distretto di Mahasamund, nello stato federato del Chhattisgarh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 21\u00b0 16' 60 N e 82\u00b0 49' 0 E e ha un'altitudine di 265 .\nSociet\u00e0.\nEvoluzione demografica.\nAl censimento del 2001 la popolazione di Basna assommava a 8.813 persone, delle quali 4.523 maschi e 4.290 femmine. I bambini di et\u00e0 inferiore o uguale ai sei anni assommavano a 1.219, dei quali 637 maschi e 582 femmine. Infine, coloro che erano in grado di saper almeno leggere e scrivere erano 6.121, dei quali 3.489 maschi e 2.632 femmine."}
{"id": "2084271", "revid": "599013", "url": "https://it.wikipedia.org/wiki?curid=2084271", "title": "Joe Lapchick", "text": ""}
{"id": "2084272", "revid": "287204", "url": "https://it.wikipedia.org/wiki?curid=2084272", "title": "Volksrod", "text": "Con il termine Volksrod si intendono delle hot rod realizzate su base Volkswagen Maggiolino. \nIl fenomeno delle Volksrod, nato nella comunit\u00e0 Volkswagen, si \u00e8 allargato alla comunit\u00e0 hot rod in generale. Questo per la sempre maggiore rarit\u00e0, nonch\u00e9 per il relativo costo elevato, raggiunto dalle Ford T e A, modelli \"classici\" su cui si basavano i costruttori di hot rod, che ha fatto s\u00ec che modificare queste vetture sia divenuto un privilegio di pochi. I Maggiolini sono invece economici, facili da reperire e con ampia disponibilit\u00e0 di ricambi.\nUno dei metodi pi\u00f9 popolari di modifica della vettura comprende la rimozione dei parafanghi anteriori e posteriori e l'installazione di un asse di Ford d'epoca. In questo modo si spostano in avanti le ruote e la vetture assume un assetto pi\u00f9 basso e allungato. L'opera di trasformazione viene completata abbassando il tetto e personalizzando la verniciatura della carrozzeria, spesso con l'aggiunta di decorazioni in stile \"pinstriping\".\nUn secondo metodo di modifica invece comprende lo spostamento in avanti dell'asse di serie oppure la modifica delle sospensioni, capovolgendo le barre di torsione e quindi adeguando di conseguenza l'asse di sterzo. In ogni caso questi sono solo due metodi e come per ogni altra vettura sottoposta a modifiche di questo genere spesso vengono praticate molte modifiche secondo differenti combinazioni."}
{"id": "2084274", "revid": "287204", "url": "https://it.wikipedia.org/wiki?curid=2084274", "title": "Baloda Bazar", "text": "Baloda Bazar \u00e8 una suddivisione dell'India, classificata come \"nagar panchayat\", di 22.853 abitanti, situata nel distretto di Raipur, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 40' 0 N e 82\u00b0 10' 0 E e ha un'altitudine di 253 .\nSociet\u00e0.\nEvoluzione demografica.\nAl censimento del 2001 la popolazione di Baloda Bazar assommava a 22.853 persone, delle quali 11.737 maschi e 11.116 femmine. I bambini di et\u00e0 inferiore o uguale ai sei anni assommavano a 3.306, dei quali 1.699 maschi e 1.607 femmine. Infine, coloro che erano in grado di saper almeno leggere e scrivere erano 15.748, dei quali 9.017 maschi e 6.731 femmine."}
{"id": "2084275", "revid": "287204", "url": "https://it.wikipedia.org/wiki?curid=2084275", "title": "Baloda", "text": "Baloda \u00e8 una suddivisione dell'India, classificata come \"nagar panchayat\", di 11.331 abitanti, situata nel distretto di Janjgir-Champa, nello stato federato del Chhattisgarh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 8' 60 N e 82\u00b0 28' 60 E e ha un'altitudine di 279 .\nSociet\u00e0.\nEvoluzione demografica.\nAl censimento del 2001 la popolazione di Baloda assommava a 11.331 persone, delle quali 5.766 maschi e 5.565 femmine. I bambini di et\u00e0 inferiore o uguale ai sei anni assommavano a 1.582, dei quali 793 maschi e 789 femmine. Infine, coloro che erano in grado di saper almeno leggere e scrivere erano 7.452, dei quali 4.387 maschi e 3.065 femmine."}
{"id": "2084278", "revid": "123944645", "url": "https://it.wikipedia.org/wiki?curid=2084278", "title": "Ailuropoda", "text": "Ailuropoda \u00e8 l'unico genere esistente della sottofamiglia Ailuropodinae, della famiglia Ursidae, che comprende tutti gli orsi. Questa sottofamiglia contiene una singola specie vivente e tre specie fossili.\nEsiste solo una specie, ossia \"Ailuropoda melanoleuca\"; le altre tre specie sono cronospecie preistoriche. Nonostante la sua classificazione tassonomica come carnivoro, il panda gigante ha una dieta prevalentemente erbivora, che consiste quasi esclusivamente di bamb\u00f9.\nI panda giganti discendono da \"Ailurarctos\", che visse durante il Miocene superiore. Nel 2011, dei denti fossili di oltre 11 milioni di anni fa vennero ritrovati nella penisola iberica e vennero identificati come appartenenti a una specie precedentemente non identificata nella sottofamiglia Ailuropodinae. Questa specie \u00e8 stata denominata \"Agriarctos beatrix\" (ora \"Kretzoiarctos beatrix\").\nEtimologia.\nIl nome generico dei panda, \"Ailuropoda\", deriva dal greco \u03b1\u1f34\u03bb\u03bf\u03c5\u03c1\u03bf\u03c2 \"a\u00edlouros\" \"gatto\" + \u2012\u03c0\u03bf\u03b4\u03cc\u03c2 \u2012\"pod\u00f3s\" \"piede\" (gen. Sg.). A differenza della maggior parte degli orsi, i panda giganti non hanno pupille rotonde, ma hanno fessure verticali, simili a quelle dei gatti. Questo non ha solo ispirato il loro nome latino, ma gli ha valso il nome, in cinese, di \"grande gatto orso\" ( \u5927\u718a\u732b, \"d\u00e0 xi\u00f3ngm\u0101o\") e in tibetano, di \"orso gatto\" (\u0f56\u0fb1\u0f72\u0f0b\u0f63\u0f51\u0fa8\u0f7c, \"byi-la dom\").\nAltri panda.\nIl panda rosso, o panda minore, (\"Ailurus fulgens\") era precedentemente considerato strettamente correlato al panda gigante. Tuttavia, non \u00e8 pi\u00f9 considerato un orso ed \u00e8 ora classificato come unico rappresentante vivente di una diversa famiglia di carnivori, gli Ailuridae."}
{"id": "2084279", "revid": "287204", "url": "https://it.wikipedia.org/wiki?curid=2084279", "title": "Balod", "text": "Balod \u00e8 una suddivisione dell'India, classificata come \"nagar panchayat\", di 21.044 abitanti, situata nel distretto di Durg, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 20\u00b0 43' 48 N e 81\u00b0 12' 17 E e ha un'altitudine di 323 .\nSociet\u00e0.\nEvoluzione demografica.\nAl censimento del 2001 la popolazione di Balod assommava a 21.044 persone, delle quali 10.687 maschi e 10.357 femmine. I bambini di et\u00e0 inferiore o uguale ai sei anni assommavano a 2.759, dei quali 1.446 maschi e 1.313 femmine. Infine, coloro che erano in grado di saper almeno leggere e scrivere erano 15.370, dei quali 8.546 maschi e 6.824 femmine."}
{"id": "2084280", "revid": "1442080", "url": "https://it.wikipedia.org/wiki?curid=2084280", "title": "Fresh Wine for the Horses", "text": "Fresh Wine for the Horses \u00e8 il primo disco solista di Rob Dickinson, ex frontman dei Catherine Wheel.\nPubblicato nel settembre 2005 il disco contiene materiale scritto da Dickinson quando faceva ancora parte dei Catherine Wheel, sia dopo lo scioglimento del gruppo. Per il lancio del disco Dickinson ha effettuato un breve tour promozionale negli USA e in Canada in cui ha suonato i nuovi brani unitamente ai brani della vecchia band."}
{"id": "2084282", "revid": "767487", "url": "https://it.wikipedia.org/wiki?curid=2084282", "title": "Leo Barnhorst", "text": ""}
{"id": "2084284", "revid": "287204", "url": "https://it.wikipedia.org/wiki?curid=2084284", "title": "Bagbahara", "text": "Bagbahara \u00e8 una suddivisione dell'India, classificata come \"nagar panchayat\", di 16.746 abitanti, situata nel distretto di Mahasamund, nello stato federato del Chhattisgarh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 21\u00b0 1' 60 N e 82\u00b0 22' 60 E e ha un'altitudine di 359 .\nSociet\u00e0.\nEvoluzione demografica.\nAl censimento del 2001 la popolazione di Bagbahara assommava a 16.746 persone, delle quali 8.455 maschi e 8.291 femmine. I bambini di et\u00e0 inferiore o uguale ai sei anni assommavano a 2.478, dei quali 1.291 maschi e 1.187 femmine. Infine, coloro che erano in grado di saper almeno leggere e scrivere erano 9.928, dei quali 5.866 maschi e 4.062 femmine."}
{"id": "2084285", "revid": "116268766", "url": "https://it.wikipedia.org/wiki?curid=2084285", "title": "Bibliografia su Oscar Wilde", "text": "Sullo scrittore irlandese Oscar Wilde sono stati scritti centinaia di libri, quelli di seguito elencati sono stati utilizzati per creare la voce Oscar Wilde, ad essi si possono aggiungere una miriade in tante lingue.\nBiografie.\nChe riguardano Oscar Wilde.\nRichard Ellmann.\nRichard Ellmann (15 marzo 1918 \u2013 13 maggio 1987) per la sua opera ha vinto il Premio Pulitzer\nRobert Harborough Sherard.\nRobert Harborough Sherard (3 dicembre 1861 \u2013 30 gennaio 1943), amico in vita di Wilde, \u00e8 stato definito il pi\u00f9 grande biografo dello scrittore\nAndr\u00e9 Gide.\nAndr\u00e9 Gide (22 novembre 1869 - 19 febbraio 1951) premio Nobel per la letteratura nel 1947.\nVoci correlate.\nOscar Wilde"}
{"id": "2084293", "revid": "287204", "url": "https://it.wikipedia.org/wiki?curid=2084293", "title": "Banarsi", "text": "Banarsi \u00e8 una suddivisione dell'India, classificata come \"census town\", di 10.648 abitanti, situata nel distretto di Raipur, nello stato federato del Chhattisgarh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 21\u00b0 10' 51 N e 81\u00b0 43' 00 E.\nSociet\u00e0.\nEvoluzione demografica.\nAl censimento del 2001 la popolazione di Banarsi assommava a 10.648 persone, delle quali 5.521 maschi e 5.127 femmine. I bambini di et\u00e0 inferiore o uguale ai sei anni assommavano a 1.365, dei quali 722 maschi e 643 femmine. Infine, coloro che erano in grado di saper almeno leggere e scrivere erano 7.729, dei quali 4.458 maschi e 3.271 femmine."}
{"id": "2084294", "revid": "767487", "url": "https://it.wikipedia.org/wiki?curid=2084294", "title": "Paul Walther", "text": ""}
{"id": "2084296", "revid": "287204", "url": "https://it.wikipedia.org/wiki?curid=2084296", "title": "Bade Bacheli", "text": "Bade Bacheli \u00e8 una suddivisione dell'India, classificata come \"nagar panchayat\", di 20.407 abitanti, situata nel distretto di Dantewada, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 18\u00b0 42' 15 N e 81\u00b0 12' 34 E.\nSociet\u00e0.\nEvoluzione demografica.\nAl censimento del 2001 la popolazione di Bade Bacheli assommava a 20.407 persone, delle quali 10.792 maschi e 9.615 femmine. I bambini di et\u00e0 inferiore o uguale ai sei anni assommavano a 2.585, dei quali 1.332 maschi e 1.253 femmine. Infine, coloro che erano in grado di saper almeno leggere e scrivere erano 13.348, dei quali 7.947 maschi e 5.401 femmine."}
{"id": "2084297", "revid": "767487", "url": "https://it.wikipedia.org/wiki?curid=2084297", "title": "Digitalism", "text": "I Digitalism sono un duo musicale tedesco Dance punk fondato nel 2004 ad Amburgo composti da Jens \"Jence\" Moelle e \u0130smail \"Isi\" T\u00fcfek\u00e7i. Sono affiliati all'etichetta discografica francese Kitsun\u00e9 Music.\nStoria.\nDebuttano nel 2004 con il singolo autoprodotto \"Idealistic\", seguito l'anno successivo dalla hit electro-house \"Zdarlight\", che li consacra al pubblico del clubbing mondiale. Proseguono la loro attivit\u00e0 producendo numerosi remix e un ulteriore singolo, \"Jupiter Room\". Solo il 21 maggio 2007 viene pubblicato l'album \"Idealism\", che raggiunge le 180\u00a0000 copie vendute. Contemporaneamente esce l'EP \"Pogo\", di fatto il quarto singolo della band, contenuto anche nell'album medesimo. L'album contiene anche la re-edit di \"Fire in Cairo\" dei Cure, intitolata \"Digitalism in Cairo\".\nInfluenze.\nLa band \u00e8 stata pi\u00f9 volte paragonata ai Daft Punk, che restano una delle influenze pi\u00f9 facilmente percepibili. Proponendosi con un suono prettamente elettronico, tuttavia i Digitalism richiamano spesso e volentieri sonorit\u00e0 e sapori dell'indie rock contemporaneo, fatto nuovo rispetto alla formazione francese a cui sono spesso paragonati. Per questa commistione, e per affinit\u00e0 di circuiti di pubblico, la band \u00e8 stata spesso associata anche al fenomeno New rave. Altre affinit\u00e0 sono percepibili nei confronti dei belgi Soulwax e del francese Cassius; in generale, le produzioni dei Digitalism sono vicine a tutta l'onda French Touch, nonostante mantengano un suono di maniera che li rende difficilmente ascrivibili a un genere preciso.\nDiscografia.\nRemix.\nIl brano \"Pogo\" \u00e8 stato utilizzato nella colonna sonora dei celebri videogiochi e FIFA 08.\nIl brano \"Circles\" \u00e8 stato usato nella colonna sonora del videogioco FIFA 12.\nIl brano \"Zdarlight\" \u00e8 stato utilizzato nello spot della BMW X1"}
{"id": "2084299", "revid": "22356", "url": "https://it.wikipedia.org/wiki?curid=2084299", "title": "Ailuropoda microta", "text": "Il panda gigante pigmeo (Ailuropoda microta) \u00e8 il pi\u00f9 antico progenitore conosciuto del panda gigante. Misurava un metro di lunghezza, mentre il suo odierno discendente pu\u00f2 raggiungere il metro e mezzo. L'aspetto dei suoi denti suggerisce che anch'esso si nutrisse soprattutto di bamb\u00f9, il cibo principale dei panda giganti. Il primo ritrovamento di questo animale, scoperto in Cina, \u00e8 un cranio datato 2 milioni di anni fa."}
{"id": "2084301", "revid": "324636", "url": "https://it.wikipedia.org/wiki?curid=2084301", "title": "Melursus", "text": ""}
{"id": "2084303", "revid": "767487", "url": "https://it.wikipedia.org/wiki?curid=2084303", "title": "Willie Naulls", "text": ""}
{"id": "2084305", "revid": "729019", "url": "https://it.wikipedia.org/wiki?curid=2084305", "title": "Liaoning (portaerei)", "text": "La Liaoning \u00a0(in cinese \u8fbd\u5b81) \u00e8 una portaerei della Marina militare cinese. Varata nel 1988 nei cantieri navali di Nikolayev con il nome \"Varyag\", dopo la dissoluzione dell'Unione Sovietica fu trasferita incompleta all'Ucraina, che nel 1998 la vendette alla Repubblica Popolare Cinese.\nIl nome deriva dalla provincia cinese Liaoning, dove la nave fu completata nei cantieri navali di Dalian.\nStoria.\nLa costruzione della \"Varyag\" (chiamata \"Riga\" fino al 1990), appartenente alla classe Kutznetsov (\"Project 11435\"), fu intrapresa presso il cantiere navale ucraini Chernomorskiy di Nikolayev sul Mar Nero il 6 dicembre 1985. La nave fu varata con il nome di \"Riga\" il 4 dicembre 1988 e, alla fine del 1990, ricevette il nome di \"Varyag\" (Variago). Con la dissoluzione dell'URSS, avvenuta il 26 dicembre 1991, e la seguente dichiarazione di indipendenza dell'Ucraina (non interessata all'acquisizione ed al completamento della portaerei), l'unit\u00e0, completata solo per il 68%, si presentava ultimata solo nella struttura e mancava completamente la parte elettronica. Venne messa in vendita ed acquistata per una somma di 25 milioni di dollari americani da una societ\u00e0 di copertura di Macao, la \"Chong Lot Travel Agency\", che voleva trasformarla in hotel e casin\u00f2 galleggiante. L'intenzione era convertire la portaerei in un albergo e in una sala da gioco galleggiante, sul modello di quanto era stato fatto con la \"Minsk\" e la \"Kiev\" (entrambe della classe Kiev), trasferite alla Cina tra il 1995 ed il 2000 dalla Corea del Sud (che li aveva acquistati per la demolizione).\nIl viaggio.\nAlla met\u00e0 del 2000, iniziarono le operazioni di rimorchio della nave (reso possibile anche grazie all'opera di 27 navi, tra cui 11 rimorchiatori) che comportarono numerosi problemi con il Governo turco (a proposito del transito della portaerei per lo stretto dei Dardanelli, essi temevano che la grande unit\u00e0 potesse provocare danni ai grandi ponti di Istanbul) e che per l'impossibilit\u00e0 della nave di transitare nel Canale di Suez, dovette attraversare tutto il Mediterraneo, farla uscire dallo Stretto di Gibilterra e circumnavigare l'Africa. Dopo un viaggio di 28.200 Km, costato 500.000 dollari di tasse di transito e 5 milioni di dollari per il traino durato venti mesi, finalmente il 3 marzo 2002, la \"Varjag\", in pessime condizioni, giunse nel cantiere cinese DSIC (\"Dalian Shipbuilding Industry Company\") di Dalian.\nDalla Varyag alla Liaoning.\nIl \"Varyag\" rimase nel cantiere cinese di Dalian ancora per diversi anni prima che, almeno in apparenza, si notassero delle attivit\u00e0 di ripristino/refitting. Ufficialmente, i cinesi continuavano a ribadire che la nave sarebbe stata trasformata in un casin\u00f2, ma non veniva detto chiaramente se la marina militare cinese intendesse usare il \"Varyag\" come punto di partenza per un programma di portaerei cinese e comunque il contratto di vendita proibiva espressamente questa eventualit\u00e0.\nI lavori di modernizzazione (considerati pari alla costruzione di 10 cacciatorpediniere), affidati per la progettazione all'Institute of China Shipbuilding Industry Corporation di Wuhan, iniziarono nel giugno 2005, e il 27 luglio 2011 il Ministero della difesa annunci\u00f2 che il refitting era stato completato. All'inizio dello stesso anno, al fine di addestrare i piloti destinati alla portaerei, sulla sommit\u00e0 di una struttura situata nei pressi di Whuan era stato realizzato un ponte di volo identico a quello della nave. Nel 2011 un portavoce della MND aveva detto che l'unit\u00e0, (battezzata inizialmente \"Shi lang\" numero identificativo 83, dal nome di un ammiraglio della dinastia Qing), era pronta per \"ricerche scientifiche, esperimenti e addestramento\".\nAd agosto 2016, ha effettuato il suo primo pattugliamento con otto Shenyang J-15 e due elicotteri Z-18 e Z-9, dopo aver effettuato le prime operazioni di volo nel novembre del 2012.\nL'11 settembre 2012 la portaerei, durante la cerimonia di consegna alla Marina Cinese, \u00e8 stata rinominata \"Liaoning\" (numero identificativo 16) e il 25 novembre 2016 \u00e8 entrata in servizio facendo del paese la decima nazione a possedere tale tipo di unit\u00e0.\nL\u2019autonomia della \"Liaoning\" \u00e8 stimata in 45 giorni di navigazione, pari a settemila chilometri al massimo della velocit\u00e0 consentita.\nIl 31 maggio 2018, il gruppo da battaglia comandato dalla Liaoning, formato da due cacciatorpediniere tipo 052C classe Luyang II, un cacciatorpediniere tipo 052D classe Luyang III e due fregate 056A classe Jiangkai II, ha raggiunto la capacit\u00e0 operativa iniziale (IOC).\nCaratteristiche.\nLunga fuori tutto 304,5 metri, larga 75 m e con un dislocamento a pieno carico di 60.000/66.000 tonnellate, l'unit\u00e0 appartiene alla categoria delle portaerei dotate di ski-jump (inclinato di 14\u00b0) che consente un decollo corto a velivoli ad ala fissa, con atterraggio sul ponte di volo angolato dotato di cavi di arresto, configurazione nota come STOBAR (Short Take-Off But Arrested Recovery). \nL'isola, che conserva la configurazione generale del Varyag (e quindi del Kuznetsov della Marina russa), \u00e8 caratterizzata da un complesso di antenne radar e per comunicazioni tutte di produzione cinese (anche se in qualche caso copie di apparati russi). La componente di volo \u00e8 costituita da 20-26 caccia Shenyang J-15 Flying Shark (copia del russo Su-33), pi\u00f9 circa 14 elicotteri del tipo Change Z-18J (AEW) e Z-18F (ASW) o anche del tipo Z-18 (derivato dal francese SA 321 Super Frelon).\nPropulsione.\nL'apparato motore, della potenza di 200.000 HP, al contrario di quanto era trapelato inizialmente, pare essere quello originale costituito da 8 caldaie che generano il vapore impiegato da 4 gruppi turboriduttori che azionano altrettanti assi. La velocit\u00e0 massima dovrebbe aggirarsi sui 29-30 nodi.\nElettronica di bordo.\nPer quanto riguarda la dotazione elettronica, l'apparato principale \u00e8 il radar 3D in banda S/C del tipo \"phased array\" attivo (AESA) con 4 facce planari fisse tipo 346 \"Star of the Sea\" (\"Dragon Eye\" secondo la classificazione \nNATO). Sviluppato dal 14\u00b0 Research Institute di Nanchino, unitamente al China Electronics Technology Group (CETG) nell'ambito del programma SAPARS (Ship-born Scrive Phased Array Radar System) avviato alla fine degli anni '80 e installato sui cacciatorpediniere classe Luyang II Tipo 052C. Quest'apparato, che ha una portata strumentale valutata in circa 450 Km, oltre che per la ricerca aerea e di superficie \u00e8 utilizzato anche (in banda C) nell'ambito dell'impiego dei missili superficie-aria HHQ-9 e HHQ-10. Le quattro antenne piana di fisse, che sui suddetti cacciatorpediniere sono costituite da circa 5.000 moduli TRM, sul Liaoning dovrebbero essere di pi\u00f9. Queste sono protette da pannelli rettangolari leggermente ricurvi in materiale dielettrico dotati di sistema di raffreddamento ad aria.\nSulla sommit\u00e0 dell'alberatura \u00e8 presente l'antenna rotante a due facce piane del radar tridimensionale da scoperta navale Tipo 382, molto simile al russo MR-760 \"Fregat\" M2EM (\"Top Plate\" in codice Nato), impiegato come complemento del Tipo 346.\nArmamento.\nLa difesa antiaerea ed antimissile della nave, che per le maggiori distanze si avvale ovviamente dei sistemi di cui sono dotate le unit\u00e0 di scorta, \u00e8 basata su 3 lanciatori brandeggiabili per missili superficie-aria a corto raggio HHQ-10 e da 3 CIWS HPJ-14 da 30mm per il cortissimo raggio. L'HHQ-10 presente a prua in due esemplari \u00e8 un sistema simile all'americano Raytheon RIM-116 RAM, \u00e8 un missile (derivato dall'aria-aria TY-90) lungo due metri e con diametro di 120mm, dotato di un sistema di guida passivo del tipo radar timing (che richiede comunque l'illuminazione in banda C del radar della nave nella fase dell'attacco) associato ad un sistema infrared homing. Il missile ha una velocit\u00e0 pari a Mach 2,5, una gittata compresa tra 500 m e 9 km nei confronti di bersagli subsonici e maggiore di 6 km per quelli supersonici. Il sistema, che ha un tempo di reazione di 6-8 secondi, pu\u00f2 operare anche in modalit\u00e0 completamente automatica. Il CIWS HPJ-14 (Tipo 1130) da 30 mm (munizionamento russo 30x165) per la difesa ravvicinata, presente a prua in un esemplare sul lato dritto e due a poppa, \u00e8 un'evoluzione dell'HPJ-12 (installato sui cacciatorpediniere Tipo 51 e 52) rispetto al quale dispone di una mitragliera a 11 canne rotanti con cadenza di tiro teorica massima di 10.000 colpi al minuto, anzich\u00e9 un'arma a 7 canne rotanti con cadenza teorica massima di 4.000 colpi al minuto."}
{"id": "2084308", "revid": "599013", "url": "https://it.wikipedia.org/wiki?curid=2084308", "title": "Billy Gabor", "text": ""}
{"id": "2084313", "revid": "300067", "url": "https://it.wikipedia.org/wiki?curid=2084313", "title": "Don Sunderlage", "text": ""}
{"id": "2084314", "revid": "121130994", "url": "https://it.wikipedia.org/wiki?curid=2084314", "title": "Siliqua (Italia)", "text": "Siliqua (\"Sil\u00eccua\" in sardo) \u00e8 un comune italiano di abitanti della provincia del Sud Sardegna, situato nella valle del Cixerri.\nOrigini del nome.\nIl suo nome proviene dal latino \"siliqua\" (\"baccello\"). In Campidano questa parola viene usata per dire \"spicchio\".\nStoria.\nLe prime tracce di frequentazione umana risalgono al periodo prenuragico e all'et\u00e0 nuragica; vari nuraghi ormai in rovina sorgono nei dintorni del paese.\nIn periodo fenicio-punico vennero edificati degli insediamenti e delle fortificazioni nella zona di \"Medau Casteddu\". In epoca romana qui passava un acquedotto che arrivava fino a Caralis, l'odierna Cagliari; \u00e8 stata inoltre rinvenuta una necropoli.\nNel medioevo questo territorio faceva parte del giudicato di Cagliari ed era compreso nella curatoria di Decimo. Nel suo territorio sorgeva il castello di Acquafredda, fatto edificare dai marchesi Lacon-Massa, ultimi giudici di Cagliari. Alla caduta del giudicato (1258) il castello ed il borgo passarono alla famiglia pisana della Gherardesca; in esso fu messo a morte Vanni Gubetta, complice dell'arcivescovo Ruggieri degli Ubaldini, personaggio immortalato da Dante nel XXXIII canto dell\"'Inferno\".\nIl castello pass\u00f2 sotto il diretto controllo del comune di Pisa, e del giudice di Arborea suo alleato, nel 1295.\nNel 1324 fu inutilmente assalito dagli aragonesi, che lo ebbero tuttavia alcuni anni dopo, in seguito alla conquista aragonese della Sardegna.\nNel 1412 il territorio venne dato in feudo dal Re d'Aragona Ferdinando I \"il Giusto\" a Pietro Ogter. Successivamente Siliqua fu incorporata nel marchesato di Villacidro e Palmas. Fu riscattato nel 1839 ai Bon Crespi di Valdaura, ultimi feudatari, con la soppressione del sistema feudale, divenendo cos\u00ec un comune amministrato da un sindaco e da un consiglio comunale.\nMonumenti e luoghi d'interesse.\nA Siliqua sono presenti numerosi luoghi di interesse tra cui alcune \"domus de janas\" ed il castello di Acquafredda, monumento principale del paese. Sono presenti inoltre numerose chiese di epoca aragonese distribuite in tutto il territorio e alcune zone di campagna ricche di fauna e flora, tra cui Campanasissa e il monte Arcosu (che d\u00e0 il nome alla riserva).\nMiniere.\nNel territorio comunale di Siliqua sono presenti le seguenti miniere dismesse:\nSociet\u00e0.\nLingue e dialetti.\nLa variante del sardo parlata a Siliqua \u00e8 il campidanese occidentale.\nCultura.\nIl paese gode di un'associazione musicale centenaria: infatti l'origine dell'associazione \"Giuseppe Verdi\" risale agli anni 1885-1890. Inizialmente l'associazione era solamente una fanfara, la quale nel 1910 divenne una vera e propria banda musicale. Col passare del tempo la banda si arricch\u00ec di vari strumenti, tra cui l'ingresso degli strumenti ad ancia negli anni Trenta e con quello del primo flauto negli anni Cinquanta. L'attivit\u00e0 della banda si sospese durante le due guerre, dopodich\u00e9, con la ripresa, avvenne un deciso sviluppo dell'associazione, la quale accolse anche l'elemento femminile all'interno di essa. Attualmente l'organico consta di una trentina di elementi.\nInfrastrutture e trasporti.\nStrade.\nSiliqua \u00e8 collegata al resto del territorio principalmente tramite due strade statali: la SS 130 scorre immediatamente a nord dell'abitato, e collega Siliqua con i comuni dell'Iglesiente a ovest e con il Cagliaritano ed il capoluogo regionale a est. Nella parte orientale del nucleo urbano Siliqua \u00e8 attraversata dalla SS 293, che permette il collegamento del paese con il Sulcis a sud e col Campidano a nord.\nFerrovie.\nIl comune \u00e8 dotato dal 1872 di una stazione ferroviaria lungo la linea Decimomannu - Iglesias di RFI, collegata dai convogli Trenitalia con Cagliari ed il suo hinterland ad est e con i centri di Villamassargia, Iglesias e Carbonia a ovest.\nUna seconda linea fu attiva nel comune dal 1926 sino al 1968, si tratta della ferrovia Siliqua-San Giovanni Suergiu-Calasetta delle Ferrovie Meridionali Sarde, che dalla locale stazione attraversava il Basso Sulcis terminando nell'isola di Sant'Antioco. Tale collegamento dalla chiusura della ferrovia viene effettuato con autolinee.\nMobilit\u00e0 urbana.\nIl servizio di autolinee dell'ARST collega Siliqua con Cagliari, coi comuni limitrofi e con quelli del Sulcis-Iglesiente.\nSport.\nLo stadio di Siliqua \u00e8 intitolato a Manuel Grassetti, giovane capitano della squadra juniores di calcio del Siliqua Calcio (fondata nel 1928, attuale ASD Siliqua), perito in un incidente stradale. L'attuale denominazione \u00e8 stata presa nel 2007 su proposta dell'allora sindaco del paese Piergiorgio Lixia.\nLa locale squadra di calcio milita nella stagione 2020-2021 nel campionato sardo di Seconda Categoria."}
{"id": "2084317", "revid": "320578", "url": "https://it.wikipedia.org/wiki?curid=2084317", "title": "Museo Nazionale di Napoli", "text": ""}
{"id": "2084323", "revid": "300067", "url": "https://it.wikipedia.org/wiki?curid=2084323", "title": "Richie Regan", "text": ""}
{"id": "2084326", "revid": "20255298", "url": "https://it.wikipedia.org/wiki?curid=2084326", "title": "The Blackening-Special Edition 2cd + 1Dvd", "text": ""}
{"id": "2084330", "revid": "228587", "url": "https://it.wikipedia.org/wiki?curid=2084330", "title": "Crittanalisi lineare", "text": "La crittanalisi lineare \u00e8 una forma generale di crittanalisi basata sulla ricerca di approssimazioni affini al comportamento di un cifrario. Gli attacchi sono stati sviluppati per i cifrari a blocchi e quelli a flusso. La crittanalisi lineare \u00e8 una delle due tecniche di attacco pi\u00f9 utilizzate contro i cifrari a blocchi: l'altra \u00e8 la crittanalisi differenziale.\nLa scoperta della crittanalisi lineare \u00e8 attribuita a Mitsuru Matsui, che per primo l'applic\u00f2 al cifrario FEAL nel 1992. Successivamente Matsui pubblic\u00f2 un attacco al DES, probabilmente il primo esperimento di crittanalisi del cifrario riportato da un accademico. L'attacco non \u00e8 per\u00f2 generalmente praticabile, dato che richiede 243 testi in chiaro noti.\nSono state suggerite una gran variet\u00e0 di migliorie all'attacco, incluse l'uso di approssimazioni lineari multiple o l'incorporazione di espressioni non lineari.\nDai nuovi cifrari in genere ci si attende che i loro sviluppatori pubblichino anche il livello di sicurezza contro la crittanalisi lineare.\nAnalisi.\nCi sono due parti distinte nella crittanalisi lineare. La prima \u00e8 la costruzione delle equazioni lineari che legano il testo in chiaro, il testo cifrato ed i bit della chiave che hanno un elevato valore di distorsione, vale a dire, quelli la cui probabilit\u00e0 di stima (all'interno dello spazio di tutti i possibili valori delle loro variabili) \u00e8 la pi\u00f9 vicina possibile a 0 o ad 1. La seconda \u00e8 l'utilizzo di queste equazioni lineari congiuntamente con le coppie note di testi cifrati e testi in chiaro per derivare i bit della chiave.\nCostruzione delle equazioni lineari.\nUn'equazione lineare, per gli scopi della crittanalisi lineare, esprime l'uguaglianza di due espressioni che consistono di valori binari combinati con un'operazione di OR esclusivo (XOR). Ad esempio, la seguente equazione indica che la somma XOR del primo e del terzo bit del testo in chiaro (contenuti all'interno del blocco di un cifrario a blocchi) ed il primo bit del testo cifrato \u00e8 uguale al secondo bit della chiave:\nformula_1\nIn un cifrario reale, non dovrebbe essere possibile creare tali equazioni che siano valide per tutto il tempo. In un cifrario ideale, qualsiasi equazione lineare che lega con una relazione il testo in chiaro, il testo cifrato ed i bit della chiave dovrebbe poter essere valida con una probabilit\u00e0 di 1/2. Dato che ci si attende che le equazioni trattate nella crittanalisi lineare non siano valide per tutto il tempo, sono spesso pi\u00f9 correttamente indicate come \"approssimazioni\" lineari.\nLa procedura per costruire le approssimazioni \u00e8 differente da cifrario a cifrario. Nel tipo pi\u00f9 classico di cifrario a blocchi, una rete a sostituzione e permutazione, l'analisi si concentra principalmente sulle S-box, l'unica parte non lineare del cifrario (vale a dire che l'operazione eseguita da una S-box non pu\u00f2 essere codificata con una equazione lineare). Per S-box abbastanza piccole, \u00e8 possibile numerare ogni possibile equazione lineare che lega l'input dell'S-box con i bit in output, calcolare le loro distorsioni e scegliere le migliori. Le approssimazioni lineari delle S-box devono poi essere combinate con le altre operazioni del cifrario, come la permutazione ed il mescolamento della chiave, per arrivare alle approssimazioni lineari dell'intero cifrario. Il \"teorema dell'impilamento\" \u00e8 uno strumento utile per questo processo di combinazione. Ci sono anche altre tecniche per migliorare iterativamente le approssimazioni lineari (Matsui, 1994).\nDerivazione dei bit della chiave.\nUna volta ottenuta un'approssimazione lineare nella forma:\nformula_2\n\u00e8 possibile applicare un semplice algoritmo (Algoritmo 2 di Matsui) usando coppie note di testo in chiaro e testo cifrato per prevedere i valori dei bit della chiave coinvolti nell'approssimazione.\nPer ogni serie di valori dei bit della chiave posti nella parte destra, indicato come \"chiave parziale\", bisogna contare quante volte l'approssimazione \u00e8 vera per tutte le coppie note di testo in chiaro e testo cifrato: questo conteggio \u00e8 chiamato \"T\". La chiave parziale il cui \"T\" ha la differenza assoluta da met\u00e0 del numero delle coppie di testo in chiaro e testo cifrato pi\u00f9 grande \u00e8 indicata come la pi\u00f9 probabile serie di valori per quei bit della chiave. Si ha questo risultato perch\u00e9 si assume che la chiave parziale corretta render\u00e0 vera l'approssimazione con un'elevata distorsione. \u00c8 importante notare che il valore della distorsione \u00e8 qui, a differenza del valore della stessa probabilit\u00e0, significante.\nQuesta procedura pu\u00f2 essere ripetuta con altre approssimazioni lineari, ottenendo valori finali per i bit della chiave, finch\u00e9 il numero di bit della chiave non noti \u00e8 basso abbastanza da poterli recuperare con un attacco a forza bruta."}
{"id": "2084333", "revid": "203463", "url": "https://it.wikipedia.org/wiki?curid=2084333", "title": "Johann L\u00f6wenthal", "text": "Biografia.\nNel 1846 vinse un match a Vienna contro Carl Hamppe (+5 \u20134 =0). Insieme a Vincenz Grimm e Josef Sz\u00e9n prese parte al vittorioso match per corrispondenza Pest-Parigi. Dopo la rivoluzione ungherese del 1848 ricevette dal presidente Lajos Kossuth un incarico amministrativo. Alla caduta del governo Kossuth nel 1849 fu espulso dall'Ungheria e emigr\u00f2 negli Stati Uniti. A New York gioc\u00f2 tre partite col dodicenne Paul Morphy, perdendone due e vincendone una.\nNel 1851 torn\u00f2 in Europa e si stabil\u00ec a Londra, dove visse per il resto della sua vita. Prese parte al torneo di Londra 1851 (vinto da Adolf Anderssen), ma fu eliminato da Williams. Dopo il termine del torneo gioc\u00f2 un match con Williams e vinse (+7 \u20135 =4). In seguito vinse i tornei di Manchester 1857 e di Birmingham 1858.\nDurante il tour in Europa di Morphy fu scelto per essere il primo ad affrontarlo ma fu sconfitto nettamente (+3 \u20139 =2). Secondo il giornalista Frederick Edge, L\u00f6wenthal dichiar\u00f2 dopo il match: \" ...sono convinto di essere stato sconfitto da una forza superiore\". Morphy vinse la posta in palio di 100 sterline, ma rendendosi conto che gli scacchi erano l'unica fonte di sostentamento per L\u00f6wenthal e non volendo essere considerato un giocatore professionista gli regal\u00f2 del mobilio del valore di circa 120 sterline per la sua nuova casa.\nNel 1860 pubblic\u00f2 il libro \"Morphy's Games of Chess\", che ebbe larga diffusione e sette ristampe. Fu tra gli organizzatori e scrisse anche il libro del torneo di Londra 1862 (vinto da Anderssen davanti a Paulsen e Owen).\nRaccolse in un volume una selezione di problemi pubblicati da \"The Era\", di cui fu collaboratore per dodici anni. Fu segretario del \"St. George's Chess Club\" di Londra ed editore della sezione scacchi del settimanale \"The Illustrated News of the World\".\nQuando si ammal\u00f2 nel 1874 fu organizzata una colletta per aiutarlo, alla quale contribu\u00ec anche Lord Randolph Churchill, il padre dello statista Winston Churchill. Fu uno degli organizzatori della sfida per telegrafo tra il \"City of London Chess Club\" e il Club di Vienna."}
{"id": "2084334", "revid": "1823694", "url": "https://it.wikipedia.org/wiki?curid=2084334", "title": "Controllo in anello aperto", "text": "Il controllo in anello aperto (detto anche controllo in avanti o controllo in feedforward), \u00e8 una tecnica di controllo contrapposta al controllo in retroazione. Si distingue da esso per l'assenza di una misura diretta della grandezza da controllare, poich\u00e9 l'ingresso del sistema da controllare \u00e8 calcolato sulla base delle caratteristiche note di tale sistema e sull'eventuale misura dei disturbi agenti su esso.\nPrincipio di funzionamento.\nSi immagina di avere un sistema da controllare. Tramite la sua osservazione \u00e8 possibile risalire ad un modello che ne descrive il comportamento. Tipicamente si tratta di un modello matematico costruito sulla base delle leggi fisiche che regolano il sistema.\nSe il modello cos\u00ec costruito pu\u00f2 essere invertito, sar\u00e0 possibile ricavare l'ingresso da applicare al sistema per ottenere l'uscita desiderata grazie al modello inverso. Risulta evidente che le prestazioni del sistema saranno legate alla capacit\u00e0 del modello di descrivere in modo accurato il sistema da controllare.\nApplicazioni avanzate del controllo in avanti.\nPer alcuni sistemi \u00e8 richiesto che il controllore riesca a garantire una elevata prontezza nella risposta ai comandi ed allo stesso tempo esibisca una forte robustezza ai fenomeni di invecchiamento o alla presenza di disturbi. In queste occasioni \u00e8 solito combinare le azioni di controllo in avanti e controllo in retroazione, per trarre i vantaggi delle singole soluzioni di controllo. Casi tipici sono la presenza di ritardi sulla misura dell'uscita o la necessit\u00e0 di inseguire un riferimento fortemente variabile nel tempo.\nMotore elettrico: Inseguimento di traiettoria.\nSi pensi al motore che aziona un'articolazione di un robot, per eseguire una determinata lavorazione (ad esempio un'incisione). \u00c8 necessario che il movimento imposto dal motore segua un'opportuna traiettoria. In questo caso, l'adozione di un controllo in retroazione non \u00e8 sufficiente, perch\u00e9 tender\u00e0 a correggere l'errore e non a prevenirlo. Conseguentemente la traiettoria presenterebbe degli errori che potrebbero rendere inutilizzabile la lavorazione.\nDunque, si aggiunge all'azione di controllo un segnale che in condizioni teoriche (ad esempio avendo una conoscenza perfetta dei parametri del motore e in assenza di disturbi) permetterebbe l'esecuzione della traiettoria: questo segnale rappresenta il controllo in avanti. In questo modo il controllo in retroazione dovr\u00e0 aggiungere un contributo per compensare le inesattezze a cui si faceva riferimento in precedenza.\nMotore a benzina: Iniezione del carburante.\nPer il motore a combustione interna, la quantit\u00e0 di benzina da immettere dipende dalla quantit\u00e0 d'aria che affluisce al cilindro (controllata attraverso la valvola a farfalla). Il sistema dispone di un sensore allo scarico che permette di risalire al rapporto aria/benzina e di conseguenza permette di regolarlo al valore desiderato.\nLa misura di tale valore allo scarico introduce un inevitabile ritardo, infatti l'informazione non sar\u00e0 disponibile subito dopo l'iniezione, ma solo quando la miscela bruciata sar\u00e0 immessa nel condotto di scarico.\nIn queste condizioni il controllo in retroazione non garantisce una buona prontezza di risposta e si preferisce affiancargli un controllore in avanti che fornisce il valore di carburante da immettere sulla base di una stima dell'aria al cilindro (che rappresenta un disturbo)."}
{"id": "2084339", "revid": "347132", "url": "https://it.wikipedia.org/wiki?curid=2084339", "title": "Villari", "text": ""}
{"id": "2084345", "revid": "1522738", "url": "https://it.wikipedia.org/wiki?curid=2084345", "title": "Partito Autonomista", "text": "Il Partito Autonomista fu il partito dominante la scena politica dalmata fino agli anni '70 del XIX secolo, costituito da quel gruppo di politici locali che intendeva mantenere l'autonomia del Regno di Dalmazia all'interno dell'Impero austro-ungarico, rifiutandone l'unificazione col Regno di Croazia e Slavonia. Alla fine del secolo, anche nella citt\u00e0 quarnerina di Fiume sorse un Partito Autonomista.\nGli autonomisti dalmati.\nTradizionalmente legato all'idea di \"nazione dalmata\" propugnata da Nicol\u00f2 Tommaseo nella prima met\u00e0 del secolo e considerata come punto d'incontro del mondo latino col mondo slavo, inizialmente il partito autonomista attir\u00f2 le simpatie anche di una parte degli slavo-dalmati, pur mantenendo un'indiscussa apertura verso il mondo culturale italiano.\nLa nascita del Partito del Popolo detto anche Partito Popolare croato (\"Narodna stranka\" - si pu\u00f2 anche tradurre con \"Partito Nazionale\"), che richiedeva l'unione fra Dalmazia e Croazia, negava l'esistenza stessa di una componente italiana in Dalmazia e invocava l'eliminazione dell'uso dell'italiano nella vita pubblica e la croatizzazione delle scuole, spinse sempre pi\u00f9 gli autonomisti ad identificare s\u00e9 stessi come \"italiani\", fino ad approdare all'irredentismo.\nGli autonomisti - che fino al 1870 governavano quasi tutte le localit\u00e0 pi\u00f9 importanti della costa e delle isole dalmate ed avevano la maggioranza nella Dieta della Dalmazia - con le modificazioni delle leggi elettorali in senso pi\u00f9 democratico videro sempre pi\u00f9 erodersi il proprio potere: allo scoppio della prima guerra mondiale solo il comune di Zara era rimasto ancora governato da un autonomista.\nFra i principali esponenti del partito, vanno ricordati (in ordine alfabetico):\nGli autonomisti fiumani.\nUno sviluppo politico analogo, ma indipendente, si verific\u00f2 a Fiume, ove Michele Maylender, reclamando una maggiore autonomia dal governo centrale ungherese di Dezs\u0151 B\u00e1nffy, fond\u00f2 nel 1896 un partito autonomista locale, denominato Associazione Autonoma o Partito Autonomo Fiumano. Pur senza riferirsi esplicitamente all'esperienza dalmata, gli autonomisti fiumani (che leggevano ampiamente gli scritti di Tommaseo e Bajamonti) ebbero obiettivi molto simili a quelli degli autonomisti dalmati: difesa della tradizionale autonomia della citt\u00e0 e opposizione all'incorporazione diretta di Fiume nel Regno di Croazia e Slavonia. Come a Zara, il Partito Autonomo ebbe posizioni di potere fino allo scoppio della Prima guerra mondiale e poi nella breve esperienza dello Stato Libero di Fiume. Entrambe le citt\u00e0 - pur se reclamate al tavolo della pace dal neonato Regno dei Serbi, Croati e Sloveni - vennero in seguito assegnate al Regno d'Italia. Tra i principali esponenti degli autonomisti fiumani si ricordano Riccardo Zanella, Mario Blasich, Giuseppe Sincich e Nevio Skull."}
{"id": "2084346", "revid": "339392", "url": "https://it.wikipedia.org/wiki?curid=2084346", "title": "Autonomisti dalmati", "text": ""}
{"id": "2084352", "revid": "1226", "url": "https://it.wikipedia.org/wiki?curid=2084352", "title": "Tarzan delle scimmie", "text": ""}
{"id": "2084353", "revid": "54728", "url": "https://it.wikipedia.org/wiki?curid=2084353", "title": "Ione cianuro", "text": ""}
{"id": "2084359", "revid": "125910704", "url": "https://it.wikipedia.org/wiki?curid=2084359", "title": "Bologna", "text": "Bologna (, : ; \"Bul\u00e5ggna\", : , in dialetto bolognese) \u00e8 un comune italiano di abitanti, capoluogo dell'omonima citt\u00e0 metropolitana, a sua volta capoluogo dell'Emilia-Romagna, posta al centro di un'area metropolitana di oltre un milione di abitanti. Sede della pi\u00f9 antica universit\u00e0 del mondo occidentale, ospita numerosi studenti che ne animano la vita culturale e sociale. \u00c8 nota per le sue torri, i suoi lunghi portici e un ben conservato centro storico, fra i pi\u00f9 estesi d'Italia.\nLa citt\u00e0, i cui primi insediamenti risalirebbero almeno al I millennio a.C., fu un importante centro urbano dapprima sotto gli Etruschi e i Celti, poi sotto i Romani e, nel Medioevo, come libero comune. Capitale settentrionale dello Stato Pontificio a partire dal Cinquecento, ebbe un ruolo molto importante durante il Risorgimento e, durante la seconda guerra mondiale, fu un importante centro della Resistenza. Nel secondo dopoguerra, come buona parte dell'Emilia, \u00e8 stata governata quasi ininterrottamente da amministrazioni di sinistra.\nBologna \u00e8 un importante nodo di comunicazioni stradali e ferroviarie del nord Italia, in un'area in cui risiedono importanti industrie meccaniche, elettroniche e alimentari. \u00c8 sede di prestigiose istituzioni culturali, economiche e politiche, e di uno dei pi\u00f9 avanzati quartieri fieristici d'Europa. Nel 2000 \u00e8 stata \"capitale europea della cultura\", mentre dal 2006 \u00e8 \"citt\u00e0 creativa per la musica\" UNESCO. Nel 2021 i suoi portici sono stati riconosciuti patrimonio dell'umanit\u00e0 dall'UNESCO.\nGeografia fisica.\nTerritorio.\nBologna \u00e8 situata nelle propaggini meridionali della pianura Padana, a ridosso dei primi rilievi collinari dell'Appennino tosco-emiliano, fra lo sbocco delle valli del fiume Reno e del torrente Savena, che la bagnano longitudinalmente, rispettivamente a ovest e a est. L'altimetria del territorio comunale spazia dai del quartiere di Corticella ai 54 del centro del capoluogo, fino ai circa 280 del Colle della Guardia che domina sull'area urbana, e ai circa 390 del Monte Sabbiuno ai confini meridionali del territorio comunale. \nDista da Padova 117 km tramite la Bologna-Padova, 213\u00a0km da Milano, 108\u00a0km da Firenze, 376\u00a0km da Roma, 118\u00a0km da Rimini e 47\u00a0km da Modena.\nClima.\nBologna presenta un clima temperato umido con estate molto calda e umida e inverni piuttosto freddi e umidi.\nLa temperatura minima assoluta, registrata all'aeroporto Guglielmo Marconi, \u00e8 di registrata nel 1966 mentre la massima assoluta \u00e8 stata di registrata il 4 agosto 2017. Estati pi\u00f9 lunghe e calde del normale si sono avute nel 2003, nel 2012, nel 2015 e nel 2017, nei quali si sono avuti anche lunghi periodi di siccit\u00e0. Le precipitazioni medie in citt\u00e0 oscillano, a seconda degli anni, da 600 a e si concentrano solitamente in primavera e autunno.\nIn inverno si possono verificare nevicate, talvolta anche molto abbondanti e frequenti gelate notturne: \u00e8 rimasta nella memoria di molti bolognesi, quella del febbraio 1929 e pi\u00f9 recentemente quella del febbraio 2012 (quando caddero di neve fresca in citt\u00e0).\nLa ventosit\u00e0 modesta contribuisce alla formazione di nebbie e foschie e alla permanenza di un elevato inquinamento atmosferico conseguente sia al traffico locale e di transito. Occasionalmente, tuttavia, si sono avute giornate con raffiche anche a (ad esempio il 26 dicembre 1996) per effetto di venti di tramontana; durante l'estate, si possono registrare forti raffiche, anche superiori a in occasione di nubifragi e altri eventi temporaleschi a carattere locale. \nStoria.\nStoria antica.\nLa zona di Bologna risulta abitata fin dal III millennio a.C., ma \u00e8 soprattutto dal IX secolo a.C. che si registrano insediamenti di rilievo. In questo periodo, e fino al VI secolo a.C., la zona dove sorge oggi Bologna era occupata da nuclei insediativi dell'et\u00e0 del ferro appartenenti alla civilt\u00e0 villanoviana. Nel VII-VI secolo a.C. abbiamo testimonianze di un'apertura ai modelli culturali e artistici dell'Etruria tirrenica, durante la quale la citt\u00e0 fu chiamata Felsina (in etrusco \"Felzna\" o \"Felsna\").\nSuccessivamente (V-IV secolo a.C.), con la discesa dei Galli nella penisola, gli Etruschi persero il controllo dell'area. Il dominio gallico sulla zona dur\u00f2 fino al 196 a.C., anno in cui i Galli Boi furono soggiogati dai Romani. Nel 189 a.C. questi ultimi fondarono sul sito una colonia di diritto latino a cui diedero il nome di \"Bononia\".\nStoria medievale.\nDopo la caduta dell'Impero, fu soggetta a Odoacre, a Teodorico il Grande (493-526), a Bisanzio e infine, nel 727, ai Longobardi, per i quali costitu\u00ec principalmente un centro militare. Nel 774 la citt\u00e0 capitol\u00f2 davanti a Carlo Magno, che la consegn\u00f2 al papa Adriano I.\nRipopolatasi nel X secolo, Bologna inizi\u00f2 a nutrire aspirazioni comunali, che riusc\u00ec ad affermare alla morte di Matilde di Canossa, nel 1115, ottenendo l'anno successivo una serie di concessioni giurisdizionali ed economiche dall'imperatore Enrico V.\nAl 1088 \u00e8 convenzionalmente fatta risalire la fondazione di quella che \u00e8 riconosciuta come la prima universit\u00e0 del mondo occidentale (lo \"Studium\"). Tra i primi maestri vi furono i giuristi Pepone, Accursio e Irnerio, che resero famosa in tutta Europa la scuola di giurisprudenza bolognese.\nIl comune partecip\u00f2 alla lotta contro il Barbarossa, conclusasi con la pace di Costanza nel 1183, dopo la quale conobbe una forte espansione, anche edilizia (periodo delle case-torri): fu uno dei principali centri di scambio commerciale grazie a un avanzato sistema di canali che permettevano il transito di grandi quantit\u00e0 di merci e fornivano l'energia necessaria ad alimentare numerosi mulini industriali. Alla fine del XIII secolo contava , forse abitanti.\nNel XIII secolo Bologna fu coinvolta nelle lotte tra guelfi e ghibellini, con alterne fortune. Nel 1249 i bolognesi riuscirono a catturare Re Enzo di Sardegna, figlio di Federico II di Svevia, il quale fu tenuto prigioniero fino alla sua morte (1272) nell'omonimo palazzo.\nNel 1257, per la prima volta in Italia e forse nel mondo, il podest\u00e0 Bonaccorso da Soresina promulg\u00f2 il \"Liber Paradisus\" che aboliva la schiavit\u00f9 e riscattava i servi della gleba, pagando gli ex proprietari con soldi pubblici e a prezzo di mercato.\nFra la fine del XIII e l'inizio del XIV secolo le lotte interne indebolirono le istituzioni comunali e la citt\u00e0 and\u00f2 progressivamente assoggettandosi all'autorit\u00e0 papale. Nel 1327 il legato pontificio Bertrando del Poggetto prese la citt\u00e0, per poi essere cacciato a furor di popolo nel 1334. Nel 1337 ebbe inizio la signoria dei Pepoli. Alla morte di Taddeo Pepoli il governo della citt\u00e0 pass\u00f2 ai Visconti di Milano, poi nuovamente alla Chiesa. Dopo un effimero periodo comunale, nel 1401 la signoria della citt\u00e0 pass\u00f2 ai Bentivoglio, che la mantennero - fra alterne vicende - fino alla cacciata ad opera di papa Giulio II nel 1506.\nStoria moderna.\nNel 1507 Bologna pass\u00f2 allo Stato Pontificio e nel 1530 nella Basilica di San Petronio venne celebrata l'incoronazione di Carlo V Imperatore per mano di Papa Clemente VII. La citt\u00e0 rimase nello Stato Pontificio fino al 1796, quando con Napoleone arrivarono a Bologna le truppe francesi. Tuttavia, dopo il Congresso di Vienna (1815) la citt\u00e0 ritorn\u00f2 allo Stato Pontificio. Vi si stabilirono gli austriaci, per essere poi annessa, con il plebiscito dell'11-12 marzo 1860, al Regno di Sardegna che diventer\u00e0 Regno d'Italia esattamente dodici mesi dopo.\nSeconda guerra mondiale.\nLa citt\u00e0 di Bologna fu esposta a numerose azioni di bombardamento durante la seconda guerra mondiale. Le incursioni aeree ebbero sulla citt\u00e0 effetti devastanti, tra i quali la perdita di oltre vite, la distruzione di monumenti, lo sconvolgimento della fisionomia di quartieri del centro storico e danni ingenti al principale scalo ferroviario.\nBologna pag\u00f2 con un forte tributo di sangue la propria opposizione alla Repubblica di Sal\u00f2 e alle truppe naziste d'invasione. L'episodio pi\u00f9 celebre della Resistenza bolognese fu la battaglia di Porta Lame, combattuta il 7 novembre 1944.\nIl 9 aprile 1945 inizi\u00f2 la battaglia per la citt\u00e0. La mattina del 21 aprile, in una Bologna ormai abbandonata dai tedeschi, entrarono in citt\u00e0 fra il giubilo della popolazione i soldati del II Corpo polacco dell'VIII armata britannica, i reparti avanzati della 91\u00aa e 34\u00aa divisione USA, avanguardie dei Gruppi di Combattimento italiani \"Friuli\" e \"Legnano\", e partigiani della \"Brigata Maiella\".\nStoria recente.\nDal 1945 al 1999 la citt\u00e0 ha avuto ininterrottamente sindaci di sinistra, il pi\u00f9 famoso dei quali \u00e8 stato Giuseppe Dozza. Il grande movimento alternativo espresso da Bologna negli anni settanta e ottanta fece della citt\u00e0 il punto di riferimento in Italia per diversi settori dell'arte.\nDurante l'amministrazione di Renato Zangheri, il 2 agosto 1980 una bomba esplose alla stazione centrale di Bologna causando ottantacinque morti e oltre duecento feriti: questo avvenimento \u00e8 passato alla storia come la strage di Bologna. I processi successivi appurarono la matrice del terrorismo nero.\nFra il 1987 e il 1994 impervers\u00f2 in Emilia-Romagna, e in particolare nel territorio bolognese, la banda della Uno bianca. L'azione pi\u00f9 sanguinosa della banda, nota come la strage del Pilastro, avvenne il 4 gennaio 1991, quando vennero uccisi in un agguato tre carabinieri.\nNel 1999 la tradizione dei sindaci di sinistra si interruppe con l'affermazione del candidato civico di centro-destra Giorgio Guazzaloca. Durante il suo mandato, il 19 marzo 2002, venne ucciso dalle Nuove Brigate Rosse il giuslavorista e consulente del lavoro Marco Biagi. L'esperienza del centro-destra termin\u00f2 nel 2004 quando l'ex sindacalista Sergio Cofferati venne eletto primo cittadino. Il sindaco successivo, Flavio Delbono, eletto nel 2009, si dimise nel gennaio 2010 in seguito a indagini giudiziarie. Nel 2011 venne eletto Virginio Merola, del Partito Democratico, riconfermato nel 2016. Nel 2021 viene eletto sindaco l'esponente del Partito Democratico Matteo Lepore.\nSimboli.\nLo Stemma di Bologna \u00e8 costituito da uno scudo ovato diviso in quattro parti, due contenenti una croce rossa su sfondo bianco sovrastata da un capo d'Angi\u00f2 e le altre due la scritta color oro \"LIBERTAS\" su sfondo azzurro, il tutto sovrastato da una testa di leone posta di fronte.\nLa bandiera cittadina \u00e8 una croce rossa in campo bianco, derivata dall\"'arma del comune\", cio\u00e8 dal primo e quarto quadrante dello stemma cittadino. La bandiera sventola insieme a quella europea e a quella italiana in tutte le sedi istituzionali dell'amministrazione comunale.\nOnorificenze.\nLa Citt\u00e0 e gli abitanti di Bologna sono insigniti delle seguenti onorificenze:\nMonumenti e luoghi d'interesse.\nI portici.\nBologna \u00e8 la citt\u00e0 dei portici: oltre nel solo centro storico. Li si trova in quasi tutte le vie del centro e la loro origine \u00e8 in parte da attribuirsi alla forte espansione che Bologna ebbe nel tardo Medioevo. Di qui la necessit\u00e0 di sfruttare al massimo gli spazi e aumentare la cubatura delle case espandendo i piani superiori, dapprima con la creazione di sporti in legno sorretti da travature, e successivamente da portici sorretti da colonne. Come anche in altre citt\u00e0 vicinanti, i portici consentono di percorrere buona parte delle strade cittadine al riparo da pioggia e neve. In quanto area di incontro fra spazio pubblico e privato, furono anche un mezzo per l'espansione di attivit\u00e0 commerciali e artigiane, nonch\u00e9 di socializzazione.\nI portici di Bologna sono un bene italiano dichiarato Patrimonio dell'umanit\u00e0 dall'UNESCO nel 2021.\nArchitetture religiose.\nChiese.\nIn piazza Maggiore si trova la gotica e imponente basilica di San Petronio costruita per volere del Comune fra il 1390 e il 1659. Presenta un portale decorato da bassorilievi di Jacopo della Quercia, mentre all'interno si trovano alcune cappelle notevolmente decorate. Nella navata sinistra, sul pavimento, \u00e8 visibile la meridiana pi\u00f9 grande del mondo, progettata dal matematico Giovanni Domenico Cassini e realizzata nel 1655.\nDi notevole interesse la chiesa di San Francesco del XIII secolo (anche se ha subito notevoli interventi nel XIX secolo e nel secondo dopoguerra), primo esempio di gotico francese in Italia. Coeva \u00e8 la chiesa di San Domenico, dove si trova l'arca in cui sono conservate le spoglie del santo, realizzata da Nicola Pisano e bottega, Niccol\u00f2 dell'Arca e Michelangelo. Adiacenti ad entrambe le chiese si trovano i monumenti funebri dei glossatori.\nIn piazza Santo Stefano spicca il complesso di Santo Stefano, noto anche come \"le Sette Chiese\" a causa della sua articolazione in numerose chiese e cappelle collegate da un cortile e da un chiostro. Il nucleo originale fu edificato nell'VIII secolo su un tempio pagano del II secolo dedicato alla dea egizia Iside, del quale resta un architrave con dedica alla dea, murato all'esterno, e alcune colonne di granito africano. L'impianto architettonico principale \u00e8 marcatamente romanico, nonostante alcune modifiche successive.\nLa cattedrale cittadina dedicata a San Pietro, sita in via Indipendenza, fu costruita nel XVII secolo sulle rovine dell'antico edificio paleocristiano. Altre rilevanti chiese cittadine sono San Giacomo Maggiore (1263), in stile gotico e con elegante portico rinascimentale; la Basilica di Santa Maria dei Servi (eretta tra il XIV e il XVI secolo), con una \"Maest\u00e0\" di Cimabue e un suggestivo quadriportico; Santa Maria della Vita (la chiesa del primo ospedale di Bologna, fondato nel 1260), al cui interno si trovano le preziosissime terrecotte delle Marie Piangenti, note come \"Compianto sul Cristo morto\" e realizzate da Niccol\u00f2 dell'Arca tra il 1463 e il 1490.\nSul Colle della Guardia, a sud-ovest del centro storico, si trova il caratteristico santuario della Madonna di San Luca (1765), raggiungibile per una lunghissima e suggestiva via porticata del XVII e XVIII secolo (la pi\u00f9 lunga al mondo, ben ).\nAltri edifici di culto.\nIn via De' Gombruti n. 7 \u00e8 presente una sinagoga del 1954 su progetto di Guido Muggia. Vi \u00e8 inoltre un Centro di cultura islamica e alcune piccole moschee.\nCimiteri monumentali.\nPoco lontano dal centro storico si trova il Cimitero monumentale della Certosa di Bologna, che fu aperto nel 1801 trasformando la precedente Certosa di San Girolamo di Casara, costruita nel 1350 e soppressa da Napoleone..\nAlle porte di Bologna, al confine con San Lazzaro di Savena, si trova un complesso militare della seconda guerra mondiale. Il cimitero maggiore \u00e8 il cimitero polacco, il pi\u00f9 grande dei quattro cimiteri militari dei polacchi caduti in Italia durante la seconda guerra mondiale.\nArchitetture civili.\nTorri.\nLe torri gentilizie di Bologna, di origine medioevale, sono uno dei tratti pi\u00f9 caratteristici della citt\u00e0. Di esse, circa un centinaio in origine, ne sopravvivono oggi solamente diciassette. Fra le torri superstiti si possono citare la Torre Azzoguidi (61 metri di altezza), la Torre Prendiparte (59,50 metri), e le ben pi\u00f9 note \"due torri\": la Torre degli Asinelli e la Torre della Garisenda.\nLe \"due torri\" sono i monumenti simbolo della citt\u00e0: la Torre degli Asinelli (97,20 metri, la torre pendente pi\u00f9 alta d'Italia) e la Torre della Garisenda (in origine alta 60 metri, ora 48) edificate per volere di nobili ghibellini nel XII secolo.\nLa pi\u00f9 pendente delle due, la Garisenda, fu citata pi\u00f9 volte da Dante Alighieri, nella Divina Commedia (Inferno, XXXI, 136-140) e nelle Rime, a riprova del suo soggiorno a Bologna.\nPalazzi storici e ville.\nAffacciati su piazza Maggiore sorgono il Palazzo Comunale (o d'Accursio) (XIII-XV secolo) e il Palazzo del Podest\u00e0 (ampiamente rimaneggiato nel 1485), accanto al duecentesco Palazzo Re Enzo (il cui aspetto attuale si deve al restauro neogotico di Alfonso Rubbiani del 1905).\nLa maggior parte dei palazzi di Bologna risale principalmente all'epoca in cui la citt\u00e0 era inglobata nello Stato della Chiesa tra il XVI e il XVIII secolo e appartenevano alle famiglie senatorie che governavano Bologna a quei tempi. Alcuni furono costruiti altri, gi\u00e0 presenti, solo ammodernati. I Bentivoglio precedentemente furono tra le prime famiglie a costruirsi un loro palazzo che per\u00f2 fu distrutto e le macerie si trovano ai \"Giardini del Guasto dei Bentivoglio\", dietro il Teatro Comunale.\nL'Archiginnasio di Bologna \u00e8 uno dei palazzi pi\u00f9 significativi della citt\u00e0: fu sede dell'antica Universit\u00e0, dal 1563 al 1803. Il palazzo fu costruito nel 1562 su progetto di Antonio Morandi (detto il Terribilia), ed \u00e8 ricchissimo di storia e opere d'arte. Citiamo il complesso araldico murale (che si compone di pi\u00f9 di stemmi studenteschi), e il teatro anatomico (che risale al 1637, sala dedicata allo studio dell'anatomia a forma di anfiteatro, costruita in legno d'abete, soffitto a cassettoni, e decorata con statue di illustri medici del passato e di modelli anatomici dell'artista Lelli). Dal 1838 \u00e8 sede della Biblioteca Comunale.\nPer quanto riguarda le ville, in alcuni casi si tratta di antichi conventi o luoghi di culto che, in et\u00e0 napoleonica, vennero venduti a privati e in qualche occasione trasformati appunto in ville. Queste sono state e sono ancora dimore appartenenti alle famiglie pi\u00f9 agiate della citt\u00e0. Alcuni notevoli esempi di questi edifici si possono trovare nei dintorni della citt\u00e0, sui colli circostanti oppure verso San Lazzaro. \nFontane.\nUno dei pi\u00f9 noti simboli di Bologna \u00e8 la fontana del Nettuno, sita nell'omonima piazza, adiacente a piazza Maggiore. Voluta dal cardinale legato Carlo Borromeo, fu progettata da Tommaso Laureti ed \u00e8 sormontata da una statua rappresentante il dio del mare Nettuno, opera del Giambologna.\nL'altra fontana cittadina degna di nota \u00e8 la cosiddetta Fontana Vecchia, addossata al palazzo Comunale (oggi Sala Borsa) in via Ugo Bassi, opera dello stesso Tommaso Laureti che progett\u00f2 la pi\u00f9 famosa fontana del Nettuno nel XVI secolo.\nAll'interno del Parco della Montagnola \u00e8 situata la fontana costruita in occasione dell'Esposizione emiliana del 1888, con sculture che raffigurano animali, ad opera di Diego Sarti.\nArchitetture militari.\nMura.\nIn epoca storica Bologna ebbe almeno tre cerchie di mura: la pi\u00f9 antica di cui resta traccia fu costruita in blocchi di selenite in epoca tardo-antica. La seconda cerchia, detta \"dei Torresotti\" o \"del Mille\" \u00e8 tradizionalmente attribuita alla met\u00e0 del XII secolo, anche se ora gli storici hanno preso in considerazione una retrodatazione di circa un secolo.\nLa terza e ultima pi\u00f9 grande cerchia di mura risale al XIII e XIV secolo, e non ebbe mai un'efficacia difensiva. Di essa, dopo il discutibile abbattimento avvenuto all'inizio del XX secolo, sono rimaste dieci delle dodici porte e alcuni piccoli tratti murari.\nEntro il tracciato di queste mura il tessuto urbano della citt\u00e0 \u00e8 rimasto in gran parte intatto: questo lo rende uno dei centri storici pi\u00f9 estesi d'Italia.\nLunette e forti.\nUna linea difensiva ancora pi\u00f9 esterna all'ultima cerchia di mura fu costituita da strutture militari non connesse tra di loro. Si trattava di diciassette lunette e nove forti, dislocati perifericamente nella porzione pianeggiante della citt\u00e0. La costruzione di questa linea difensiva ebbe inizio nel 1860 per volont\u00e0 dal Gen. Manfredo Fanti, ministro della guerra del Regno di Sardegna a cui Bologna, con tutta la legazione delle Romagne, era appena stata annessa. Ne rimangono esempi esigui, talvolta solo nella toponomastica, come ad esempio il caso dell'area occupata dallo spazio pubblico adibito a parco giochi, oggi noto come Giardino della Lunetta Gamberini.\nSociet\u00e0.\nEvoluzione demografica.\nBologna, anche per via della sua collocazione geografica, \u00e8 da sempre un crocevia di correnti migratorie. In tempi moderni, un'esplosione demografica si \u00e8 registrata a cavallo fra la fine dell'Ottocento e i primi anni Settanta, passando da circa a quasi abitanti. Il massiccio aumento demografico \u00e8 stato in larga parte dovuto all'immigrazione, dapprima da parte delle aree rurali e montane circostanti, e poi - soprattutto nel secondo dopoguerra - da altre zone d'Italia, in particolare dal mezzogiorno. Il rapido aumento della popolazione immigrata ha influito enormemente sulle trasformazioni demografiche cittadine, arrivando a superare ampiamente in numero la popolazione nativa (gi\u00e0 negli anni Ottanta, 2 residenti su 3 erano immigrati da altre parti d'Italia). L'esplosione demografica \u00e8 stata anche la principale causa dell\u2019intensa urbanizzazione delle periferie, verificatasi nella prima met\u00e0 del '900 e proseguita negli anni '60 e '70.\nDopo una diminuzione di residenti avvenuta negli anni Ottanta - in genere a beneficio dei comuni della cosiddetta area metropolitana, alcuni dei quali hanno anche raddoppiato la loro popolazione - dalla fine degli anni Novanta si \u00e8 assistito a una ripresa dei flussi migratori, questa volta con l'inclusione di flussi dall'estero. Questo, assieme a una ripresa delle nascite, ha fatto s\u00ec che nei primi anni duemila il saldo demografico tornasse positivo. Dal 2008 si assiste a un rinnovato e costante slancio demografico, trainato da un saldo migratorio positivo (a fronte di un saldo naturale negativo) cos\u00ec da portare la popolazione stabilmente sopra le unit\u00e0. Al tempo stesso, l'agglomerato urbano, comprendente per convenzione la prima cinta di comuni confinanti, raggiunge abitanti, mentre l'area metropolitana estesa (comprendente anche altri comuni non confinanti con il comune di Bologna come Budrio e Castel San Pietro Terme) supera il milione di abitanti.\nNel 2017 Bologna risultava la citt\u00e0 in Italia ad aver ricevuto il numero pi\u00f9 alto di immigrati interni (ovvero nuovi residenti trasferiti da altre zone d'Italia, principalmente dal Sud). Oggi gli immigrati da altre parti d'Italia costituiscono la maggioranza della popolazione residente (55% nel 2019), provenienti in buona parte dalla citt\u00e0 metropolitana (23% ma in costante diminuzione) e dal meridione e le isole (14% ma in costante aumento), in particolare da Puglia, Sicilia e Campania. In costante diminuzione la popolazione residente dalla nascita (33%) mentre l'immigrazione dall'estero, anch'essa in aumento, si attesta al 12%.\nL'et\u00e0 media, in leggero ribasso dal 2008, si attesta sui 46,9 anni (2017).\nEtnie e minoranze straniere.\nSecondo i dati ISTAT, al 31 dicembre 2020 i cittadini stranieri a Bologna risultavano (15,9% tra tutti i residenti).\nLe prime dieci comunit\u00e0 sono quelle provenienti da:\nA Bologna \u00e8 nata una delle prime \"chinatown\" italiane, con i primi insediamenti di cittadini cinesi risalenti agli anni trenta, ampliatisi negli anni cinquanta e ottanta. L'area dove si concentrarono fin dall'inizio le comunit\u00e0 cinesi comprende le zone della Bolognina e di Corticella (soprattutto attorno a via Ferrarese). La Bolognina ed il Pilastro sono statisticamente i quartieri ove si concentra maggiormente la popolazione straniera di Bologna.\nLingue e dialetti.\nIn ambito cittadino, la parlata vernacolare tipica \u00e8 il dialetto bolognese, variet\u00e0 linguistica della lingua emiliana. Esso si distingue in dialetto bolognese cittadino (originario della zona intramuraria) e varianti cosiddette \"ariose\" della provincia. Come gi\u00e0 notava Dante Alighieri nel suo \"De Vulgari Eloquentia\", esistevano un tempo differenze di parlata persino fra gli abitanti del centro, ovvero fra il borgo San Felice (corrispondente alla zona del Pratello) e quelli di Strada Maggiore (zona dove nell\u2019VIII secolo si erano insediati i Longobardi).\nA partire dagli anni 1960 e 1970, con la modernizzazione della societ\u00e0 e la progressiva messa in minoranza della popolazione nativa a causa dell'aumento dell'immigrazione da altre regioni italiane, l'uso del dialetto \u00e8 andato via via scomparendo, sopravvivendo quasi esclusivamente nelle sue versioni ariose nei comuni della provincia. Un rinnovato interesse si ebbe negli anni Ottanta, con l'organizzazione, supportata dal Comune e da artisti quali Andrea Mingardi, di festival della canzone bolognese. Nonostante ci\u00f2 non abbia invertito la tendenza verso una marginalizzazione del dialetto bolognese, ne \u00e8 aumentato l'interesse - soprattutto accademico - con la pubblicazione di dizionari, grammatiche, studi e l'istituzione di corsi di dialetto bolognese da parte di associazioni locali.\nIstituzioni, enti e associazioni.\nBologna \u00e8 fra le citt\u00e0 italiane con pi\u00f9 alto tasso di cittadinanza attiva, con pi\u00f9 di 570 associazioni registrate nel comune, una forte diffusione di istituzioni non profit, pari a 58,3 ogni 10.000 abitanti (seconda citt\u00e0 metropolitana in Italia dopo Firenze) e di cittadini impegnati nel volontariato, pari al 11,4% (terza dopo Firenze e Genova).\nComunit\u00e0 LGBT.\nBologna \u00e8 la citt\u00e0 italiana pioniera del movimento per i diritti LGBT. Il primo movimento gay, il \"Circolo di cultura omosessuale 28 giugno\", si \u00e8 attivato in citt\u00e0 gi\u00e0 nel 1978 e nel 1982 ottenne spazi aggregativi dal Comune. L'Arcigay, la pi\u00f9 grande associazione nazionale per la tutela dei diritti LGBT in Italia, si \u00e8 costituita a Bologna nel 1985 con sede presso il Cassero di Porta Saragozza.\nHa sede in citt\u00e0 anche il MIT - Movimento Identit\u00e0 Trans, una onlus fondata nel 1982, di cui \u00e8 stata presidente fino alla sua scomparsa Marcella Di Folco, prima associazione di questo tipo in Italia.\nOltre al Gay Pride, che si svolge ogni anno in citt\u00e0, vi sono manifestazioni legate a tematiche LGBT, quali per esempio: il Gender Bender, un festival internazionale che propone eventi di arte e cultura contemporanea sull'identit\u00e0 di genere e l'orientamento sessuale.\nCultura.\nNella cultura popolare Bologna \u00e8 nota come \"la grassa\" (per la cucina), \"la dotta\" (per l'universit\u00e0), \"la rossa\" (per il colore dei mattoni degli edifici del centro storico, anche se spesso l'aggettivo \u00e8 riferito al pensiero politico \"rosso\" diffuso tra la popolazione della citt\u00e0) e \"la turrita\" (per l'elevato numero di torri costruite nel periodo medievale, anche se ad oggi solo ventiquattro ne sono sopravvissute).\nNel 2000 Bologna \u00e8 stata Capitale europea della cultura e partecipa attivamente a due \"reti\" proposte dall'UNESCO: la \"Rete delle citt\u00e0 creative\" e la \"Rete delle citt\u00e0 europee contro il razzismo e la xenofobia\". Nel 2008 lo Zecchino d'Oro dell'Antoniano di Bologna \u00e8 diventato \"Patrimonio UNESCO per una cultura di pace\", prima trasmissione televisiva al mondo a ricevere un riconoscimento di questo tipo.\nNel 1988 a Bologna si \u00e8 tenuta la \"Biennale dei giovani artisti dell'Europa e del Mediterraneo\", considerata la pi\u00f9 importante vetrina mediterranea della creativit\u00e0 giovanile.\nMolte istituzioni culturali e universitarie hanno sede alla Manifattura delle Arti, un'area recuperata negli spazi dell'ex Manifattura Tabacchi e dell'ex macello.\nIstruzione.\nUniversit\u00e0.\nL'Universit\u00e0 di Bologna \u00e8 considerata la pi\u00f9 antica universit\u00e0 del mondo occidentale. La data della sua fondazione \u00e8 stata fissata convenzionalmente nell'anno 1088 da una commissione presieduta da Giosu\u00e8 Carducci. La vita della citt\u00e0 e quella dell'universit\u00e0 sono intimamente connesse fin dal medioevo, facendo meritare a Bologna l'appellativo di \"la dotta\". Nell'anno accademico 2019/20 ha ospitato pi\u00f9 di studenti. Secondo la classifica mondiale delle universit\u00e0 stilata da Quacquarelli Symonds, l'Universit\u00e0 di Bologna \u00e8 la seconda universit\u00e0 italiana e la 160\u00aa nel mondo. L'alto numero di studenti, provenienti da ogni parte d'Italia e del mondo, ha un notevole impatto sulla vita della citt\u00e0. Se da una parte questo afflusso contribuisce a vivacizzare in maniera significativa il centro storico (in cui l'et\u00e0 media dei residenti sarebbe altrimenti molto alta) e l'offerta culturale, d'altro canto le amministrazioni locali devono spesso confrontarsi con problemi di ordine pubblico e di sporcizia legati all'animata vita notturna della zona universitaria.\nBologna \u00e8 una delle sedi dell'universit\u00e0 americana Johns Hopkins University - The Paul H. Nitze School of Advanced International Studies (SAIS), che conta nel centro scolastico emiliano pi\u00f9 di alunni di oltre cento nazionalit\u00e0 diverse. In citt\u00e0 vi \u00e8 anche una sede del Dickinson College, con un programma attivo fin dal 1964, dove studiano circa un migliaio di ragazzi prevalentemente statunitensi.\nSono poi presenti altre sedi di universit\u00e0 straniere o programmi di studi, come ad esempio l'Alliance Fran\u00e7aise, il \"Bologna Consortial Studies Program\" (BCSP) dell'Indiana University, la Brown University, l\"Eastern College Consortium\" (E.C.CO.) del Vassar College, l'Istituto di Cultura Germanica e la University of California. Il pi\u00f9 longevo esempio di istituzione accademica straniera \u00e8 il Collegio di Spagna, il pi\u00f9 antico collegio al mondo aperto a studenti stranieri, erede del fenomeno delle \"nationes\" nella tradizione dell'Universit\u00e0 medievale, ed \u00e8 anche l'unico, di tale tipo, sopravvissuto nell'Europa continentale (altri esempi hanno resistito solo nel Regno Unito).\nIl capoluogo emiliano ospita anche alcune universit\u00e0 private riconosciute, come L.UN.A. Libera Universit\u00e0 delle Arti o l'Universit\u00e0 Primo Levi.\nAccademie.\nNel Cinque-Seicento Bologna fu sede di numerose accademie, come quella letteraria degli Oziosi, quella artistica degli Incamminati fondata dai Carracci nel 1582, e quella musicale dei Floridi.\nL'Accademia di Belle Arti di Bologna affonda le sue radici nell\"Accademia Clementina\" fondata nel 1710. Importanti maestri hanno insegnato presso la scuola bolognese, fra i quali: Donato Creti, Giuseppe Galli Bibiena, Gaetano Gandolfi, Francesco Rosaspina, Virgilio Guidi, Giorgio Morandi, Pompilio Mandelli, Paolo Manaresi, Umberto Mastroianni, Milton Glaser. Ospita ogni anno circa millecinquecento studenti.\nIl Conservatorio Giovanni Battista Martini di Bologna \u00e8 uno dei pi\u00f9 antichi conservatori statali italiani. La fondazione del conservatorio (\"Liceo musicale di Bologna\", che raccolse l'eredit\u00e0 dell'Accademia Filarmonica di Bologna) risale al 1804 ed \u00e8 considerata la prima scuola musicale pubblica in Italia. Fra i suoi studenti di rilievo, si annovera Gioachino Rossini.\nL'Accademia delle scienze dell'Istituto di Bologna \u00e8 stata fondata nel 1714. L'istituzione continuava la precedente \"Accademia degli inquieti\" che era stata fondata intorno al 1690 da Eustachio Manfredi Essa viene perci\u00f2 considerata una delle pi\u00f9 antiche accademie scientifiche italiane tuttora esistenti.\nIstituti di istruzione superiore.\nSono presenti diversi licei e istituti superiori, sia pubblici sia privati. I licei sono:\nGli istituti superiori sono:\nBiblioteche.\nA Bologna si trovano pi\u00f9 di cento biblioteche, fra cui 4 comunali, 11 di quartiere e pi\u00f9 di 70 universitarie, dislocate in diverse zone della citt\u00e0. Fra le pi\u00f9 note e frequentate vi sono la Biblioteca Comunale dell'Archiginnasio (ex sede dell'Universit\u00e0) e la Biblioteca Sala Borsa (inaugurata nel 2001). La pi\u00f9 fornita, con oltre volumi, \u00e8 la Biblioteca universitaria di Bologna. Di notevole interesse, e di capitale importanza in ambito nazionale ed europeo, \u00e8 anche la Cineteca di Bologna, istituzione comunale dedicata al cinema e alla filmografia. Vi sono inoltre diverse biblioteche tematiche come quella sulla storia del Novecento dell'Istituto storico Parri Emilia-Romagna, quella dell'Istituto Gramsci, la Biblioteca Italiana delle Donne, la biblioteca del Museo internazionale della musica, la biblioteca emeroteca del MAMbo e numerose altre.\nNel luglio 2020 Bologna ha ottenuto il riconoscimento di \"Citt\u00e0 che legge\" 2020-2021.\nMusei.\nBologna possiede oltre quaranta musei nei quali, accanto alle collezioni permanenti, sono organizzate mostre temporanee. La Pinacoteca Nazionale di Bologna, nata nel 1802 in seno all'Accademia di Belle Arti, \u00e8 un museo statale dotato di autonomia gestionale.\nI musei civici sono gestiti dall'Istituzione Bologna Musei, i pi\u00f9 importanti dei quali sono: le Collezioni comunali d'arte, il Museo civico archeologico, il Museo civico medievale, il Museo Morandi, il Museo civico d'arte industriale Davia Bargellini, il Museo del patrimonio industriale di Bologna, il MAMbo (Museo d'arte moderna di Bologna) e il Museo internazionale e biblioteca della musica.\nAd essi si aggiungono i musei religiosi e quelli di fondazioni private come \"Genus Bononiae\" - un'istituzione culturale della Fondazione Cassa di Risparmio in Bologna che gestisce tra gli altri il Museo della storia di Bologna presso Palazzo Pepoli e il palazzo delle esposizioni in Palazzo Fava - e il MAST. Manifattura di Arti, Sperimentazione e Tecnologia.\nAnche l'Universit\u00e0 ha propri musei, spesso legati ai singoli dipartimenti, tutti riuniti nel Sistema Museale d'Ateneo. Il principale dei musei universitari \u00e8 il Museo di Palazzo Poggi che comprende numerose collezioni di storia naturale, anatomia e ostetricia, fisica e chimica, architettura militare, geografia e nautica, arte orientale.\nGli altri musei cittadini sono:\nMedia.\nStampa.\nLe principali redazioni dei quotidiani presenti a Bologna sono:\nRadio.\nIn via del Pratello a Bologna \u00e8 nata nel 1976 Radio Alice, una delle prime radio libere italiane, chiusa dai Carabinieri durante le contestazioni del 1977, seguita poco dopo da Radio Ricerca Aperta. Fino al 2021 ha operato Radio Citt\u00e0 del Capo, storica emittente nata da una costola di Radiocitt\u00e0 nel 1987.\nNel bolognese occupano stazioni radiofoniche le principali emittenti italiane. Inoltre, alcune radio e syndication, anche a diffusione nazionale, hanno sede in quest'area. Le principali emittenti di Bologna e hinterland sono:\nTelevisione.\nHanno sede a Bologna molte tv locali, nonch\u00e9 alcune reti e syndication nazionali, oltre alle sedi regionali Rai e Mediaset. Nel 2002 \u00e8 nata Orfeo TV, il primo esperimento di televisione di strada, aderente al network Telestreet.\nI principali emittenti dell'area bolognese sono:\nA Bologna sono ambientate le serie televisive \"Via Zanardi 33\", \"L'ispettore Coliandro\" e \"L'ispettore Sarti\". In una casa di Bologna \u00e8 stato girato il primo reality show italiano, \"Davvero\", trasmesso nel 1995 da Rai 2.\nEditoria.\nNumerosi editori hanno sede nel bolognese, sviluppandosi principalmente nei settori della scolastica, della saggistica universitaria, della letteratura, del fumetto e dell'arte. Vi sono inoltre diversi service editoriali e agenzie letterarie.\nTre le pi\u00f9 importanti:\nStoricamente Bologna \u00e8 stata sede di importanti aziende grafiche e tipografiche. Ai tempi di Aldo Manuzio, il tipografo bolognese Francesco Griffo invent\u00f2, proprio per il primo editore italiano, il corsivo (all'estero denominato anche \"italic\"). Nel 1958, il tipografo Francesco Simoncini realizz\u00f2 una variante del carattere Garamond che divenne lo standard per le case editrici italiane, il \"Simoncini Garamond\" appunto; ma cre\u00f2 anche il Delia, utilizzato per gli elenchi telefonici.\nArte.\nA Bologna fior\u00ec nel Trecento una vivace scuola di pittura, a cui facevano capo Vitale da Bologna, Dalmasio Scannabecchi e Simone dei Crocifissi, assieme agli allievi Jacopo di Paolo, Cristoforo da Bologna, Andrea de' Bartoli, \"Jacobus\", il cosiddetto Pseudo Jacopino di Francesco, Lippo di Dalmasio e altri. I toscani Cimabue e Giotto hanno inoltre lasciato poche ma importanti testimonianze in citt\u00e0.\nDurante il Rinascimento, specialmente sotto la signoria dei Bentivoglio, Bologna fu patria dei pittori Amico Aspertini e Francesco Francia, mentre vi operarono anche i ferraresi Francesco del Cossa e Lorenzo Costa. Ma \u00e8 fra la seconda met\u00e0 del Cinquecento e l'inizio del Settecento (ovvero dal Manierismo al Barocco) che la scuola bolognese di pittura raggiunse il suo culmine con artisti del calibro del Domenichino, i Carracci (fondatori dell'Accademia degli Incamminati), Domenico Tibaldi, il Guercino, Guido Reni, Elisabetta Sirani, Prospero Fontana, Lavinia Fontana e moltissimi altri, mentre vi operarono anche il Parmigianino e Donato Creti. Le opere di questi artisti si possono ammirare nelle chiese e palazzi cittadini, nonch\u00e9 nella Pinacoteca Nazionale di Bologna.\nIn epoca moderna e contemporanea, Bologna ha dato i natali a Luigi Serra, Giorgio Morandi (a cui \u00e8 dedicato l'omonimo museo), Mario Bonazzi, Ilario Rossi, Aldo Borgonzoni, Carlo Gajani, Sergio Romiti, Vasco Bendini, Pirro Cuniberti, Sergio Vacchi, Vittorio Mascalchi, Valerio Adami, Pier Paolo Calzolari e Piero Manai, mentre vi operarono e operano artisti quali Giovanni Romagnoli, Germano Sartelli, Concetto Pozzati, Luciano De Vita e molti altri.\nIn ambito scultoreo, operarono a Bologna artisti come Arnolfo di Cambio, Nicola Pisano, Pierpaolo dalle Masegne, Niccol\u00f2 dell'Arca, Jacopo della Quercia, Michelangelo, Giambologna, Alfonso Lombardi, Properzia de' Rossi e, pi\u00f9 recentemente, Umberto Mastroianni, Quinto Ghermandi, Roberto Tirelli, Mario Ceroli, Nicola Zamboni e Luigi Mainolfi.\nDal 1974 si tiene presso la Fiera di Bologna annualmente nel mese di gennaio Arte Fiera, una fiera d'arte moderna e contemporanea. \nDal 1977 al 1982 si \u00e8 svolta annualmente la \"Settimana Internazionale della Performance\" curata da Renato Barilli, Francesca Alinovi e Roberto Daolio, un evento di alto valore culturale, coinvolgendo lo spazio pubblico della citt\u00e0.\nDal 1986 per commemorare la tragica scomparsa di Francesca Alinovi, \u00e8 stato istituito il Premio a lei intitolato, a cui dal 2013 \u00e8 stata aggiunta la dedica al critico d'arte Roberto Daolio, anch'egli prematuramente scomparso. Ogni anno il Premio Alinovi Daolio viene conferito ad un artista contemporaneo.\nLetteratura.\nBologna \u00e8 patria, nativa e adottiva, di molti grandi scrittori e poeti italiani, come Guido Guinizelli, Giosu\u00e8 Carducci (primo italiano a vincere il Premio Nobel per la letteratura all'inizio del XX secolo), Giovanni Pascoli e Pier Paolo Pasolini. \u00c8 anche la culla di alcuni fra i migliori giallisti italiani, tra cui Loriano Macchiavelli, considerato il decano degli scrittori giallisti di Bologna; altri esponenti del genere sono Grazia Verasani, Danila Comastri Montanari, Giampiero Rigosi, Marcello Fois ecc. A Bologna sono inoltre ambientate opere letterarie italiane e straniere come \"Il broker\" di John Grisham, \"Jack Frusciante \u00e8 uscito dal gruppo\" di Enrico Brizzi, \"Almost Blue\" di Carlo Lucarelli, \"Il gobbo misterioso\" di Antonio Faeti e \"L'esercito di Scipione\" di Giuseppe D'Agata.\nNumerosi sono gli altri scrittori e i poeti legati a Bologna, sia del passato come Ludovico de Varthema e Giulio Cesare Croce, sia del contemporaneo come Umberto Eco, Valerio Evangelisti, Pino Cacucci, Stefano Benni, Ermanno Cavazzoni, Simona Vinci e i Wu Ming.\nFumetto.\nBologna ha una lunga e radicata tradizione nel fumetto. Fin dal dopoguerra il fumetto ha preso piede in citt\u00e0, anche grazie ai numerosi disegnatori, sceneggiatori ed editori che vi hanno operato e si sono affermati come alcuni dei pi\u00f9 importanti esponenti del fumetto italiano, come Magnus, Bonvi, Silver e Vittorio Giardino, considerati i pionieri dei fumettisti bolognesi.\nFra le case editrici bolognesi che si occupano di fumetto vi sono Coconino Press e Kappa Edizioni.\nL'Accademia di belle arti di Bologna ha aperto nel 2004 la scuola sperimentale di fumetto e illustrazione, la prima in Italia, che ha fra gli insegnanti alcuni dei migliori disegnatori della scena italiana. Dal 2007 si svolge il festival di fumetto BilBolbul, che propone artisti italiani e stranieri con mostre, incontri, dibattiti e laboratori.\nMusica.\nMusica classica.\nA Bologna sono presenti il Museo Internazionale e Biblioteca della Musica, il Conservatorio Giovanni Battista Martini, l'Accademia Filarmonica di Bologna e il Teatro Comunale di Bologna, sede dell'autorevole Orchestra della Fondazione Teatro Comunale di Bologna, attiva dal dopoguerra. Dal 1905 \u00e8 attiva la casa musicale Bongiovanni, una delle pi\u00f9 importanti nel campo dell'editoria e della discografia di musica classica. A partire dal 1995 a Bologna viene organizzato il Concorso internazionale di composizione \"2 Agosto\": uno dei pi\u00f9 importanti concorsi di composizione musicale al mondo. Ogni anno la sera del 2 Agosto le opere vincitrici ed altre commissionate ad hoc vengono suonate in piazza Maggiore in un grande concerto gratuito. Nel 2006 Bologna \u00e8 stata insignita del riconoscimento di \"Citt\u00e0 creativa della musica\" da parte dell'UNESCO, la prima in Italia, la seconda in Europa dopo Siviglia..\nFra i numerosi esempi di formazioni musicali si ricordano il Coro Euridice, coro polifonico fondato nel 1880 e rimasto ininterrottamente attivo, e l'Orchestra Mozart, fondata nel 2004 da Carlo Maria Badini e diretta da Claudio Abbado fino alla sua morte.\nBologna ha dato i natali a musicisti molto noti, come il contralto Antonio Maria Bernacchi, i tenori Luigi Antinori, Matteo Babini e Gianni Raimondi, il baritono Ruggero Raimondi, i compositori Giovanni Paolo Colonna, Giacomo Antonio Perti e Ottorino Respighi. A Bologna ha vissuto ed \u00e8 morto il famoso Farinelli, e qui soggiorn\u00f2 (in due riprese, da marzo a ottobre 1770) il giovanissimo e gi\u00e0 geniale Wolfgang Amadeus Mozart. Ospite del conte Gian Luca Pallavicini, Mozart ebbe l'opportunit\u00e0 di incontrare musicisti e studiosi (dal gi\u00e0 citato Farinelli ai compositori Vincenzo Manfredini e Josef Myslive\u010dek, fino allo storico della musica inglese Charles Burney e padre Giovanni Battista Martini).\nMozart prese lezioni di contrappunto da padre Martini, all'epoca considerato come il pi\u00f9 grande teorico musicale e il pi\u00f9 grande esperto d'Europa nel contrappunto barocco. Il quattordicenne Amadeus nel 1770 fu aggregato all'Accademia Filarmonica di Bologna: la difficile e rigida prova di esame su \"un'antifona di canto fermo\" dell'ancora giovane Mozart non fu particolarmente brillante.\nEsistono due versioni della prova di esame, entrambe conservate al Museo internazionale e biblioteca della musica di Bologna, una delle quali scorretta. Dato che entrambe sono autografate da Mozart, questa \u00e8 l'evidenza che padre Martini pass\u00f2 una sua rielaborazione del testo di esame ad Amadeus, per favorirne la promozione.\nMozart si dimostr\u00f2 sempre riconoscente per gli insegnamenti di padre Martini, al punto da scrivere:\nMusica leggera.\nLa citt\u00e0 ha una grande tradizione nella musica leggera contemporanea, con molti musicisti e cantautori di successo e una miriade di artisti emergenti, tanto da poter definire una \"scena musicale bolognese\". Fra i cantanti bolognesi, di nascita o di adozione, ci sono Raffaella Carr\u00e0, Lucio Dalla, Francesco Guccini, Gianni Morandi, Luca Carboni, Samuele Bersani, Andrea Mingardi, Cesare Cremonini, Dodi Battaglia, Paolo Mengoli, Dino Sarti, Cristina D'Avena, Claudio Lolli, Beppe Maniglia, Fio Zanotti, Silvia Mezzanotte, Neffa. Sempre a Bologna si sono costituiti gruppi come i Pooh, gli Stadio, gli Skiantos, i Gaznevada, i L\u00f9napop, i Massimo Volume, Gli Avvoltoi, i Marta sui Tubi, i Gem Boy, i Mariposa, i Canzoniere delle Lame, i Datura, i Garden House e Lo Stato Sociale. Vasco Rossi, originario di Zocca, ha a Bologna la sua residenza.\nJazz.\nBologna \u00e8 stata fra le prime citt\u00e0 italiane a diffondere la cultura del jazz, anche grazie a festival di grande richiamo come il Bologna Jazz Festival e il pi\u00f9 recente Alma Jazz, e a musicisti di calibro internazionale che qui sono nati o vi si sono stabiliti o formati, come Paolo Fresu, Jimmy Villotti, la Doctor Dixie Jazz Band, Moris Fabbri, il collettivo Bassesfere ecc. Spesso ha suonato in citt\u00e0 il grande trombettista Chet Baker, come testimonia una sua incisione del 1985 intitolata \"Chet Baker in Bologna\", e molti altri grandi nomi internazionali come Miles Davis, Dexter Gordon, Sarah Vaughan, Ella Fitzgerald, Charles Mingus, Gato Barbieri ecc. Numerosi locali continuano a proporre con successo questo genere, fra cui alcuni specializzati. Il 17 settembre 2011 \u00e8 stata inaugurata a Bologna la \"Strada del jazz\", costituita da via Caprarie e via degli Orefici, con una manifestazione pubblica che ha ospitato numerosi concerti. La prima stella dei miti del jazz \u00e8 dedicata a Chet Baker ed \u00e8 posta sul marciapiede di fronte al portone dove un tempo sorgeva il \"Musiclub\" di Alberto Alberti.\nPunk e New wave.\nAlla fine degli anni settanta, ed in particolare nel contesto del Movimento del '77 e delle prime esperienze di radio libere come radio Alice, Bologna divenne un luogo chiave del punk rock e della new wave in Italia. La scena rock bolognese, di cui facevano parte gruppi quali Skiantos, Gaznevada, The Stupid Set, Confusional Quartet, Hi-fi Bros, Luti Chroma, Central Unit, Windopen, Rusk und Brusk e molti altri, segn\u00f2 la \"rinascita\" del rock italiano in chiave punk e new wave, ma spesso caratterizzato da toni ironici e dissacranti: nacque cos\u00ec il rock demenziale, termine coniato da Freak Antoni, cantante degli Skiantos. Evento chiave di questa \"rinascita\" fu il bizzarro concerto Bologna Rock: Dalle cantine all'asfalto, tenutosi al palasport di Bologna il 2 aprile 1979. Etichette come la Harpo's Bazar e la Italian Records (entrambe fondate da Oderso Rubini) furono tra le prime in Italia a proporre questo nuovo approccio alla musica.\nNei primi anni ottanta Bologna \u00e8 stata anche uno dei centri nevralgici dell'hardcore punk, grazie a band come RAF Punk, Nabat, Irha, Stalag 17, Anna Falkss, Bacteria, Sottocultura e Rip Off e ad etichette come la Attack Punk Records di Jumpy Velena. Celebre fu la contestazione organizzata dai punk bolognesi durante il concerto dei Clash in Piazza Maggiore nel 1980, evento identificato da molti come l'atto di nascita dell'intero movimento hardcore in Italia.\nHip hop e musica elettronica.\nA partire dalla fine degli anni ottanta, Bologna \u00e8 stata una delle citt\u00e0 pi\u00f9 importanti per la cultura hip hop, ospitando artisti e gruppi quali Neffa, Sangue Misto, Joe Cassano, Deda, Inoki e grazie a luoghi presso la quale questa cultura veniva supportata e diffusa fin dai primi anni novanta, come il centro sociale Isola nel Kantiere. Negli Anni 2000 l'hip hop bolognese ha visto attivi gruppi come i Porzione Massiccia Crew, una delle prime crew hip hop multietniche in Italia fondata dal rapper Inoki, e i Fuoco negli occhi.\nDurante gli anni novanta emerse a Bologna un punto di aggregazione devoto alla musica elettronica, il Link, al cui interno nasceranno Distorsonie il primo festival di musica dance elettronica organizzato in Italia, e Netmage, uno dei maggiori festival italiani di live media ora confluito nel Live Arts Week.\nTeatro.\nIl teatro \u00e8 stata una forma di intrattenimento molto diffusa a Bologna fino dal Cinquecento. Il primo teatro pubblico fu il Teatro della Sala, attivo a partire dal 1547 nel Palazzo del Podest\u00e0.\nUna figura molto importante del teatro bolognese e italiano fu Alfredo Testoni, il commediografo autore de \"Il cardinale Lambertini\", grande successo teatrale sin dal 1905, riproposto poi sullo schermo dall'attore bolognese Gino Cervi.\nNel 1998 il Comune di Bologna ha dato vita al progetto \"Bologna dei Teatri\", un'associazione che riunisce le principali strutture teatrali della citt\u00e0. Si tratta di un circuito di teatri dall'offerta culturale variegata, che spazia dalla commedia dialettale bolognese alla danza contemporanea, ma con una strategia di comunicazione e promozione unitaria. In concreto, gli spettacoli in cartellone nei vari teatri aderenti al progetto vengono pubblicizzati settimanalmente attraverso una locandina unica.\nI principali teatri di Bologna sono:\nAltri teatri o luoghi di spettacolo:\nCinema.\nA Bologna ha sede la prestigiosa Cineteca, gi\u00e0 presieduta dal regista Giuseppe Bertolucci, e successivamente da Carlo Mazzacurati e poi da Marco Bellocchio. Grazie all'apporto fornito dagli studenti del DAMS sono attive in citt\u00e0 parecchie produzioni cinematografiche indipendenti.\nIn Italia, Bologna \u00e8 la seconda citt\u00e0 con maggior numero di posti in sale cinematografiche per abitanti (superata solo da Campobasso, che per\u00f2 ha una popolazione molto pi\u00f9 esigua), e la diciannovesima in Europa.\nNumerosi sono i festival dedicati al cinema che si tengono in citt\u00e0, fra cui: Future Film Festival, Biografilm Festival, Il cinema ritrovato, Immaginaria. Ogni estate in piazza Maggiore viene allestito un cinema all'aperto, con uno degli schermi cinematografici pi\u00f9 grandi d'Europa, in cui si proiettano tutte le sere alcuni dei migliori restauri della Cineteca e altre pellicole fra le novit\u00e0 della stagione, in un cartellone di oltre cinquanta appuntamenti denominato Sotto le stelle del cinema.\nCucina.\nLa fama internazionale della cucina bolognese risale al Medioevo, quando le potenti famiglie signorili impiegavano presso le loro corti i cuochi pi\u00f9 celebrati del tempo, mentre numerose erano gi\u00e0 nel Trecento le osterie cittadine. La tradizione gastronomica di Bologna \u00e8 strettamente legata all'Universit\u00e0: la mescolanza di numerosi studenti e professori di nazionalit\u00e0 diverse arricch\u00ec la cultura gastronomica, e rese necessaria una buona organizzazione dell'approvvigionamento alimentare.\nLa cucina bolognese, cos\u00ec come quella di tutta l'Emilia, si distingue per l'abbondanza nell'uso di carne, in particolare maiale, e pasta all'uovo, tanto da far meritare alla citt\u00e0 l'appellativo di \"Bologna la grassa\". Abbonda anche l'uso di latticini, quali il burro, il formaggio molle e il Parmigiano Reggiano. Le numerose ricette di origine bolognese, diffuse in tutto il mondo come eccellenze della cucina italiana, e la proliferazione in citt\u00e0 di attivit\u00e0 commerciali legate al cibo, hanno spesso condotto la stampa italiana e straniera ad attribuire a Bologna l'appellativo di \"Citt\u00e0 del cibo\" (\"City of food\").\nFra i prodotti tipici della cucina bolognese troviamo:\nSui colli bolognesi vi sono numerose aziende vinicole che producono varie tipologie di vino tipiche, fra cui il Pignoletto DOCG.\nEventi.\nOltre alle numerose fiere di respiro internazionale nell'area della Fiera di Bologna, la citt\u00e0 ospita frequentemente importanti eventi, festival e rassegne. Nel 1911 si tenne a Bologna il IV Congresso internazionale di filosofia; vi parteciparono filosofi italiani e provenienti da ogni parte del mondo. Nel 1988 si tenne la \"Biennale dei giovani artisti dell'Europa e del Mediterraneo\".\nPartecipazione all'Expo 2010 di Shanghai.\nLa citt\u00e0 di Bologna, insieme ad altre 45 citt\u00e0 del mondo, ha partecipato, previa selezione e invito, all'Esposizione Universale di Shanghai 2010 intitolata \"Better city, better life\" (Citt\u00e0 migliore, Vita migliore), tenutasi dal 1\u00ba maggio al 31 ottobre 2010 nella metropoli cinese.\nLa giuria internazionale dell'Expo ha inserito la citt\u00e0 felsinea nell'area \"Liveable city\" (Citt\u00e0 vivibile), giudicandola esempio di eccellenza nelle categorie: Cultura e creativit\u00e0; Innovazione tecnologica; Inclusione sociale; Trasformazioni urbanistiche e infrastrutturali. Le altre due citt\u00e0 italiane invitate a questa edizione dell'Esposizione Universale sono state Venezia (area \"Protection and Utilization of Historical Heritages\") e Milano (area \"Sustainable Urbanisation\").\nGeografia antropica.\nArea metropolitana.\nL'area metropolitana di Bologna costituisce una delle prime 10 aree metropolitane italiane e conta una popolazione di oltre 1 milione di abitanti, con una rilevante influenza economica e culturale sulle citt\u00e0 e regioni limitrofe. \nSecondo la classificazione detta \"FURs\" (perimetrazione basata sui flussi pendolari) il nucleo urbano della citt\u00e0 di Bologna ha una popolazione di 991.385 abitanti (al gennaio 2013).\nLa citt\u00e0 e la sua area metropolitana, parametrate anche su scala economica, culturale, commerciale, industriale, congressuale, fieristica, finanziaria e sociale, rivestono quindi un'importanza, in ambito nazionale ed europeo, assai superiore a quanto espresso dal semplice parametro demografico (men che meno a quello della popolazione ufficialmente residente nel ristretto ambito comunale). La conferma di questo arriva da uno studio condotto nel 1989 dal gruppo Reclus di Montpellier e commissionato della DATAR (\"D\u00e9l\u00e9gation \u00e0 l'Amenagement du Territoire et \u00e0 l'Action R\u00e9gionale\"), nel quale si formula una classificazione per grado d'importanza delle citt\u00e0 con pi\u00f9 di duecentomila abitanti di quattordici Stati dell'Europa Occidentale e mediterranea: Bologna, con Firenze e Venezia, si situava in posizione pi\u00f9 avanzata di citt\u00e0 pi\u00f9 popolose, quali Dublino, Leeds, Liverpool, Lilla, Norimberga, Essen, Dortmund, Brema, Hannover, Saragozza, Malaga, Bilbao, Salonicco, Palermo, ecc.\nNonostante l'esigua popolazione comunale Bologna \u00e8 stata anche inserita, dal gruppo di studio GaWC, tra le cento citt\u00e0 globali (o Citt\u00e0 del Mondo), in virt\u00f9 della sua importanza culturale ed economica (invero in categoria D, cio\u00e8 citt\u00e0 globali in formazione, con bassa evidenza).\nSuddivisioni amministrative.\nIl comune \u00e8 suddiviso amministrativamente in sei circoscrizioni di decentramento, a cui lo statuto attribuisce il nome di \"quartieri\": Borgo Panigale-Reno, San Donato-San Vitale, Savena, Navile, Porto-Saragozza, Santo Stefano.\nUrbanistica.\nIl centro storico di Bologna \u00e8 uno dei pi\u00f9 antichi e vasti d'Europa. In virt\u00f9 di un'attenta politica di restauro e conservazione avviata dalla fine degli anni sessanta del secolo scorso, esso ha conservato gran parte della citt\u00e0 medievale, a dispetto dei gravi danni causati dagli sventramenti urbanistici della fine del XIX secolo, tra cui quello del centrale Mercato di Mezzo, e dalle distruzioni belliche della seconda guerra mondiale. In alcune case si trovano ancora le fondazioni della citt\u00e0 romana risalente al II secolo a.C., e in altre abitazioni pare addirittura che vi siano tracce datate all'et\u00e0 del ferro. La struttura del centro storico composta dalla sovrapposizione di due modelli planimetrici, quello romano ortogonale e quello medievale a raggiera, con piazza Maggiore posta in mezzo e i \"raggi\", a partire dalle due strade centrali della via Emilia - via Rizzoli e via Ugo Bassi - che si sviluppano fino alle varie porte che si aprono lungo i resti delle mura.\nCaratteristica principale delle abitazioni, ereditata dall'architettura del passato e riproposta anche in chiave moderna in quasi tutta la citt\u00e0, \u00e8 quella di avere all'esterno i portici. La citt\u00e0 ha infatti la pi\u00f9 alta concentrazione di portici al mondo, circa 42\u00a0km.\nL'espansione demografica dovuta alla forte immigrazione dalla provincia e dalle regioni del sud Italia ha portato, soprattutto negli anni sessanta e settanta del Novecento, a un\u2019intensa urbanizzazione delle aree un tempo rurali all'esterno delle mura cittadine. Nacquero cos\u00ec popolosi quartieri periferici come la Barca (1962), il Pilastro (1966) o il Fossolo (1968), e si realizzarono grandi progetti di edilizia popolare, come ad esempio il grattacielo di San Vitale (1958-60), l'insediamento \"Levante Emilia\" in via Napoli (1961), il Treno (1957-62) e lo Steccone (1968) alla Barca, il Virgolone (1976) al Pilastro.\nIn un'area destinata allo sviluppo della citt\u00e0, fra via Stalingrado e il quartiere San Donato, nel 1967 l'amministrazione comunale commission\u00f2 al noto architetto giapponese Kenz\u014d Tange la progettazione del Centro direzionale nell'area della fiera, la cui costruzione inizi\u00f2 nel 1975. Nacque cos\u00ec il Fiera District, destinato a diventare la sede della Regione Emilia-Romagna, del Palazzo degli Affari, della Fiera di Bologna e di altre importanti istituzioni economiche. Al centro del Fiera District fu progettata una zona pedonale, piazza della Costituzione, la cui costruzione fu affidata a Isamu Noguchi.\nFra gli ultimi esempi di architettura contemporanea e interventi urbanistici (spesso oggetto di accese discussioni) troviamo la Porta Europa dell'architetto Ettore Masi in via Stalingrado, il complesso del nuovo palazzo comunale nella zona della Bolognina (Palazzo Bonaccorso e piazza Liber Paradisus) e la Torre Unipol, un grattacielo alto 127 metri sito nella periferia est della citt\u00e0.\nEconomia.\nBologna ospita un'importante rete di industrie meccaniche, elettroniche e alimentari e un gran numero di imprese di artigianato. La citt\u00e0 metropolitana ospita, in proporzione, il maggior numero di imprese per abitanti in Italia. La CNA (Confederazione nazionale dell'artigianato e della piccola e media impresa), registra all'inizio del 2007, un numero di 16.500 imprese associate, quantit\u00e0 inferiore solo a quelle di Milano e Roma.\nCon un PIL pro capite a parit\u00e0 di potere d'acquisto di 36.941 euro (2013), Bologna risulta essere la 44\u00aa citt\u00e0 pi\u00f9 ricca d'Europa e la seconda in Italia dopo Milano. Secondo i dati dell\"European Regional Economic Growth Index (E-REGI)\" del 2016, Bologna \u00e8 la terza citt\u00e0 italiana per indice di crescita economica (dopo Milano e Roma) e la 53\u00aa in Europa.\nIndustria.\nL'industria meccanica fior\u00ec a Bologna gi\u00e0 a partire dal XV secolo, principalmente l'industria serica, grazie ai numerosi mulini da seta meccanici alimentati dai canali cittadini, i quali rappresentavano una tecnologia fortemente avanzata per l'epoca. Il numero delle macchine da seta raggiunse le 100 unit\u00e0 nel momento di massima espansione, secoli prima della rivoluzione industriale.\nOggi Bologna si trova al centro di un importantissimo distretto industriale meccanico ed elettromeccanico (e pi\u00f9 recentemente meccatronico), affermatosi in particolare in ambito motoristico e del packaging. Nell'ambito dei motori vi hanno sede aziende quali la Ducati, l'Industria Italiana Autobus e la sede italiana della Volvo. Nell'area metropolitana, inoltre, si trovano la Lamborghini (a Sant'Agata Bolognese) e la sede italiana della Saab (a Casalecchio di Reno). A Bologna vennero fondate la Maserati, la Malaguti e la Moto Morini.\nNel settore del packaging, sviluppatosi a partire dagli anni '20, spiccano il gruppo Coesia (G.D - A.C.M.A. Volpak - Cima - Sasib), e, nel territorio metropolitano, l'IMA (a Ozzano) e la Marchesini Group (a Pianoro).\nIn ambito metalmeccanico vi si trova la Cesab, mentre nella zona metropolitana hanno sede la Malossi e la Minarelli (entrambe a Calderara di Reno), la Marzocchi e la Viro (a Zola Predosa), la Paioli (a Sant\u2019Agata Bolognese). Nel pi\u00f9 ampio settore delle produzioni industriali vi \u00e8 il Gruppo Industriale Maccaferri. Nel settore dei macchinari elettronici e delle macchine automatiche, la Saeco, la Datalogic, la Beghelli e la FAAC.\nFra le industrie agroalimentari di grande rilevanza, a Bologna troviamo: nel settore alimentare la Granarolo, la Fabbri, la Valsoia e l'Eridania. Molte le societ\u00e0 disseminate nel territorio metropolitano: a San Lazzaro di Savena il gruppo Conserve Italia (a cui fanno capo la Cirio, la Valfrutta, la Derby Blue, la Yoga e la Jolly Colombani); a Pianoro la Segafredo Zanetti; a Zola Predosa la Montenegro, l'Alcisa; a Crespellano la Majani; ad Anzola dell'Emilia la Carpigiani; a Cereglio la Cerelia Acqua Minerale. Vi si trovano infine le sedi nazionali delle cooperative alimentari Conad e Sigma, mentre nell'adiacente comune di Casalecchio hanno sede la Coop e Despar, e a Funo di Argelato la SISA.\nCommercio.\nL'area di Bologna \u00e8 un polo commerciale di primaria importanza (con il \"Centergross\" nell'area metropolitana, che per un lungo periodo \u00e8 stato dalla fondazione nel 1977 la pi\u00f9 grande cittadella commerciale all'ingrosso d'Europa, e l'Interporto).\n\u00c8 un importante centro fieristico che con la Fiera di Bologna ospita numerose fiere di caratura internazionale (\"Arte Fiera\", \"Saie\", \"EIMA\", \"Cersaie\", \"Cosmoprof\", \"Sana\", \"Fiera del Libro per Ragazzi\", \"Music Italy Show\", ecc.). In Italia, BolognaFiere \u00e8 per fatturato il secondo grande nucleo fieristico dopo Milano.\nGrazie alla grande tradizione culinaria, a Bologna sono molto diffusi i negozi di prodotti alimentari. Separato da piazza Maggiore dal Palazzo dei Banchi, si trova ci\u00f2 che resta dell'antico \"Mercato di Mezzo\", dove le strade portano ancora i nomi degli artigiani che qui, nel Medioevo, avevano ubicato le loro botteghe: via degli Orefici, via Drapperie (sarti), via Pescherie Vecchie, via Clavature (fabbri), via Caprarie (macellai). Un altro storico mercato cittadino \u00e8 il Mercato delle Erbe.\nSono presenti, inoltre, moltissime attivit\u00e0 di abbigliamento, gioielli, artigianato, bistrot, oltre a numerose \"boutique\" di alta moda, concentrate in particolar modo fra Galleria Cavour, via Farini, il Pavaglione e via D'Azeglio. Ad esse si aggiunge Corte Isolani, una galleria medievale che collega piazza Santo Stefano a Strada Maggiore, sede di piccole boutique, caff\u00e8, ristoranti e un laboratorio di marionette. Altre strade dedicate allo shopping, ma di carattere pi\u00f9 \"mainstream\", sono le tre vie che formano la cosiddetta \"T\": via dell'Indipendenza, via Rizzoli e via Ugo Bassi.\n\u00c8 in notevole crescita il commercio dell'usato. La citt\u00e0 metropolitana di Bologna \u00e8 la provincia in Italia che registra il maggiore aumento di negozi di questo tipo, cresciuto dell'8,3% rispetto al 2009.\nArtigianato.\nNel bolognese hanno sede, inoltre, alcune fra le grandi case di moda e pelletteria: Borbonese, La Perla, Les Copains, Bruno Magli, Furla, WP Lavori in Corso (marchio Baracuta), a.testoni, Elisabetta Franchi, Mandarina Duck, le filiali italiane di Nike e Ralph Lauren ecc.\nOltre che per le attivit\u00e0 di abbigliamento e di arredo, Bologna \u00e8 rinomata anche per la produzione di ceramiche, di mosaici, di mobili d'arte, per la lavorazione del rame e per i laboratori di intagliatori e restauratori di mobili, oreficeria, di tessitura di fiori di seta, di trine all'uncinetto, di liutai.\nTerziario.\nNel settore dei servizi ambientali, l'azienda leader nel territorio \u00e8 Hera. Nel settore immobiliare l'IGD con la sede operativa; nel settore grafico e stampa la Poligrafici Editoriale; nell'e-commerce la Yoox Net-A-Porter Group.\nNel capoluogo emiliano hanno sede importanti istituti finanziari nazionali e regionali, tra i quali l'Unipol, l'UnipolSai, la Carisbo, la Banca di Bologna, l'EmilBanca - Credito Cooperativo.\nNegli ultimi anni nel capoluogo emiliano sono nate numerose start-up nell'ambito delle tecnologie dell'informazione e della comunicazione. Qui ha aperto nel 2013 \"Working Capital\", uno degli acceleratori per imprese di Telecom Italia. Questo proliferare di attivit\u00e0 legate al settore informatico ha portato alcuni media a definire Bologna come la \"Silicon Valley italiana\".\nTurismo.\nTerme.\nA Bologna e nell'area metropolitana sono presenti diversi stabilimenti termali. I primi impianti dell'area risalgono ai tempi degli antichi Romani.\nInfrastrutture e trasporti.\nLa citt\u00e0 e la sua area metropolitana sono poste al centro dei traffici dell'Italia produttiva. In linea generale si pu\u00f2 affermare che questa funzione di crocevia \u00e8 resa possibile dalla particolare posizione geografica che, pur collocandola al margine meridionale della Pianura Padana, la pone, quasi come punto di passaggio obbligato, al centro delle vie di comunicazione che collegano il Nord dell'Italia col Mezzogiorno, sia attraverso la direttrice \"adriatica\" da Torino, Milano, il Veneto fino alla Puglia, assai pi\u00f9 rilevante per traffico di quella \"tirrenica\" da Genova a Roma, sia attraverso la cosiddetta \"dorsale appenninica\" per Firenze e Roma (che sfrutta, almeno nel primo tratto, la storica ed importante via di penetrazione appenninica rappresentata dalla valle del fiume Reno): infatti proprio queste due direttrici s'incontrano a Bologna.\nStrade.\nPrincipale snodo autostradale d'Italia, confluiscono nel nodo di Bologna: la A1 \"Autostrada del Sole\" Milano-Firenze-Roma-Napoli; l'asse adriatico A14 Bologna-Ancona-Taranto; la A13 Bologna-Padova. Il raccordo autostradale che circonda la citt\u00e0 ad ovest, nord ed est \u00e8 affiancato per circa 22\u00a0km dalla tangenziale.\nLa densit\u00e0 di traffico \u00e8 una delle pi\u00f9 elevate d'Italia ed anche l'ambiente e la qualit\u00e0 dell'aria ne risentono fortemente: all'inquinamento proprio del traffico di un'area urbana di un milione di abitanti si aggiunge quello di un traffico \"di transito\" che non ha eguali in Italia, specie in rapporto alla grandezza dell'agglomerato. Al fine di decongestionare il traffico e potenziare il raccordo autostradale e della tangenziale, \u00e8 stata realizzata una terza corsia \"dinamica\" sulla A14 e i semafori all'innesto degli svincoli della tangenziale con strade urbane sostituiti con rotatorie. \u00c8 allo studio, inoltre, la realizzazione del cosiddetto \"Passante Nord\" che, staccandosi dalla A14 nella zona di Castel San Pietro Terme, dovrebbe collegarsi alla A1 prima di Castelfranco Emilia, transitando, a nord della citt\u00e0, in modo da allontanare dall'agglomerato urbano il traffico di solo transito.\nAltre strade importanti che toccano la citt\u00e0 sono la Strada statale 9 Via Emilia, che la collega con numerosi capoluoghi dell'Emilia-Romagna, oltre che con Lodi e Milano; l'ex Strada statale 253 San Vitale che la collega con Ravenna; l'ex Strada statale 65 della Futa che la collega con Firenze e la Strada statale 64 Porrettana che proviene da Pistoia e prosegue per Ferrara.\nFerrovie.\nBologna costituisce un nodo ferroviario di rilevanza nazionale, attraverso il quale si stima che transiti oltre l' del traffico nazionale fra Nord e Sud, escludendo i traffici via La Spezia (per Milano e la Francia) e quelli via Ravenna - Ferrara e via Ferrara - Suzzara - Parma. Le ferrovie offrono, oltre al servizio di collegamento regionale, nazionale e internazionale, anche servizi a livello metropolitano.\nLe linee ferroviarie di rilevanza nazionale che si attestano a Bologna Centrale sono:\nLe altre linee di importanza regionale che si attestano a Bologna Centrale sono:\nLa citt\u00e0 \u00e8 inoltre dotata di una linea ferroviaria di cintura.\nLe principale stazione ferroviaria \u00e8 la stazione di Bologna Centrale, fra le pi\u00f9 grandi stazioni italiane per traffico passeggeri (circa 58 milioni all'anno) e per numero di treni giornalieri in transito.\nServizio ferroviario metropolitano.\nIl Servizio ferroviario metropolitano di Bologna \u00e8 un servizio ferroviario suburbano ad elevata frequenza, che utilizza linee ferroviarie convergenti nella citt\u00e0 di Bologna. \u00c8 identificato dall'acronimo \"SFM\" o anche solo con la lettera \"S\". Questo servizio offre diverse fermate all'interno del nucleo urbano di Bologna e della citt\u00e0 metropolitana, ed \u00e8 quindi utile anche per spostamenti all'interno della citt\u00e0.\nAeroporti.\nL'Aeroporto Guglielmo Marconi di Bologna, nel 2019 era l'ottavo aeroporto italiano per numero di passeggeri. L'importanza dell'aeroporto (il cui bacino d'utenza \u00e8 stimato in almeno dieci milioni di persone) \u00e8 dovuto prevalentemente alla posizione nel \"baricentro produttivo\" d'Italia. Oltre alla sua funzione al servizio dell'intera zona produttiva emiliana e marchigiana, l'aumento delle rotte da parte di compagnie aeree low cost e la realizzazione della linea ad Alta Velocit\u00e0 per Firenze hanno portato ad un massiccio aumento dell'utenza turistica. L'aeroporto \u00e8 collegato alla stazione di Bologna Centrale tramite il Marconi Express, un people mover sopraelevato.\nMobilit\u00e0 urbana.\nTrasporti pubblici.\nI trasporti pubblici urbani sono gestiti da TPER, che offre un servizio di autobus e filobus, con linee urbane, suburbane e interurbane. Sono presenti alcune linee notturne che percorrono la citt\u00e0 a orario cadenzato durante tutta la notte e altre, denominate \"Night Bus,\" e attive nei fine settimana, che alla sera collegano alcuni paesi della provincia con il capoluogo. Alcune linee, sono state appaltate da Tper ad alcune compagnie, tra cui: Autoguidovie, SACA, COSEPURI, e ad altre aziende minori operanti nel territorio.\nA Bologna sono attivi servizi di \"car sharing\" (Io Guido e Enjoy, con auto a benzina, e Corrente, con auto elettriche) e due servizi di bike sharing (gestiti rispettivamente da Mobike e TPER). Dalla primavera 2010 \u00e8 in funzione in centro un servizio gratuito di taxi su bici, chiamato \"Bi-Bo.\"\nPiste ciclabili.\nBologna dispone di una fitta rete di piste ciclabili. La rete \u00e8 lunga circa 120\u00a0km ed \u00e8 suddivisa in cinque itinerari radiali, che partono dal centro e arrivano alle periferie. \u00c8 previsto nei prossimi anni un ampliamento delle piste ciclabili e un aumento del numero di biciclette per il \"bike sharing\", che arriveranno ad essere un migliaio. Attraverso una campagna di sensibilizzazione alla mobilit\u00e0 dolce e alla sicurezza stradale, il Comune vuole portare, entro il prossimo decennio, la percentuale degli spostamenti in bicicletta al 15% del totale della mobilit\u00e0 urbana. Nel 2015 \u00e8 stata inaugurata la cosiddetta \"tangenziale delle biciclette\", che segue il percorso dei viali di circonvallazione intorno al centro storico.\nInoltre, \u00e8 in corso di realizzazione la prima \"autostrada delle biciclette\" italiana, un percorso ciclopedonale parte del corridoio europeo EuroVelo 7 che collegher\u00e0 la citt\u00e0 di Bologna con Verona, seguendo l'antica linea ferroviaria.\nA settembre 2015 ha aperto in citt\u00e0 la velostazione \"Dynamo\", che offre servizi di parcheggio, noleggio e riparazione biciclette, tour guidati, bar/ristoro ed eventi tematici.\nAmministrazione.\nPer tutta la sua storia democratica, l'amministrazione cittadina si \u00e8 distinta per il suo orientamento politico di sinistra. Nel 1914 il Partito Socialista vinse a larga maggioranza le prime elezioni amministrative a suffragio universale maschile con il motto elettorale \"Pane e alfabeto\", portando alla prima giunta socialista di Francesco Zanardi. L'avvento del regime fascista port\u00f2 all'abolizione degli organi democratici comunali, reistituiti solo dopo la Liberazione con l'introduzione del suffragio universale. Il primo sindaco del dopoguerra fu Giuseppe Dozza, nominato nel 1945 dal Comitato regionale di liberazione nazionale Emilia e Romagna e confermato alle prime elezioni amministrative a suffragio universale del 1946. Da allora, con la sola parentesi del 1999-2004 (che vide a capo della giunta di centro-destra Giorgio Guazzaloca), i cittadini hanno eletto amministrazioni di sinistra o centro-sinistra, tanto da far assumere all'appellativo \"Bologna la rossa\" un significato politico.\nBologna \u00e8 stata caratterizzata da un'alta partecipazione politica dei cittadini, riscontrabile nell'alta affluenza elettorale, storicamente oscillante fra l'80% e il 70%. Una forte battuta d'arresto si ebbe alle elezioni comunali del 2016, alle quali si registr\u00f2 un'affluenza inferiore al 60%, ulteriormente abbassatosi alla successiva tornata elettorale nel 2021, fermandosi al minimo storico di 51%. Bologna si colloca assai sopra la media nazionale anche per partecipazione delle donne nell'amministrazione, con ben 60% di elette nel Consiglio Comunale nel 2016.\nConsolati.\nA Bologna sono presenti i consolati generali del Marocco e della Romania. Vi si trovano inoltre i seguenti consoli onorari: Austria, Bulgaria, Costa Rica, Francia, Grecia, Malta, Messico, Monaco, Montenegro, Norvegia, Paesi Bassi, Polonia, Portogallo, Regno Unito, Russia, San Marino, Spagna, Sudafrica, Svezia, Svizzera, Ungheria, Uruguay.\nGemellaggi.\nBologna \u00e8 gemellata con quindici citt\u00e0 del mondo:\nInoltre sono stati sottoscritti vari protocolli di cooperazione con le citt\u00e0 di:\nSport.\nCalcio.\nHa sede in citt\u00e0 il Bologna Football Club 1909, sette volte campione d'Italia, vincitore per due volte della Coppa Italia e per tre volte della Coppa dell'Europa Centrale. Nel suo palmar\u00e8s figurano anche una Coppa Intertoto, una Coppa di Lega Italo-Inglese e un Torneo Internazionale dell'Expo Universale di Parigi 1937. Milita in Serie A.\nPallacanestro.\nA Bologna la pallacanestro \u00e8 uno sport molto radicato. Negli anni novanta la citt\u00e0 si \u00e8 guadagnata l'appellativo di \"Basket City\" (\"la citt\u00e0 della pallacanestro\") grazie alla contemporanea militanza ai vertici dell'Europa delle due squadre bolognesi: la Virtus, vincitrice di 16 Scudetti e 2 Eurolega-Coppa Campioni, e la Fortitudo, che ha vinto per due volte il campionato italiano.\nIl basket femminile \u00e8 rappresentato ad alti livelli dalla selezione femminile della Virtus militante nella massima serie e dalla Libertas Basket Bologna, in Serie A2 dal 1993.\nNel capoluogo emiliano hanno sede i principali enti che organizzano i campionati di pallacanestro italiani e l'All-Star Game: la Lega Basket e la Lega Nazionale Pallacanestro.\nPallavolo.\nLa Zinella Volley ha vinto il campionato italiano nel 1984/85, la Coppa Italia nel 1983/84, la Coppa delle Coppe nel 1986/87 e una Coppa di Lega nel 1985/86. In seguito viene acquisita dalla societ\u00e0 Pallavolo San Lazzaro, che a sua volta, a inizio 2019, confluisce nella nuova Pallavolo Bologna insieme ad altre 6 societ\u00e0 del territorio e nel campionato 2019-2020 milita in serie B.\nCollegamenti esterni.\n "}
{"id": "2084368", "revid": "599013", "url": "https://it.wikipedia.org/wiki?curid=2084368", "title": "\u00c1ngel Morales", "text": "Carriera.\nSoprannominato \"Matute\" a causa di un cartone animato argentino, si mise in luce nelle file dell'. Nel 1997 ebbe una breve esperienza in Italia, nelle file della , che si assicur\u00f2 le sue prestazioni per la cifra di 8 miliardi di lire. Arrivato nella squadra blucerchiata dopo il passaggio di Roberto Mancini alla , richiesto dal suo ex allenatore e neo-tecnico blucerchiato Menotti, nei pochi mesi a Genova scese in campo in Serie A per 9 volte, mettendo a segno una rete contro la Juventus, prima di essere ceduto alla squadra spagnola del M\u00e9rida nel mercato di riparazione."}
{"id": "2084378", "revid": "1543377", "url": "https://it.wikipedia.org/wiki?curid=2084378", "title": "Lex Fabia de plagiariis", "text": "La Lex Fabia de plagiariis \u00e8 una \"lex publica\" romana di epoca incerta, risalente molto probabilmente al I secolo a.C., e successiva al 90 a.C. Risulta certamente conosciuta da Cicerone che nel 63 a.C. la cita nella sua orazione \"Pro C. Rabirio perduellionis reo\" (3,8). Essa introdusse e disciplin\u00f2, in due capi, il \"crimen\" di \"plagium\"."}
{"id": "2084380", "revid": "1272592", "url": "https://it.wikipedia.org/wiki?curid=2084380", "title": "Saga di Urza", "text": "Saga di Urza (\"Urza's Saga\" in inglese) \u00e8 un' del gioco di carte collezionabili \"\", edito da Wizards of the Coast. In vendita in tutto il mondo dal 12 ottobre 1998, \u00e8 il primo set di tre del \"blocco di Urza\", che comprende anche \"Eredit\u00e0 di Urza\" e \"Destino di Urza\".\nAmbientazione.\nLa storia di \"Saga di Urza\" interrompe momentaneamente la linea di eventi narrati nel precedente \"ciclo di Rath\" e fa un balzo indietro nel tempo, riprendendo la storia dell'espansione Antiquities che narrava la \"guerra dei Fratelli\". Ora Mishra \u00e8 morto, mentre il fratello Urza \u00e8 diventato un Viandante Dimensionale, e grazie ai suoi nuovi e pressoch\u00e9 illimitati poteri viaggia attraverso il multiverso alla ricerca di un modo per distruggere i phyrexiani, responsabili a parer suo della morte del fratello. Questa espansione del gioco \u00e8 ambientata in diversi luoghi: Phyrexia, il Reame di Serra, Shiv, Tolaria.\nCaratteristiche.\n\"Saga di Urza\" \u00e8 composta da 350 carte, stampate a bordo nero, cos\u00ec ripartite:\nIl simbolo dell'espansione \u00e8 composto da due ingranaggi, e si presenta nei consueti tre colori a seconda della rarit\u00e0: nero per le comuni, argento per le non comuni, e oro per le rare.\n\"Saga di Urza\" \u00e8 disponibile in bustine da 15 carte casuali e in 4 mazzi tematici precostituiti da 60 carte ciascuno:\nCuriosit\u00e0.\n\"Saga di Urza\" fu presentata in tutto il mondo durante i tornei di prerelease il 26 settembre 1998, in quell'occasione venne distribuita una speciale carta olografica promozionale: il \"Drago dei Fulmini\".\nNel set sono state ristampate le seguenti carte da precedenti:\nNovit\u00e0.\n\"Saga di Urza\" propone nuove tematiche e meccaniche di gioco, come gli incantesimi che diventano creature, e nuove abilit\u00e0 definite da parole chiave.\nNuove abilit\u00e0.\nCiclo.\nL'abilit\u00e0 ciclo permette, pagando il costo di attivazione dell'abilit\u00e0, di scartare la carta e pescarne un'altra. La carta con ciclo finisce cos\u00ec nel cimitero.\nEco.\nQuesta abilit\u00e0 obbliga il controllore della creatura con Eco a pagare il costo aggiuntivo di Eco il primo mantenimento seguente il turno in cui quella creatura \u00e8 entrata in gioco. Il giocatore in questione pu\u00f2 decidere di non pagare il costo di Eco (o perch\u00e9 non pu\u00f2 o perch\u00e9 non vuole) e in questo caso la creatura viene sacrificata."}
{"id": "2084383", "revid": "339392", "url": "https://it.wikipedia.org/wiki?curid=2084383", "title": "Regata storica di Venezia", "text": ""}
{"id": "2084387", "revid": "486946", "url": "https://it.wikipedia.org/wiki?curid=2084387", "title": "Riposo nella fuga in Egitto (van Dyck)", "text": ""}
{"id": "2084388", "revid": "36426", "url": "https://it.wikipedia.org/wiki?curid=2084388", "title": "Preghiera nell'orto (Bellini)", "text": ""}
{"id": "2084390", "revid": "228587", "url": "https://it.wikipedia.org/wiki?curid=2084390", "title": "La cattura di Cristo (Bristol)", "text": ""}
{"id": "2084404", "revid": "762947", "url": "https://it.wikipedia.org/wiki?curid=2084404", "title": "Orchestre de la Suisse Romande", "text": "L'Orchestre de la Suisse Romande (Orchestra della Svizzera Romanda, OSR) venne fondata nel 1918 da Ernest Ansermet. Il primo concerto ebbe luogo alla \"Victoria Hall\" di Ginevra, diretto dal fondatore. Oltre ai concerti sinfonici esegue le opere al Grand Th\u00e9\u00e2tre di Ginevra.\nL'orchestra svolse attivit\u00e0 concertistica in tutto il mondo e stipul\u00f2 un contratto di lunga durata con l'etichetta discografica Decca Records per la registrazione di un gran numero di dischi. Essa esegu\u00ec le prime esecuzioni di diverse opere dei compositori svizzeri Arthur Honegger e Frank Martin.\nDurante la seconda guerra mondiale molti direttori d'orchestra tedeschi trasferirono la loro residenza in Svizzera. Wilhelm Furtw\u00e4ngler divenne un frequente direttore ospite dell'Orchestra dirigendo il suo repertorio prediletto dei compositori Beethoven, Brahms e Richard Strauss. Anche Carl Schuricht fu direttore ospite dirigendo musiche di Bruckner e Mahler.\nDiscografia parziale.\nDei 150 album citiamo:"}
{"id": "2084407", "revid": "86343", "url": "https://it.wikipedia.org/wiki?curid=2084407", "title": "Aklan", "text": ""}
{"id": "2084414", "revid": "242434", "url": "https://it.wikipedia.org/wiki?curid=2084414", "title": "Disruption-Tolerant Networking", "text": ""}
{"id": "2084415", "revid": "211345", "url": "https://it.wikipedia.org/wiki?curid=2084415", "title": "Delay Tolerant Networking", "text": ""}
{"id": "2084420", "revid": "729019", "url": "https://it.wikipedia.org/wiki?curid=2084420", "title": "North American YF-93", "text": "Il North American YF-93 era un prototipo di monomotore a getto da caccia ad ala a freccia progettato dall'azienda statunitense North American Aviation negli anni cinquanta.\nProgettato per soddisfare l'esigenza di fornire un caccia di scorta per bombardieri strategici del periodo, l'YF-93 rimase allo stadio di prototipo e non venne mai avviato alla produzione, venendo comunque utilizzato dalla NACA fino al 1956.\nStoria del progetto.\nNella seconda met\u00e0 degli anni quaranta l'United States Air Force aveva in servizio i bombardieri strategici Boeing B-29 Superfortress e Convair B-36 Peacemaker; alla fine del mese di agosto del 1945 emise alcune specifiche nelle quali si richiedeva la realizzazione di velivoli da caccia destinati a compiti specifici di cui una riguardante la realizzazione di un \"penetrator fighter\", termine con il quale si identificava sostanzialmente un caccia a lungo raggio destinato a fungere da scorta per i bombardieri all'epoca in servizio.\nNei mesi seguenti la specifica relativa al \"penetrator fighter\" fu progressivamente aggiornata e due anni dopo richiedeva che il velivolo in questione fosse in grado di volare ad una quota di da raggiungere in dieci minuti, che la sua velocit\u00e0 massima toccasse i e che la sua autonomia operativa fosse di circa ..\nIn risposta a questa specifica, sul finire del 1947 (secondo alcuni in settembre, secondo altri in dicembre) la North American Aviation present\u00f2 il progetto NA-157 (derivato dall'P-86A Sabre e pertanto designato XP86-C) che si aggiunse a quelli gi\u00e0 presentati in precedenza dalla McDonnell Aircraft Corporation e dalla Lockheed Corporation, rispettivamente identificati dalle autorit\u00e0 militari con le sigle XP-88 e XP-90.\nIl legame tra il nuovo NA-157 e la prima versione del Sabre era costituito dall'utilizzo della medesima ala ed impennaggio, anche in funzione del contenimento del costo finale del nuovo velivolo; al contrario l'impiego di un motore differente e la necessit\u00e0 di pi\u00f9 capienti serbatoi di carburante portarono alla completa revisione della fusoliera e del carrello d'atterraggio del NA-157. L'aspetto esteriore del velivolo era quindi decisamente distante da quello iniziale, in modo particolare a causa del muso appuntito, nel quale trovava alloggiamento il radar di intercettazione, che determin\u00f2 lo spostamento delle prese d'aria nelle fiancate del NA-157.\nAnche in funzione delle prestazioni dichiarate, si parlava di una velocit\u00e0 massima di , la North American ottenne nel maggio del 1948 l'autorizzazione a procedere con la costruzione di 118 esemplari del P-86C.\nNel mese di ottobre, nel frattempo, la considerevole differenza tra i due aerei della North American venne affermata anche a livello ufficiale ed il nuovo NA-157 venne dunque denominato F-93; nel breve volgere di tre mesi le autorit\u00e0 militari tornarono per\u00f2 sulla propria decisione stabilendo che nessun ordine per la produzione in serie del \"penetrator fighter\" sarebbe stato siglato in assenza di una valutazione comparativa che avrebbe coinvolto i tre progetti in competizione.\nPreceduto dall'XF-88 (il 20 ottobre 1948) e dall'XF-90 (il 3 giugno 1949) il primo YF-93A venne portato in volo per la prima volta il 24 gennaio del 1950 e nell'aprile successivo fu trasferito all'USAF per una serie di prove di volo svolte dai piloti militari. In questa fase entrambi gli esemplari realizzati patirono danni causati dai motori che richiesero riparazioni considerevoli.\nLa fase valutativa della competizione per il \"penetrator fighter\" si svolse tra la fine di giugno ed i primi giorni di luglio del 1950 ed i risultati furono resi pubblici il 23 agosto: venne dichiarato vincente il progetto del McDonnell XF-88 mentre il North American YF-93 venne classificato al terzo posto. In ogni caso l'Air Materiel Command dell'USAF, in particolare a causa di una riduzione dei budget imposta dall'amministrazione del presidente Harry Truman, concentr\u00f2 i propri ordini d'acquisto sui bombardieri B-36 che sarebbero stati destinati ad operare privi di scorta, rinunciando di fatto alla realizzazione del nuovo caccia. Altre fonti indicano che la causa dell'abbandono del progetto del \"penetrator fighter\" sia piuttosto da ricercare nelle prestazioni dei nuovi bombardieri Boeing B-47 Stratojet e Boeing B-52 Stratofortress che ne avrebbero di fatto ridotto l'utilit\u00e0.\nTecnica.\nCellula.\nPer quanto il progetto NA-157 derivasse da quello dell'F-86 Sabre, il suo risultato finale se ne discostava in modo considerevole: caratterizzati da diverse tipologie di utilizzo e, in primo luogo, disegnati per accogliere motori tra loro molto diversi, i due velivoli non presentavano parentele apparenti se non nella configurazione delle ali e dei piani di coda.\nLa scelta operata dalla North American di utilizzare un solo turbogetto, diversamente dai progetti concorrenti che ricorrevano alla scelta del doppio motore, condizion\u00f2 in modo significativo le dimensioni della fusoliera tanto pi\u00f9 poich\u00e9 si trattava di un turbogetto a compressore centrifugo, caratterizzato quindi da un diametro pi\u00f9 ampio del turbogetto a compressore assiale utilizzato sull'F-86; le ampie dimensioni della fusoliera furono necessarie anche per accogliere la quantit\u00e0 di carburante, ben , necessaria per ottenere l'autonomia operativa richiesta.\nIn merito alle forme della fusoliera le fonti non concordano tra loro sul fatto che il progetto fosse realizzato considerando la regola delle aree: mentre alcuni sostengono questa tesi, altri la negano decisamente, evidenziando che gli studi in materia svolti presso la NACA furono resi disponibili per l'industria aeronautica solamente nel 1952, oltre due anni dopo il primo volo dell'YF-93.\nIn ogni caso il progetto del NA-157 era contraddistinto dalla presenza, all'estremit\u00e0 di prua del velivolo, dall'apparato radar per l'intercettazione attiva dei bersagli alloggiato all'interno della carenatura affusolata; questa soluzione impose lo spostamento delle prese d'aria nelle fiancate del velivolo. Queste ultime, al fine di non incidere ulteriormente sulla dimensione frontale dell'aereo, furono realizzate \"a filo\" della fusoliera secondo un progetto originariamente sviluppato dalla NACA. La loro forma fu successivamente modificata, per impiegare una pi\u00f9 consueta apertura laterale della fusoliera, a causa dell'insufficiente flusso d'aria verso il motore.\nNella parte posteriore del velivolo, nella zona ventrale, vennero installati due aerofreni (ben pi\u00f9 ampi dei due laterali presenti sull'F-86) mentre il cono di coda (al di sopra dell'ampio condotto di scarico del turbogetto) sosteneva l'impennaggio di tipo tradizionale.\nSia le ali che i piani orizzontali erano a freccia; sul bordo d'entrata dell'ala erano presenti gli ipersostentatori gi\u00e0 utilizzati sul Sabre e, almeno sul secondo dei due prototipi realizzati, i piani orizzontali divennero completamente mobili analogamente a quanto avvenuto sugli F-86E.\nIl carrello d'atterraggio era di tipo triciclo anteriore; l'elemento anteriore monoruota si ritraeva con movimento in avanti all'interno del muso dell'aereo mentre gli elementi posteriori, a ruote gemellate per sostenere il peso del velivolo, erano imperniati nelle ali al cui interno si ritraevano con movimento verso il centro del velivolo.\nMotore.\nI progettisti della North American scelsero di impiegare sul progetto NA-157 il motore Pratt &amp; Whitney J48, turbogetto dotato di compressore centrifugo. Si trattava di un prodotto su licenza, nello specifico della versione migliorata del britannico Rolls-Royce Tay a propria volta evoluzione dotata di postbruciatore del motore Rolls-Royce Nene.\nCome detto le dimensioni del motore, il cui diametro era del 30% superiore a quello del General Electric J47 usato sul Sabre di serie, incisero in modo sostanziale sulla progettazione del velivolo.\nLe prestazioni del J48, accreditato di valori di spinta pari a a secco e con l'uso del postbruciatore, garantivano all'Y-93 la possibilit\u00e0 di raggiungere la velocit\u00e0 massima di .\nSistemi ed armamento.\nIn fase progettuale l'armamento dell'YF-93 era previsto in sei, non meglio identificati, cannoni calibro 20\u00a0mm collegati ad un radar di ricerca che le fonti, ancora una volta in disaccordo tra loro, identificano come \"SCR-720\" oppure \"AN/APG-3\". All'atto pratico l'armamento non fu mai effettivamente installato mentre il radar, inizialmente presente sui due prototipi, fu smontato (almeno nel secondo esemplare) dopo un primo periodo di prove.\nImpiego operativo.\nMalgrado la cancellazione dell'ordine per la produzione in serie, il programma di prove di volo previsto per i prototipi venne portato a termine fino a giungere, nel luglio del 1950, alla definizione della classifica che valut\u00f2 negativamente l'YF-93. In particolare gli aspetti critici rilevati dai collaudatori dell'USAF evidenziavano che l'aereo perdeva rapidamente velocit\u00e0 nello svolgimento delle manovre in volo e che il consumo di carburante era eccezionalmente consistente, in particolar modo alle quote pi\u00f9 basse e nel caso di utilizzo del postbruciatore.\nI test furono protratti fino alla fine del 1950 quando i due aerei furono ufficialmente accettati dall'USAF ma immediatamente riconsegnati al costruttore per ulteriori verifiche in volo; alla fine, nel marzo del 1951, il contratto con l'aviazione militare fu interrotto definitivamente. I due prototipi furono quindi presi in carico dalla NACA che li utilizz\u00f2 fino al 1956, in particolare per svolgere prove comparative con diversi tipi di prese d'aria.\nLivree.\nCome gli altri aerei dell'USAF dell'epoca, gli YF-93A erano in metallo naturale, cio\u00e8 non verniciati."}
{"id": "2084427", "revid": "300067", "url": "https://it.wikipedia.org/wiki?curid=2084427", "title": "NBA All-Star Game 1968", "text": "L'NBA All-Star Game 1968, svoltosi a New York City, vide la vittoria finale della Eastern Division sulla Western Division per 144 a 124.\nHal Greer, dei Philadelphia 76ers, fu nominato MVP della partita."}
{"id": "2084428", "revid": "767487", "url": "https://it.wikipedia.org/wiki?curid=2084428", "title": "Altavas", "text": "Altavas \u00e8 una municipalit\u00e0 di Quarta classe delle Filippine, situata nella Provincia di Aklan, nella Regione del Visayas Occidentale.\nAltavas \u00e8 formata da 14 baranggay:"}
{"id": "2084437", "revid": "1369234", "url": "https://it.wikipedia.org/wiki?curid=2084437", "title": "Fabio Luisi", "text": "Biografia.\nHa studiato pianoforte prima con Noemi Chiesa e poi con Memi Schiavina diplomandosi come privatista al Conservatorio Niccol\u00f2 Paganini di Genova. Dopo il diploma in pianoforte ha seguito corsi di perfezionamento con Aldo Ciccolini, Antonio Bacchelli e Hans Adam Harasiewicz.\nIl suo interesse per la direzione d'orchestra si \u00e8 sviluppato mentre svolgeva l'attivit\u00e0 di pianista accompagnatore, portandolo a studiare direzione d'orchestra al Conservatorio di Graz con Milan Horvat. In seguito ha collaborato spesso con il Teatro dell'Opera di Graz come maestro accompagnatore e direttore. Il suo debutto in Italia nella veste di direttore \u00e8 avvenuto nel 1984. Dal 1990 al 1995 \u00e8 stato direttore principale della \"Orchestra Filarmonica di Graz\". Dal 1995 al 2000 \u00e8 stato direttore artistico e direttore principale della \"Tonk\u00fcnstler-Orchester\" di Vienna. Nel 1996, assieme a Marcello Viotti e Manfred Honeck, \u00e8 stato uno dei tre direttori principali della \"MDR Sinfonieorchester\" di Lipsia, dove \u00e8 rimasto fino al 1999. Dal 1997 al 2002 \u00e8 stato direttore principale dell'Orchestre de la Suisse Romande e dal 2005 al 2013 direttore principale dei Wiener Symphoniker.\nNel gennaio 2004, Luisi \u00e8 stato designato quale direttore principale della Staatskapelle Dresden e della \"Semperoper\" di Dresda, a far data dal settembre 2007, ruolo che ha ricoperto fino al 2010.\nLuisi ha fatto il suo debutto al Metropolitan Opera House nel marzo 2005, dirigendo \"Don Carlos\" di Giuseppe Verdi. \u00c8 stato nominato direttore principale del medesimo teatro newyorchese nel settembre 2011 rimanendovi fino al 2017; prima di lui soltanto Arturo Toscanini ebbe questo incarico.\nNel 2018 \u00e8 Direttore Principale della \"Danish National Symphony Orchestra\" e \"General Music Director\" dell'Opera di Zurigo.\nDal mese di maggio del 2018 \u00e8 stato designato, per cinque anni, come Direttore musicale del Maggio Musicale Fiorentino, essendo gi\u00e0 dal 1 gennaio 2016 consulente artistico del Sovrintendente dell'Opera di Firenze. In quest'ultima veste \u00e8 stato impegnato nel lavoro di programmazione artistica delle stagioni. Il 17 luglio 2019 Luisi si dimette da Direttore Musicale del Teatro del Maggio Musicale Fiorentino per divergenze relative alla scelta della presidenza della Fondazione del Maggio Musicale Fiorentino da parte del sindaco di Firenze Dario Nardella.\nNel 2018 la Dallas Symphony Orchestra lo designa quale nuovo direttore principale con incarico effettivo a partire dal 2020.\nLuisi ha diretto diverse registrazioni discografiche di opere liriche di Giuseppe Verdi come \"Aroldo\", \"J\u00e9rusalem\" e \"Alzira\" e di Gioachino Rossini come \"Guglielmo Tell\"."}
{"id": "2084449", "revid": "56818", "url": "https://it.wikipedia.org/wiki?curid=2084449", "title": "Omocisteinuria", "text": ""}
{"id": "2084450", "revid": "106868985", "url": "https://it.wikipedia.org/wiki?curid=2084450", "title": "Werner Bleiner", "text": "Biografia.\nSpecialista delle prove tecniche, Werner Bleiner in Coppa del Mondo ottenne il suo primo risultato di rilievo il 9 gennaio 1967 sul difficile tracciato Chuenisb\u00e4rgli di Adelboden, piazzandosi 5\u00ba in slalom gigante, e il primo podio il 25 marzo successivo a Jackson Hole nella medesima specialit\u00e0 (3\u00ba). Ai X Giochi olimpici invernali di , suo esordio olimpico, non termin\u00f2 la prova di slalom gigante, mentre il 24 febbraio dello stesso anno conquist\u00f2 la prima vittoria in Coppa del Mondo a Oslo, sempre in slalom gigante.\nNel 1970 partecip\u00f2 ai Mondiali disputati in Val Gardena, meritandosi la medaglia d'argento nello slalom gigante. Nello stesso anno si aggiudic\u00f2 anche la sua seconda e ultima vittoria in Coppa del Mondo, in slalom gigante il 13 marzo a Voss, e si piazz\u00f2 2\u00ba nella combinata della XXI edizione della 3-Tre, a Madonna di Campiglio.\nIl 13 febbraio 1971 ottenne il suo ultimo podio in Coppa del Mondo arrivando 3\u00ba nello slalom gigante di Mont-Sainte-Anne. Agli XI Giochi olimpici invernali di , suo congedo olimpico, fu 18\u00ba nello slalom gigante, mentre il 25 febbraio dello stesso ottenne il suo ultimo piazzamento in carriera classificandosi 9\u00ba nella discesa libera di Coppa del Mondo disputata a Crystal Mountain.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante"}
{"id": "2084451", "revid": "547034", "url": "https://it.wikipedia.org/wiki?curid=2084451", "title": "Festival di Cannes 1998", "text": "La 51\u00aa edizione del Festival di Cannes si \u00e8 svolta a Cannes dal 13 al 24 maggio 1998, sotto la direzione artistica di Gilles Jacob.\nIl film d'apertura dell'edizione \u00e8 stato \"I colori della vittoria\" di Mike Nichols, mentre \"Godzilla\" di Roland Emmerich \u00e8 stato quello di chiusura. L'attrice francese Isabelle Huppert ha presentato le cerimonie di inaugurazione e di chiusura del festival. L'edizione ha segnato inoltre l'introduzione della sezione Cin\u00e9fondation all'interno della selezione ufficiale e la trasformazione di Un Certain Regard in sezione competitiva.\nLa giuria internazionale presieduta dal regista statunitense Martin Scorsese ha assegnato la Palma d'oro a \"L'eternit\u00e0 e un giorno\", del regista greco Theo Angelopoulos.\nSelezione ufficiale.\nI seguenti film sono stati presentati all'interno della selezione ufficiale del Festival:\nQuinzaine des R\u00e9alisateurs.\nI seguenti film sono stati presentati all'interno della sezione parallela della Quinzaine des R\u00e9alisateurs, diretta artisticamente da Pierre-Henri Deleau:\nSettimana internazionale della critica.\nI seguenti film sono stati presentati all'interno della sezione parallela della Settimana internazionale della critica:\nGiurie.\nLe seguenti persone hanno fatto parte delle giurie delle varie sezioni del Festival:\nPalmar\u00e8s.\nSelezione ufficiale.\nLe giurie della selezione ufficiale hanno premiato i seguenti film:"}
{"id": "2084460", "revid": "1543377", "url": "https://it.wikipedia.org/wiki?curid=2084460", "title": "NBA All-Star Game 1969", "text": "L'NBA All-Star Game 1969, svoltosi a Baltimora, vide la vittoria finale della Eastern Division sulla Western Division per 123 a 112.\nOscar Robertson, dei Cincinnati Royals, fu nominato MVP della partita."}
{"id": "2084461", "revid": "62748", "url": "https://it.wikipedia.org/wiki?curid=2084461", "title": "Staatskapelle Dresden", "text": ""}
{"id": "2084467", "revid": "1543377", "url": "https://it.wikipedia.org/wiki?curid=2084467", "title": "Palamede di Forbin", "text": "Nel 1471 Renato dona a Palamede Porquerolles e tutte le sue giurisdizioni, confermando questa delibera nel 1474, dopo opposizione del precedente proprietario, Giovanni di Tressemanes.\nNel 1475 Palamede diventa ufficiale di Luigi XI di Francia, il quale aveva annesso ai suoi possedimenti la Provenza. Ne fa governatore proprio Palamede (1481). Questi, nel gennaio del 1479 cede l'isola di Porquerolles a suo figlio Luigi. \nDopo aver fatto sposare suo figlio Giovanni a Antonietta la Terre, acquisendo cos\u00ec la signoria di La Roque-d'Anth\u00e9ron, muore nel 1508."}
{"id": "2084472", "revid": "1543377", "url": "https://it.wikipedia.org/wiki?curid=2084472", "title": "Milan Horvat", "text": "Biografia.\nEgli \u00e8 uno dei pi\u00f9 noti direttori d'orchestra croati. Inizia la carriera di direttore nel 1946 alla guida dell'Orchestra Sinfonica della Radio di Zagabria che tenne fino al 1956 svolgendo una intensa attivit\u00e0 concertistica in tutta Europa e negli Stati Uniti. Fu quindi direttore principale della \"National Symphony Orchestra of Ireland\" di Dublino per cinque anni.\nDal 1969 al 1975 \u00e8 stato direttore principale della appena creata \"Vienna Radio Symphony Orchestra\". Ha poi diretto diverse orchestre in tutta Europa e particolarmente a Berlino, Roma, Salisburgo e Lisbona.\nDal 1970 ha tenuto corsi estivi di perfezionamento all'Accademia di Salisburgo.\nNel corso della sua carriera ha registrato per diverse etichette discografiche quali Decca Records, Philips e Deutsche Grammophon."}
{"id": "2084480", "revid": "1573940", "url": "https://it.wikipedia.org/wiki?curid=2084480", "title": "Planococcus citri", "text": "La cocciniglia farinosa o cotonello degli agrumi (Planococcus citri ) \u00e8 un insetto fitomizo dell'ordine dei Rhynchota Homoptera Sternorrhyncha (superfamiglia Coccoidea, famiglia Pseudococcidae).\nGeneralit\u00e0.\n\u00c8 un insetto polifago: preferisce gli agrumi, ma attacca anche la vite, il fico, il kaki ed altre piante ornamentali, soprattutto in serra.\nQuesto coccide \u00e8 distribuito in tutte le regioni a clima temperato e nelle serre dei paesi pi\u00f9 freddi.\nDescrizione.\nLa femmina adulta, di forma ovale, \u00e8 circondata da 18 paia di raggi cerosi, di cui 17 uguali e brevi, mentre quello anale \u00e8 pi\u00f9 lungo. Il colore del corpo \u00e8 giallognolo oppure roseo, ma \u00e8 mascherato da una polvere cerosa. La lunghezza \u00e8 di circa 3\u00a0mm, esclusi i raggi caudali. L'ovisacco, che contiene le uova di colore giallastro, \u00e8 fioccoso simile a cotone, informe e pi\u00f9 lungo del corpo. Il maschio, alato e di colore rossastro, \u00e8 munito di due lunghi raggi cerosi e processi genitali ventrali ben sviluppati, ma non digitiformi. La lunghezza \u00e8 di circa 1\u00a0mm.\nCiclo biologico.\nQuesto coccide, nelle regioni meridionali e a seconda delle condizioni ambientali, compie in genere da 4 a 6 generazioni all'anno, con popolazioni che raggiungono la massima densit\u00e0 in autunno. Nell'Italia settentrionale le generazioni si riducono a 2 o 3 mentre nelle serre riscaldate la cocciniglia si moltiplica ininterrottamente. Il cotonello all'aperto e nelle zone agrumicole pu\u00f2 svernare in diversi stadi, con prevalenza della neanide di II et\u00e0, che si rifugia alla base del tronco o nelle anfrattuosit\u00e0 della corteccia. Le femmine fecondate, ed occasionalmente per partenogenesi, al momento della ovodeposizione formano un ovisacco di candida cera fioccosa entro il quale depongono fino a 600 uova di colore giallastro. Le neanidi, che nascono dopo un periodo di incubazione di pochi giorni, si localizzano di solito sotto la rosetta del peduncolo del frutto ed in seguito possono invadere tutto l'epicarpo ed in particolare i punti di contatto tra i frutti, originando colonie sempre pi\u00f9 numerose con abbondante produzione di melata.\nIn questi ammassi si possono localizzare altri fitofagi tra cui le larve del Lepidottero \"Criptoblabes gnidiella\" Mill, che danneggiano i fiori e i frutti.\nFattori predisponenti:\nDanni.\nI danni provocati dalla cocciniglia sono distinguibili in:\nSugli agrumi le colonie presenti intorno al peduncolo provocano l'ingiallimento e la colatura dei fiori e la cascola dei frutticini, soprattutto quando la stagione ha un andamento siccitoso.\nSulla vite la cocciniglia imbratta con le sue secrezioni cerose-zuccherine i grappoli e favorisce lo sviluppo della fumaggine.\nSulle piante ornamentali le infezioni provocano ingiallimenti, deperimenti vegetativi e caduta delle foglie (filloptosi).\nAntagonisti.\nIl cotonello \u00e8 limitato da molti nemici naturali di cui due di questi vengono allevati per la lotta biologica quali: l'Imenottero Encirtide \"Leptomastix dactylopii\" e il Coleottero Coccinellide \"Cryptolaemus montrouzieri\".\nDifesa.\nLotta agronomica.\nLa lotta agronomica consiste in pratiche colturali, quali:\nLotta biologica.\nLa lotta biologica pu\u00f2 essere:\nPer programmare meglio l'epoca dei lanci si possono utilizzare trappole al feromone per la cattura dei maschi alati del fitofago.\nPer la riuscita del controllo biologico \u00e8 fondamentale la gestione delle formiche glicifaghe che instaurano rapporti di trofobiosi con tutti gli insetti produttore di melata proteggendoli dai loro nemici naturali. Si consiglia di intervenire solo sui tronchi nel caso in cui il 50% dei germogli \u00e8 infestato da formiche.\nLotta chimica.\nLa lotta chimica consiste in trattamenti con olio bianco attivato con fosforganici (Clorpirifos etile, Fenitrotion, ecc.) a dosi ridotte da effettuare in primavera-estate o meglio in estate quando ha inizio il trasferimento delle cocciniglie dai siti di primo insediamento sui frutti. In presenza di fumaggini gli oli bianchi possono essere attivati anche con anticrittogamici (es. Ziram).\nI trattamenti chimici si effettuano solamente in caso di infestazioni che superano le soglie di intervento stimate in circa 5-10% di frutti infestati, nel periodo estivo e leggermente superiori nel periodo autunnale.\nPer rendere pi\u00f9 efficace il trattamento chimico \u00e8 opportuno, in primavera, installare trappole sessuali per meglio mirare l'intervento sulle neanidi giovani."}
{"id": "2084482", "revid": "767487", "url": "https://it.wikipedia.org/wiki?curid=2084482", "title": "John Campbell Shairp", "text": "Biografia.\nDopo aver frequentato l'accademia di Edimburgo e l'Universit\u00e0 di Glasgow. Nel 1842 vinse il premio Newdigate per una poesia su Carlo XII di Svezia. Influenzato dalla poesia di John Keble, nel 1877 diventa professore all'universit\u00e0 di Oxford, Oscar Wilde fu suo allievo. Lui aveva il compito di fornire consigli e apporre migliorie alla poesia da citare di Wilde, anch'egli vincitore dello stesso concorso letterario, ma alla fine non fu di alcuna utilit\u00e0. "}
{"id": "2084494", "revid": "709565", "url": "https://it.wikipedia.org/wiki?curid=2084494", "title": "Discografia di MC Ren", "text": "Questa che segue \u00e8 la discografia completa del rapper statunitense MC Ren, dagli esordi fino a oggi."}
{"id": "2084502", "revid": "1718925", "url": "https://it.wikipedia.org/wiki?curid=2084502", "title": "Riccardo Bruni", "text": "Autore dei libri di stenografia scolastici tra i pi\u00f9 adottati in Italia, insegnante presso il Magistero Stenografico di Torino, \u00e8 stato campione italiano (1988) e campione europeo (1991) di stenografia professionistica. Il 15 luglio 1993, a Istanbul, nelle gare internazionali organizzate dall'Intersteno, \u00e8 stato proclamato campione mondiale di stenografia. Riccardo Bruni ricevette le congratulazioni ufficiali dal Presidente della Repubblica Italiana, dal Presidente del Senato, dal Presidente della Camera dei deputati (ove la stenografia \u00e8 utilizzata per la resocontazione degli interventi in aula) dal Ministro della pubblica istruzione e dal Presidente della Regione Piemonte.\nRiccardo Bruni adotta il metodo Cima, sistema di stenografia che Bruni ha contribuito ad inserire anche in Polonia, dal 1994; ma \u00e8 egli stesso autore di un proprio innovativo sistema di stenografia detto \"Ste.Lo\" (Stenografia Logica). Trattasi di un sistema filiforme e con nessun segno contro pendenza."}
{"id": "2084503", "revid": "767487", "url": "https://it.wikipedia.org/wiki?curid=2084503", "title": "Richard Claverhouse Jebb", "text": " Fu anche uno dei pi\u00f9 grandi traduttori (dalle lingue classiche all'inglese) della sua epoca.\nBiografia.\nFiglio di un avvocato e nipote di un giudice, dopo aver intrapreso una carriera scolastica al Charterhouse School e al Trinity College, in Cambridge. Dopo alcuni riconoscimenti diventa prima professore di greco a Glasgow dal 1875 al 1889, per poi passare al Cambridge dal 1889, dove rimase in carica sino alla morte. Sposato nel 1874 nel 1891 venne eletto membro del parlamento e fu insignito del titolo di cavaliere nel 1900. Ebbe sino alla sua morte altri riconoscimenti a livello mondiale.\nOpere.\nFra i suoi scritti tutti riguardanti opere di traduzione dal greco e dal latino:"}
{"id": "2084506", "revid": "122829687", "url": "https://it.wikipedia.org/wiki?curid=2084506", "title": "Armando Floridia", "text": "Carriera sportiva.\nHa partecipato otto volte alla Targa Florio con vetture Chevron, Osella e Porsche.\nNel 1967 ha gareggiato su Porsche 356 in coppia con Francesco Troja, usando lo pseudonimo di \"Black and White\", nella classe 1600 per la Scuderia Pegaso; nel 1968 in coppia con Carlo Randazzo su Porsche 911; nel 1969 in coppia con Marchiolo e si ritira per incidente.\nNel 1972 gareggia in coppia con Schmidt con una Porsche 914 ed \u00e8 10\u00ba assoluto; nel 1973 con una Chevron per la Brescia Corse; nel 1974 in coppia con Veninata su Chevron e si ritirer\u00e0.\nNel 1975 si classifica secondo assoluto dietro la coppia Merzario-Vaccarella correndo insieme ad Eugenio Renna (che correva con lo pseudonimo di \"Amphicar\") con la Chevron B26.\nNel 1976 vince sempre la Targa Florio in coppia con Eugenio Renna coronando il suo grande sogno.\nHa corso, sempre in coppia con Amphicar, anche una 1000 km di Monza piazzandosi 4\u00ba assoluto.\nHa corso inoltre a Imola, Pergusa e nel 1976 si \u00e8 piazzato sesto assoluto sempre a Monza in una corsa valida per il Campionato Mondiale Marche."}
{"id": "2084511", "revid": "124938454", "url": "https://it.wikipedia.org/wiki?curid=2084511", "title": "Twenty Four Seven (Tina Turner)", "text": "Twenty Four Seven \u00e8 il nono album in studio della cantante statunitense naturalizzata svizzera Tina Turner, pubblicato nel 1999. \u00c8 l'ultimo album in studio della cantante prima del suo ritiro dalle scene.\nDescrizione.\nL'album \u00e8 stato prodotto da Mark Taylor e Brian Rawling, artefici del grande successo dell'album di Cher \"Believe\", e da Johnny Douglas, gi\u00e0 produttore per Kylie Minogue, George Michael e All Saints, Terry Britten e Absolute, noti soprattutto per il loro lavoro con Lisa Stansfield, Will Young, Atomic Kitten, Gareth Gates e S Club 7. Bryan Adams \u00e8 presente come ospite in due tracce: la title track e \"Without You\".\nNel 2000 l'album \u00e8 stato pubblicato in edizione limitata con un disco bonus che includeva alcuni brani live della cerimonia di celebrazione del suo sessantesimo compleanno, svoltasi a Londra nel novembre 1999, nonch\u00e9 i video promozionali di \"When the Heartache Is Over\" e \"Whatever You Need\".\nSuccesso commerciale.\nL'album \u00e8 stato pubblicato in Europa nel novembre 1999 e ha venduto oltre un milione di copie. Ha raggiunto il nono posto nella classifica degli album pi\u00f9 venduti del Regno Unito, dove \u00e8 stato certificato platino. L'album \u00e8 stato pubblicato nel febbraio 2000 negli Stati Uniti e in Canada, dove ha raggiunto il ventunesimo posto nella Billboard 200, vendendo sessantamila copie nella sua prima settimana di pubblicazione. \u00c8 stato certificato platino in molti altri paesi.\nPromozione.\nSingoli.\nDall'album furono estratti tre singoli: \"When the Heartache Is Over\" (US # 3 Dance Charts), (UK # 10), \"Whatever You Need\" (UK # 27) e \"Don't Leave Me This Way\".\nTour.\nLa Turner si imbarc\u00f2 nel \"Twenty Four Seven Tour\" (noto anche come \"Twenty Four Seven Millennium Tour\" e \"24/7 World Tour\"), l'ottavo per la cantante. Fu annunciato come il \"tour d'addio\", dichiarando che avrebbe continuato comunque ad incidere dischi e ad esibirsi in piccoli teatri.\nIl tour divenne un enorme successo, incassando oltre centoventi milioni di dollari con centootto spettacoli, con una partecipazione di oltre due milioni e quattrocentomila spettatori."}
{"id": "2084517", "revid": "1073227", "url": "https://it.wikipedia.org/wiki?curid=2084517", "title": "Mad Max Beyond Thunderdome (colonna sonora)", "text": "Mad Max Beyond Thunderdome \u00e8 la colonna sonora del film del 1985 \"Mad Max oltre la sfera del tuono\", con protagonisti Mel Gibson e Tina Turner. L'album fu pubblicato dalla Capitol Records nel 1985.\nDescrizione.\nOltre al commento musicale composto da Maurice Jarre ed eseguito dalla Royal Philharmonic Orchestra, l'album comprende i brani \"We Don't Need Another Hero (Thunderdome)\" e \"One of the Living\" cantati da Tina Turner."}
{"id": "2084524", "revid": "324378", "url": "https://it.wikipedia.org/wiki?curid=2084524", "title": "VPMZ Vjatka", "text": ""}
{"id": "2084528", "revid": "599013", "url": "https://it.wikipedia.org/wiki?curid=2084528", "title": "Bernadette Rauter", "text": "Biografia.\nSciatrice polivalente e originaria di Lermoos, Bernadette Rauter . Il 19 gennaio successivo ottenne il suo primo risultato di rilievo sulle nevi di Schruns, piazzandosi 10\u00aa in slalom speciale. L'anno seguente esord\u00ec ai Giochi olimpici invernali: a ottenne l'8\u00ba posto nello slalom speciale, valido anche per i Mondiali 1968\nIl 28 febbraio 1969 Squaw Valley conquist\u00f2 la sua prima vittoria in Coppa del Mondo, nonch\u00e9 primo podio, in slalom speciale; i suoi successi nel circuito furono tre e l'ultimo fu quello ottenuto nello slalom speciale disputato il 3 gennaio 1970 a Oberstaufen. Il mese dopo, ai Mondiali della Val Gardena, fu 9\u00aa nello slalom speciale.\nIl 4 gennaio 1971 si aggiudic\u00f2 l'ultimo podio in Coppa del Mondo a Maribor, giungendo 2\u00aa in slalom speciale dietro alla connazionale Annemarie Moser-Pr\u00f6ll. Agli XI Giochi olimpici invernali di , suo congedo olimpico, la Rauter ottenne il 9\u00ba posto nella discesa libera, valido anche per i Mondiali 1971. L'ultimo piazzamento della sua attivit\u00e0 agonistica fu il 10\u00ba posto ottenuto nella discesa libera di Coppa del Mondo disputata a Schruns il 1\u00ba febbraio 1973.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nSL = slalom speciale"}
{"id": "2084530", "revid": "124927612", "url": "https://it.wikipedia.org/wiki?curid=2084530", "title": "What's Love Got to Do with It (album)", "text": "What's Love Got to Do with It \u00e8 l'ottavo album da solista di Tina Turner, pubblicato nel 1993. \u00c8 la colonna sonora del film biografico della cantante \"Tina - What's Love Got to Do with It\", pubblicato dalla Touchstone Pictures nello stesso anno.\nDescrizione.\nTina Turner registr\u00f2 molte delle canzoni che aveva inciso nel periodo di Ike &amp; Tina Turner, compreso il loro primo successo \"A Fool In Love\". L'album include inoltre una cover del brano dei The Trammps \"Disco Inferno\", una canzone che la Turner aveva spesso cantato dal vivo negli anni settanta, ma che non aveva mai registrato su album.\nTracce.\nEdizione europea\nEdizione statunitense"}
{"id": "2084532", "revid": "113187961", "url": "https://it.wikipedia.org/wiki?curid=2084532", "title": "Combustibile criogenico", "text": "Il combustibile criogenico \u00e8 un combustibile che richiede di essere conservato a temperatura estremamente basse per consentirgli di mantenere lo stato liquido. Esso \u00e8, infatti, generalmente costituito dalla liquefazione di gas come ad esempio l'idrogeno liquido. Spesso l'ossigeno liquido \u00e8 erroneamente chiamato \"combustibile criogenico\", ma \u00e8 pi\u00f9 corretto identificarlo come comburente e non come combustibile.\nAlcuni motori a razzo sono raffreddati da una circolazione di combustibile criogenico intorno al loro ugello di scarico prima che il combustibile sia pompato nella camera di combustione per poi essere bruciato. Questo metodo fu per la prima volta proposto da Eugen S\u00e4nger nel 1940. Il razzo Saturn V che lanci\u00f2 la prima missione umana verso la Luna, utilizza questo accorgimento che \u00e8 rimasto poi inalterato fino ai giorni nostri.\nUn esempio attuale di utilizzo del combustibile criogenico in ambito aerospaziale \u00e8 rappresentato dallo Space Shuttle. Infatti i suoi tre motori principali, utilizzati nella fase di ascesa, sono alimentati ad ossigeno e idrogeno liquidi. Essi sono conservati nel\nserbatoio esterno collegato alla navetta.\nNel campo dell'aviazione, va ricordato che la russa Tupolev sta compiendo ricerche riguardo al suo progetto Tu-154 utilizzando combustibile criogenico, con la sigla Tu-155. L'aereo usa gas naturale liquefatto (o LNG), e ha compiuto il suo primo volo nel 1989."}
{"id": "2084536", "revid": "467420", "url": "https://it.wikipedia.org/wiki?curid=2084536", "title": "Monte Fitz Roy", "text": "Il monte Fitz Roy (noto anche come Cerro Chalt\u00e9n) \u00e8 una montagna situata in Patagonia, nel confine tra l'Argentina e il Cile. Dal lato argentino integra il parco nazionale Los Glaciares, nella provincia di Santa Cruz, e dalla parte cilena, forma parte del parco nazionale Bernardo O'Higgins. Raggiunge un'altezza di 3.405 metri sul livello del mare.\nDescrizione.\nIl nome \"Chalt\u00e9n\" deriva dalla parola in lingua aoniken che significa la \"montagna che fuma\" (a causa delle frequenti nuvole che si addensano sulla sua sommit\u00e0), e il popolo mapuche la considerava una montagna sacra. Cerro Chalt\u00e9n \u00e8 il simbolo della provincia di Santa Cruz, ed \u00e8 rappresentato nella sua bandiera e nel suo stemma. \nFrancisco Perito Moreno la battezz\u00f2 \"Fitzroy\" nel 1877 in onore dell'esploratore Robert FitzRoy.\nPrima salita.\nIl monte Fitz Roy \u00e8 stata scalato per la prima volta dall'alpinista francese Lionel Terray accompagnato da Guido Magnone nel 1952, nella spedizione che caus\u00f2 la morte del grande alpinista Jacques Poincenot. Nonostante la sua bassa altitudine, il monte Fitz Roy \u00e8 considerato di difficile ascesa, ed il granito molto compatto di cui \u00e8 composto, oltre alle condizioni climatiche generalmente estreme, richiede un elevato livello di esperienza alpinistica. Per questo le scalate non sono frequenti.\nNel 2015 gli statunitensi Tommy Caldwell e Alex Honnold hanno compiuto la traversata della catena del FitzRoy, aggiudicandosi per questo un Piolets d'Or, gli Oscar dell'Alpinismo."}
{"id": "2084537", "revid": "59645", "url": "https://it.wikipedia.org/wiki?curid=2084537", "title": "William Ballinger", "text": ""}
{"id": "2084541", "revid": "1543377", "url": "https://it.wikipedia.org/wiki?curid=2084541", "title": "Cappella musicale liberiana", "text": "La Cappella Musicale Liberiana \u00e8 il coro incaricato ad accompagnare musicalmente le cerimonie celebrate nella Basilica di Santa Maria Maggiore in Roma.\nStoria.\nPeriodo classico.\nLa Cappella Musicale Liberiana \u00e8 considerata la diretta discendente dell'antica \"schola cantorum\" di san Gregorio Magno, arricchita dall'esperienza della cappella papale di Gregorio IX ritornato a Roma da Avignone nel 1377. Essa nasce formalmente nel 1545 per opera del cardinale arciprete Guido Ascanio Sforza.\nIstituzione subito di grande prestigio, viene considerata allo stesso modo delle cappelle di san Pietro e di san Giovanni, anche per la presenza di \"pueri cantores\". Lo stesso Giovanni Pierluigi da Palestrina, che gi\u00e0 nella basilica aveva ricevuto dal 1537 la prima educazione musicale come fanciullo cantore, assume la guida della formazione corale nel 1561.\nIn questi anni, grazie anche alla personalit\u00e0 del Palestrina e dei suoi allievi e successori Giovanni Maria Nanino, Francesco Soriano e Annibale Stabile, la Cappella Musicale Liberiana fu uno dei fulcri della fiorente scuola romana di Polifonia.\nPeriodo barocco.\nNel Seicento, momento di massima esuberanza della musica sacra, proiettata nei fasti della policoralit\u00e0 e dello stile concertato veneziano si distinsero i vari Domenico Allegri e Paolo Quagliati, Paolo Tarditi, Antonio Maria Abbatini, Orazio Benevoli, Nicola Stamigna e l'organista Bernardo Pasquini.\nMassimo esponente della fase successiva, Maestro di cappella anche se per soli due anni fu Alessandro Scarlatti\n. La sua strada fu seguita da Pompeo Cannicciari, Antonio e Domenico Fontemaggi, Giovanni Aldega, Settimio Battaglia e Augusto Moriconi, che nei secoli XVIII e XIX, seppero resistere alla tentazione di portare in basilica le arie operistiche in voga all'epoca.\nPeriodo ceciliano.\nNuovo impulso per la salvaguardia dell'antica scuola romana si ebbe con l'avvento del Movimento Ceciliano. In questo filone si inserisce a pieno titolo il primo grande maestro del XX secolo, Licinio Refice, direttore della Cappella Liberiana dal 1911 al 1947, che fu, insieme a Lorenzo Perosi e Raffaele Casimiri, vero artefice del rinnovamento della musica sacra italiana.\nDal 1947 al 1977 la sua opera \u00e8 stata proseguita da Domenico Bartolucci, chiamato poi alla direzione della Cappella Sistina, che sin dal 1973 \u00e8 stato affiancato nella direzione della Cappella Liberiana da Mons. Valentino Miserachs Grau, Maestro titolare fino al 2019.\nDal 28 gennaio 2019 il nuovo Maestro Titolare della Cappella Musicale Liberiana \u00e8 Maurizio Scarf\u00f2, primo laico in tempi moderni a ricoprire questo incarico.\nAttivit\u00e0.\nLa Cappella Musicale Liberiana, canta durante tutte le domeniche \u201cper annum\u201d la santa Messa capitolare delle ore 10 presso la Basilica Patriarcale. L'organico virile si arricchisce nelle principali solennit\u00e0 di un coro femminile che sopperisce alla mancanza delle voci bianche, e di un gruppo stabile di ottoni. I servizi di Avvento e di Quaresima, invece, nel rispetto della pi\u00f9 antica tradizione, vengono effettuati rigorosamente \"a cappella\"."}
{"id": "2084543", "revid": "1456683", "url": "https://it.wikipedia.org/wiki?curid=2084543", "title": "Torii Mototada", "text": "Torii mor\u00ec nell'assedio di Fushimi, dove la sua guarnigione venne sopraffatta e distrutta dall'esercito di Ishida Mitsunari. Rifiutando di arrendersi contribu\u00ec al cambiamento della storia giapponese, lasciando a Tokugawa il tempo per scappare e vincere la battaglia di Sekigahara.\nBiografia.\nPrimi anni.\nTorii nacque ad Okazaki ed era figlio di Torii Tadayoshi. Quando era ragazzo, venne mandato ostaggio al clan Imagawa dove divenne un paggio di Tokugawa Ieyasu, a quel tempo chiamato Matsudaira Takechiyo. Dopo il ritorno dal clan Imagawa, Ieyasu unific\u00f2 la Provincia di Mikawa, e Mototada era al suo servizio in qualit\u00e0 di capo militare.\nAl servizio di Ieyasu.\nNel 1572, Mototada succedette alla guida della famiglia Torii, dopo la morte del padre. Negli anni successivi combatt\u00e9 nella battaglia di Mikatagahara e nella successiva battaglia del castello Suwahara sub\u00ec una ferita alle gambe che gli rese difficile camminare negli anni seguenti.\nMototada fu al fianco di Ieyasu nelle maggiori campagne militari. Con una forza di soli 2,000 uomini, che costituivano la retroguardia dell'armata, attacc\u00f2 e sconfisse le forze del Tardo clan H\u014dj\u014d composte di circa 10.000 uomini. Fu premiato da Ieyasu che gli offr\u00ec il castello Yamura nella Provincia di Kai. Nel 1585 si un\u00ec a \u014ckubo Tadayo e Hiraiwa Chikayoshi nell'assedio del castello di Ueda del clan Sanada.\nDopo che Ieyasu si spost\u00f2 nella regione di Kant\u014d, fece di Mototada un \"daimy\u014d\" e gli affid\u00f2 il feudo di Yahagi nella Provincia Shim\u014dsa, che produceva 40.000 \"koku\" di riso all'anno.\nMorte.\nNell'agosto 1600, Torii venne informato da alcune spie che un esercito di 40.000 uomini guidati dagli alleati del clan Toyotomi stava travolgendo ogni ostacolo nella marcia verso il castello di Fushimi. Malgrado la guarnigione che difendeva il castello fosse in inferiorit\u00e0 numerica, la fuga sarebbe stata ancora possibile, ma Mototada, durante l'assedio di Fushimi, in un estremo atto di lealt\u00e0 al suo padrone Tokugawa Ieyasu decise di rimanere e combattere fino alla fine.\nNella sua ultima lettera scritta durante l'assedio ed indirizzata al figlio maggiore Tadamasa, Torii scrisse che la sua famiglia aveva servito i Tokugawa per generazioni e che il suo stesso fratello era stato ucciso in battaglia. Scrisse anche che era un onore morire in battaglia, prima di tutto perch\u00e9 questo avrebbe dato coraggio al resto dei soldati di Tokugawa. Chiese al figlio di crescere i fratelli minori e di farli entrare a loro volta al servizio del clan Tokugawa, di rimanere umili e di non desiderare compensi monetari o terrieri.\nTorii guid\u00f2 i difensori del castello combattendo fino all'ultimo. L'eroica resistenza tenne impegnate le truppe nemiche per 10 giorni e diede modo a Ieyasu di mettersi in salvo e riorganizzare le proprie forze. Quando la guarnigione fu sterminata e non fu pi\u00f9 possibile combattere, commise \"seppuku\", come da tradizione dei militari giapponesi.\nEventi che seguirono.\nIeyasu riusc\u00ec nel giro di pochi giorni ad organizzare un grosso esercito e fu in grado di fronteggiare l'armata comandata da Ishida Mitsunari. Lo scontro avvenne il 21 ottobre di quello stesso anno nella celebre battaglia di Sekigahara, durante la quale le armate di Ieyasu trionfarono. Il successo pose fine alle guerre civili che avevano insanguinato il Giappone dal 1478 e permise a Ieyasu di assumere il controllo dell'intero paese. Negli anni successivi avrebbe consolidato il proprio potere arrivando a fondare nel 1603 lo shogunato Tokugawa, l'ultima dittatura militare del Giappone, che avrebbe dominato il paese fino al 1868. L'istituzione dello shogunato avrebbe dato il via ad un periodo di pace e di grande stabilit\u00e0 politica.\nIl figlio di Mototada, Torii Tadamasa, ricevette nel 1602 da Ieyasu l'importante feudo di Iwakitaira, che produceva 100.000 \"koku\" di riso all'anno."}
{"id": "2084551", "revid": "1873126", "url": "https://it.wikipedia.org/wiki?curid=2084551", "title": "Veolia Environnement", "text": "Veolia Environnement, dal 2014 rinominata Veolia, \u00e8 una multinazionale francese con attivit\u00e0 in tre principali aree di servizi e utilit\u00e0 tradizionalmente gestite dalle autorit\u00e0 pubbliche: gestione dell'acqua, gestione dei rifiuti e servizi energetici. Fino al gennaio 2019 gestiva anche servizi di trasporto attraverso la sua controllata Veolia Transport (in seguito Transdev). \nFondata nel 1853 come Compagnie G\u00e9n\u00e9rale des Eaux, tra il 1998 e il 2003 la societ\u00e0 era conosciuta come Vivendi Environnement, essendo stata scorporata dal conglomerato Vivendi. Quindi ha preso il nome di Veolia Environnement fino a quando nel 2014, in seguito ad un'importante ristrutturazione, la societ\u00e0 ha adottato il nome Veolia. \n\u00c8 quotata su Euronext Paris e fa parte dell'indice CAC 40.\nStoria.\nL'inizio, oltre un secolo e mezzo fa.\nIl 14 dicembre 1853, grazie ad un decreto imperiale di Napoleone III, venne creata a Lione la Compagnie G\u00e9n\u00e9rale des Eaux (CGE), la quale doveva provvedere a distribuire l'acqua in citt\u00e0 ed irrigare le campagne circostanti. Sette anni dopo anche Parigi concede il mandato, di durata cinquantennale, per la distribuzione dell'acqua nella capitale.\nNel 1867 Fran\u00e7ois Grandjouan stipula un contratto con il Comune di Nantes per la pulizia delle strade dai rifiuti e dalle acque reflue. \nNel 1875 il Barone Haussmann fonda la Compagnie G\u00e9n\u00e9rale Fran\u00e7aise de Tramways (CGFT) che rivoluziona il trasporto pubblico introducendo il trasporto dei tram a cavalli ed opera la sua prima linea tranviaria a Le Havre, Nancy e Marsiglia. Anche CGFT entra in CGE nel 1980, anno in cui la Compagnie G\u00e9n\u00e9rale des Eaux diversifica le sue operazioni nei campi del trattamento delle acque, energia, trasporti ed immobiliare.\nIl 1880 \u00e8 l'anno del primo successo transfrontaliero: nasce la Compagnia Generale delle Acque, prima filiale internazionale di CGE che ha come scopo la distribuzione idrica per la citt\u00e0 di Venezia. Seguono Istanbul nel 1882 e Porto nel 1883.\nNel 1884 CGE incrementa le sue attivit\u00e0 nel campo del trattamento delle acque reflue con l'impianto di Reims.\nNel 1889 \u00e8 costituito il primo laboratorio (finalizzato ad assicurare la qualit\u00e0 dell'acqua fornita a Parigi), in 52 rue d'Anjou, dove si trova ancor oggi la sede storica del Gruppo. Seguiranno altri poli scientifici, come quello di Lione nel 1930 ed il Centre de Recherche de Maisons-Laffitte nel 1983.\nNel 1905 \u00e8 sviluppato un processo basato sull'ozono come sostituto del cloro per la sterilizzazione dell'acqua. Nel 1907, Marius-Paul Otto crea la Compagnie des Eaux et de l'Ozone, prima societ\u00e0 destinata alla promozione dell'utilizzo dell'ozono nella sterilizzazione dell'acqua potabile, mentre nel 1909 presso la centrale di Bon Voyage di Nizza sar\u00e0 provata l'applicazione attiva della tecnica.\nNel 1912 Charles Blum fonda la Compagnie G\u00e9n\u00e9rale d'entreprises automobiles (CGEA). La societ\u00e0, che ha come scopo quello di comprare e gestire una flotta di veicoli industriali per la pulizia delle strade, entra nel mercato della raccolta dei rifiuti parigini nel 1919 e si fonde con CGE nel 1980.\nIl 1\u00ba ottobre 1918 nasce, su iniziativa di CGE, la Societ\u00e0 Ausiliaria delle Distribuzioni d'Acqua (SADE) competente nei servizi di distribuzione idrica, progettazione e costruzione di reti d'adduzione e distribuzione d'acqua potabile.\nNel 1935 L\u00e9on Dewailly fonda Chauffage Service, impresa specializzata nella gestione di sistemi di riscaldamento e condizionamento dell'aria. Nel 1969 l'azienda entra in Compagnie G\u00e9n\u00e9rale de Chauffe (CGC), societ\u00e0 creata nel 1944 ed a sua volta fusa in CGE nel 1967.\nNel 1967 CGE inaugura il suo primo termovalorizzatore. Nel 1975 crea SARP Industries, societ\u00e0 attiva nel riciclaggio di rifiuti pericolosi che diventa velocemente il primo centro di trattamento dei rifiuti liquidi tossici.\nDiversificazione in quattro settori.\nDal 1976 al 1996, la Compagnie g\u00e9n\u00e9rale des eaux sviluppa nuove imprese sotto la presidenza di Guy Dejouany. All'inizio degli anni '80 si diversifica acquisendo aziende specializzate nella gestione dei rifiuti, energia, trasporti, edilizia e immobiliare e concentrandosi quindi nei quattro settori che costituiscono il core business del gruppo. Si \u00e8 poi specializzata nelle deleghe di servizi pubblici e ordini di autorit\u00e0 pubbliche, vicine agli ambienti politici e dipendenti da ordini dello Stato e delle autorit\u00e0 locali. \nNel 1982 nasce il nuovo centro Anjou Recherche di Maisons-Laffitte, i cui ricercatori coordinano una rete d'esperti ripartiti nei laboratori dei 5 continenti e forniscono soluzioni innovative e rapide ai problemi di trattamento delle acque potabili e reflue.\nIngresso anche nelle telecomunicazioni.\nNel 1983 partecipa alla creazione di Canal +, il primo canale televisivo a pagamento in Francia. Nel 1989 assume il controllo della Soci\u00e9t\u00e9 G\u00e9n\u00e9rale d'Entreprises (SGE) e negli anni '90 inizia ad investire nelle telecomunicazioni e nei media e, nel 1996, crea Cegetel, societ\u00e0 di telefonia fissa e mobile, i marchi Tam Tam (cercapersone), Le 7 (telefono) e SFR (cellulare). Entra nella capitale di AOL Europe. Tuttavia, a met\u00e0 degli anni '90, G\u00e9n\u00e9rale des Eaux \u00e8 rimasta un'azienda focalizzata sul mercato francese.\nNel 1994 CGE crea a Jouy-le-Moutier (Val d'Oise), l'Institut de l'Environnement Urbain (IEU), moderno centro di formazione ed apprendistato sui servizi ambientali.\nNel giugno 1996 Guy Dejouany sceglie come successore una persona esterna al gruppo: Jean-Marie Messier, giovane partner di Lazard. La G\u00e9n\u00e9rale des Eaux aveva allora diverse attivit\u00e0, la pi\u00f9 importante delle quali era la distribuzione dell'acqua. \u00c8 presente anche nell'elettricit\u00e0, nelle telecomunicazioni, nelle costruzioni, nelle pulizie. Dopo essersi dato il soprannome di J2M, il nuovo presidente decide di investire, a ritmo frenetico e sotto i riflettori, in nuove tecnologie e media. Successivamente si ribattezza J6M per \u201cJean-Marie Messier, Myself, Master of the World\u201d, nome attribuito secondo lui dal programma Canal +, \"Les Guignols de l'Info\". Nel 1997 Messier ha venduto le cliniche della Compagnie G\u00e9n\u00e9rale des Eaux. All'inizio del 1998, CGE ha unito le forze con Havas, altra storica societ\u00e0 con un secolo alle spalle, rafforzando cos\u00ec la propria partecipazione in Canal + e allo stesso tempo acquisendo attivit\u00e0 nella pubblicit\u00e0 e nei videogiochi. \nVivendi.\nNel maggio 1998, la Compagnie G\u00e9n\u00e9rale des Eaux cambia nome in Vivendi (anche se la sussidiaria francese mantiene l'antica denominazione) e comincia a comprare quote di Maroc Telecom, Havas, Cendant Software, Anaya e NetHold. Attraverso Canal+ lancia inoltre la pay-tv in Italia, Spagna, Polonia, Scandinavia, Belgio e Paesi Bassi. La divisione energia diventa nello stesso anno Dalkia.\nIl gruppo ha quindi due principali aree di attivit\u00e0, comunicazione e ambiente: \nProsegue inoltre il ritiro dalle attivit\u00e0 tradizionali del gruppo: nel maggio 1998 Vivendi vende la sua partecipazione del 25% in JCDecaux, l'anno successivo vende la divisione immobiliare e costruzioni e si fonde con Path\u00e9, della quale mantiene le sole quote di British Sky Broadcasting e CanalSatellite, rivendendo il tutto alla Fornier di J\u00e9r\u00f4me Seydoux.\nNel 2000 Vivendi separa i media dai servizi di pubblica utilit\u00e0 creando:\nVeolia Environnement.\nNel luglio 2000 Vivendi Environnement\u201d \u00e8 quotata alla Borsa di Parigi. Vivendi detiene oltre il 70% del capitale, poi si ritira gradualmente da \"Vivendi Environment\" (ribattezzato \"Veolia Environnement\" nel 2003). Il disimpegno completo \u00e8 completato nel luglio 2006. Veolia si \u00e8 concentrata nuovamente sull'acqua e sui servizi comunitari, diventando di nuovo redditizia. \nNel 2005 il nome Veolia Environnement \u00e8 utilizzato per tutte le divisioni del gruppo(acqua, gestione dei rifiuti, servizi energetici e trasporti): in Francia diviene Veolia Eau, mentre le filiali all'estero prendono il nome di Veolia al quale associano il termine \"acqua\" declinato nella versione linguistica del paese (Veolia Voda in Repubblica Ceca, Veolia Wasser in Germania, etc.). \u00c8 anche creato un nuovo logo.\nNel 2009, anno in cui la guida dell'azienda \u00e8 affidata ad Antoine Fr\u00e9rot dopo le dimissioni di Henri Proglio, travolto da uno scandalo finanziario, \u00e8 avviata (sar\u00e0 poi conclusa nel marzo 2011) la fusione di Veolia Transport e Transdev con l'idea creare il principale operatore privato di trasporto pubblico al mondo. Il 6 dicembre 2011 Veolia Environnement, in difficolt\u00e0 finanziarie, annuncia l'intenzione di vendere le sue attivit\u00e0 di trasporto pubblico. Nell'ottobre 2013, la Caisse des D\u00e9p\u00f4ts assume con il 30% il controllo di Veolia Transdev che diventa poi Transdev. Nel gennaio 2019, quel 30% \u00e8 ceduto a Rethmann Group, il proprietario di Rhenus.\nVeolia.\nNel 2012 Antoine Fr\u00e9rot lancia un importante piano di ristrutturazione: una societ\u00e0 Veolia per paese con un'unica sede centrale internazionale. Fr\u00e9rot riorienta anche il marketing per concentrare l'attivit\u00e0 dell'azienda su mercati ad alto volume e maggiore valore aggiunto (inquinamento difficile da trattare, economia circolare, pi\u00f9 gruppi industriali come clienti, ecc.). Veolia Environnement diventa ufficialmente Veolia. \nNel 2014 EDF ha rilevato le attivit\u00e0 di Dalkia in Francia, mentre quelle internazionali restano a Veolia. \nNel febbraio 2016, Veolia acquista per 350 milioni di dollari l'americana Kurion, specializzata in tecniche per ripulire scorie debolmente radioattive. L'acquisizione completa il know-how di Asteralis, la controllata specializzata nella caratterizzazione dei rifiuti e nella valutazione degli impianti nucleari. Questo investimento \u00e8 la prima acquisizione di medie dimensioni nel piano 2016-2018. Un ciclo che, oltre ad accelerare la crescita, punta a proseguire il drastico sforzo di risparmio. \nNel maggio 2016, Veolia annuncia la creazione ad Hong Kong del pi\u00f9 grande impianto di trattamento dei fanghi di depurazione del mondo. E un mese pi\u00f9 tardi, in giugno, acquisisce per 325 milioni di dollari le attivit\u00e0 dedicate all'acido solforico della societ\u00e0 Chemours, derivanti dalla scissione delle attivit\u00e0 di specialit\u00e0 chimiche di DuPont. Il mese successivo, in luglio, Veolia continua nelle acquisizioni rilevando Szakoly, quinto pi\u00f9 grande impianto di produzione di elettricit\u00e0 dall'Ungheria da biomasse. In questo modo contribuisce allo sviluppo delle energie rinnovabili nel paese. \nNel luglio 2019, Veolia vende le sue reti di riscaldamento e raffreddamento negli Stati Uniti per 1,25 miliardi di dollari a un fondo di investimento francese. Nel dicembre 2019, Veolia e EDF annunciano la creazione di Graphitech, una societ\u00e0 responsabile dello smantellamento dei reattori nucleari con tecnologia a grafite. \nAll'inizio dell'aprile 2020, nel bel mezzo dell'epidemia di Covid-19, V\u00e9olia sospende le sue previsioni per l'anno e annuncia il dimezzamento dell'importo dei dividendi per i suoi azionisti. \nProduzione.\nIl gruppo si compone di quattro divisioni, ed \u00e8 attivo nei cinque continenti:\nAttivit\u00e0 in Italia.\nVeolia Acqua, filiale italiana del gruppo, conta su diverse societ\u00e0 specializzate dislocate sul territorio italiano:\nVeolia \u00e8 in partnership con pubbliche amministrazioni in Acqualatina Spa, affidataria del S.I.I. per l'ambito di Latina, in Geal, concessionaria nel comune di Lucca ed in Mediterranea delle Acque, gestore del S.I.I.nel comune di Genova.\nIl Gruppo Veolia Water, attraverso la divisione Solutions &amp; Technologies ha in Italia altre partnership attraverso:\nAzionariato.\nI principali azionisti al 31 dicembre 2019:"}
{"id": "2084559", "revid": "729019", "url": "https://it.wikipedia.org/wiki?curid=2084559", "title": "Stazione di Mortara", "text": "La stazione di Mortara \u00e8 il nodo ferroviario pi\u00f9 importante del sud-ovest della Lombardia, essendo stazione di incrocio fra le linee Novara-Alessandria e Vercelli-Pavia, e capolinea delle linee per Asti e per Milano.\nStoria.\nLa stazione fu inaugurata il 5 giugno 1854 dal Duca Ferdinando di Genova assieme al tronco Mortara-Alessandria della linea Alessandria-Novara-Arona, costruita dall'allora Stato piemontese e che fu completata il 14 giugno dell'anno seguente.\nLa stazione di Mortara fu subito concepita come snodo verso il Lombardo-Veneto allo scopo di far convergere verso la maggior parte del territorio piemontese il potenziale traffico ferroviario proveniente da Milano e diretto al porto di Genova. Il 24 agosto successivo fu inaugurata la Vigevano-Mortara la quale, negli obiettivi del governo piemontese, doveva diventare il primo tronco di una linea per Milano, poi completata dopo l'Unit\u00e0 d'Italia, nel 1870.\nIl 6 luglio dello stesso anno, lo scalo fu collegato ad Asti tramite la nuova linea fra le due localit\u00e0.\nTra il 1882 e il 1883, la stazione fu connessa agli impianti di Robbio e a Garlasco nell'ambito della costruzione della Vercelli-Pavia.\nL'edificio fu completamente distrutto sotto i bombardamenti della seconda guerra mondiale e riedificato secondo l'attuale struttura.\nNel 2012 il traffico sulla ferrovia Castagnole-Asti-Mortara fu sospeso.\nStrutture e impianti.\nLa stazione dispone di 8 binari passanti, dei quali dall'1 al 6 sono collegati tra essi con un sottopassaggio, mentre il 7 e l'8 sono sprovvisti di sottopasso e di conseguenza i binari 6 e 7 sono collegati da una passerella. Inoltre sono presenti altri 2 binari, riservati ai treni merci.\nLa stazione \u00e8 gestita da Rete Ferroviaria Italiana.\nMovimento.\nLa stazione \u00e8 servita dai treni regionali svolti da Trenitalia e Trenord nell'ambito del contratto di servizio stipulato con le Regioni Lombardia e Piemonte."}
{"id": "2084563", "revid": "41793", "url": "https://it.wikipedia.org/wiki?curid=2084563", "title": "Statistiche del campionato europeo di calcio 2008", "text": ""}
{"id": "2084570", "revid": "149466", "url": "https://it.wikipedia.org/wiki?curid=2084570", "title": "William di Malmesbury", "text": ""}
{"id": "2084571", "revid": "287204", "url": "https://it.wikipedia.org/wiki?curid=2084571", "title": "Duke (album)", "text": ""}
{"id": "2084576", "revid": "188323", "url": "https://it.wikipedia.org/wiki?curid=2084576", "title": "Suzuki RG 400 Gamma", "text": ""}
{"id": "2084578", "revid": "188323", "url": "https://it.wikipedia.org/wiki?curid=2084578", "title": "Suzuki RG 250 Gamma", "text": ""}
{"id": "2084579", "revid": "188323", "url": "https://it.wikipedia.org/wiki?curid=2084579", "title": "Suzuki RG 200 Gamma", "text": ""}
{"id": "2084583", "revid": "188323", "url": "https://it.wikipedia.org/wiki?curid=2084583", "title": "Suzuki RG 125 Gamma", "text": ""}
{"id": "2084586", "revid": "188323", "url": "https://it.wikipedia.org/wiki?curid=2084586", "title": "Suzuki RG 80 Gamma", "text": ""}
{"id": "2084587", "revid": "404449", "url": "https://it.wikipedia.org/wiki?curid=2084587", "title": "Luigi Rossi (1910-1997)", "text": "Biografia.\nInizi\u00f2 la propria attivit\u00e0 giornalistica gi\u00e0 ai tempi del liceo, proseguendola durante e dopo gli studi universitari, coronati con l'ottenimento delle lauree in farmacia e in legge. Lavor\u00f2 al \"Resto del Carlino\" e all'EIAR e collabor\u00f2 a diversi periodici quali \"Il lavoro fascista\", prima di essere richiamato alle armi in seguito all'entrata dell'Italia nella Seconda guerra mondiale. Fu assegnato prima al fronte libico, poi a quello russo, dove ricopr\u00ec il grado di capitano e torn\u00f2 con un principio di assideramento.\nAder\u00ec alla Resistenza e, dopo la liberazione di Roma nel 1944, fond\u00f2 l'agenzia di stampa \"ORBIS\" e il quotidiano \"Italia-Sera\"; successivamente lavor\u00f2 alla \"Gazzetta del Popolo\", all'\"Agenzia Giornalistica Italia\" e alla \"Gazzetta del Mezzogiorno\", della cui redazione romana divenne capo e che nel 1978 lasci\u00f2 per fondare l'\"Agenzia Cronaca Parlamentare\".\nDopo aver militato nella Democrazia Cristiana fino al 1975, nel 1988 si avvicin\u00f2 ad Umberto Bossi, di cui divenne uno dei pi\u00f9 stretti collaboratori, fino ad esserne il portavoce ufficiale e a pubblicare una sua biografia, \"Tempo di Bossi\". Nel 1992 fu eletto con la Lega Nord alla Camera dei deputati in Emilia-Romagna, il pi\u00f9 anziano deputato dell'XI Legislatura. Riconferm\u00f2 il seggio nel 1994 nel collegio di Milano 6. \nNon rieletto alle elezioni del 1996 (in cui fu candidato al Senato), dopo poche settimane abbandon\u00f2 il movimento, dichiarando di credere in una riforma federale dello stato italiano e di essere contrario alla svolta secessionistica effettuata dalla Lega.\nProcedimenti giudiziari.\nDurante l'XI legislatura Rossi, il cui seggio era accanto a quello di Bossi, vot\u00f2 per diverse volte al posto del segretario della Lega Nord quando questi era assente. Scoperto, dichiar\u00f2 di aver agito di propria iniziativa e fu denunciato per truffa."}
{"id": "2084588", "revid": "188323", "url": "https://it.wikipedia.org/wiki?curid=2084588", "title": "Suzuki RG 50 Gamma", "text": ""}
{"id": "2084591", "revid": "306856", "url": "https://it.wikipedia.org/wiki?curid=2084591", "title": "Guglielmo di Malmesbury", "text": "Era uno spirito curioso e attento: si nutr\u00ec delle numerose opere presenti nei codici della biblioteca della sua abbazia, in particolare di quelle di Beda il Venerabile.\nSebbene la sua formazione nell'abbazia riguardasse la logica, la fisica, la filosofia morale e la storia, furono queste due ultime le materie alle quali si dedic\u00f2 maggiormente. Nel corso dei suoi studi raccolse una collezione di storie medioevali, che ispir\u00f2 l'idea di un racconto popolare di storia inglese, modellata sull'Historia ecclesiastica gentis Anglorum di Beda. L'ossequio di Guglielmo a Beda \u00e8 evidente anche nella prefazione della sua storia, ove segnala l'ammirazione per quell'uomo.\nOpere.\nGuglielmo scrisse diverse opere, le pi\u00f9 note e importanti sono i \"Gesta regum Angli\u00e6\" e i \"Gesta pontificum Anglorum\". La prima versione degli scritti risale al 1125. Trascorse poi una decina d'anni a raccogliere documenti storici e giuridici (attualmente conservati presso la Bodleian Library) e intorno al 1140 cominci\u00f2 a scrivere una nuova opera storiografica (la \"Historia Novella\") che per\u00f2 non complet\u00f2. Scrisse anche opere di agiografia (Vite di santi). Nella sua storia della chiesa di Gladstone vi \u00e8 il primo riferimento all'arrivo in Inghilterra del sacro calice poi noto come Santo Graal.\nOpere.\nLe opere di Guglielmo di Malmesbury sono una preziosa testimonianza storica, in particolare per il regno di re Stefano d'Inghilterra."}
{"id": "2084598", "revid": "767487", "url": "https://it.wikipedia.org/wiki?curid=2084598", "title": "Balete (Aklan)", "text": "Balete \u00e8 una municipalit\u00e0 di Quarta classe delle Filippine, situata nella Provincia di Aklan, nella Regione del Visayas Occidentale.\nBalete \u00e8 formata da 10 baranggay:"}
{"id": "2084601", "revid": "1564499", "url": "https://it.wikipedia.org/wiki?curid=2084601", "title": "Passo della Sentinella (Monti Alburni)", "text": "Il passo della Sentinella \u00e8 un valico dei monti del Cilento situato in provincia di Salerno che collega il Vallo di Diano con la valle del Calore Lucano. Attraversato dalla strada statale 166 degli Alburni a 932 metri sul livello del mare, ne segna il punto pi\u00f9 alto."}
{"id": "2084603", "revid": "1347902", "url": "https://it.wikipedia.org/wiki?curid=2084603", "title": "Earth Orbit Rendezvous", "text": "L'Earth orbit rendezvous (EOR) \u00e8 un metodo proposto per le missioni spaziali verso la Luna. La NASA consider\u00f2 il profilo di un EOR per il Programma Apollo, ma la scelta cadde sul lunar orbit rendezvous (LOR).\nProgramma Apollo.\nL'EOR proposto per l'Apollo consisteva nell'utilizzo di una serie di razzi della grandezza della met\u00e0 del Saturn V per mettere in orbita intorno alla Terra i componenti della navetta spaziale che sarebbe poi andata verso la luna. Gli esperimenti effettuati durante il Programma Gemini, dove si tentava l'aggancio con il veicolo Agena, servirono per testare la fattibilit\u00e0 di questo sistema.\nAlla fine la NASA opt\u00f2 per utilizzare un unico razzo Saturn V per mettere in orbita bassa terrestre sia il Modulo di Comando Apollo sia il Modulo Lunare Apollo, per poi accendere di nuovo i motori e portare il complesso nella rotta verso la luna."}
{"id": "2084608", "revid": "115414707", "url": "https://it.wikipedia.org/wiki?curid=2084608", "title": "Passo della Sentinella (Dolomiti)", "text": "Il passo della Sentinella (2717\u00a0m s.l.m.) \u00e8 un valico alpino storico delle Dolomiti orientali, situato sulla cresta di giunzione della Croda Rossa di Sesto-Comelico e di Cima Undici, nel punto pi\u00f9 alto della Val Popera nel gruppo delle Dolomiti di Sesto e delle Dolomiti del Comelico.\nDescrizione.\n\u00c8 parte del confine fra le regioni Veneto e Trentino-Alto Adige e precisamente della provincia di Belluno (Comelico Superiore) e quella di Bolzano (Alta Val Pusteria).\nAi tempi della prima guerra mondiale fu invece confine tra il Regno d'Italia e l'Impero austro-ungarico, ferocemente conteso fra le due armate durante l'intero conflitto. Un luogo, come tanti altri che furono teatro della Grande Guerra in Dolomiti, di per s\u00e9 quasi insignificante nel contesto pi\u00f9 ampio delle strategie militari, ma di eccezionale importanza logistica per il controllo di questa zona del fronte.\nDall'inizio del conflitto (24 maggio 1915) alla fine di giugno il passo non era occupato, finch\u00e9 una pattuglia austriaca guidata da Sepp Innerkofler e inviata in esplorazione ebbe un breve scontro a fuoco con una pattuglia italiana risalita dal versante opposto. Gli italiani infatti mandavano spesso pattuglie a presidiare il passo durante il giorno, per poi scendere alla sera. Annusato il pericolo, il 4 luglio gli austriaci lo occuparono stabilmente, assieme alla cresta sommitale della Croda Rossa: nello stesso giorno in cui fu colpito a morte Sepp Innerkofler mentre attaccava il Monte Paterno. Mentre invece la cresta di Cima Undici non era occupata. Ecco che la conquista del passo divent\u00f2 fondamentale per gli italiani: tra agosto e settembre 1915 vennero effettuati tre attacchi che per\u00f2 fallirono, anche a causa della scarsa conoscenza dei luoghi.\nE i soldati si preparavano ad affrontare il primo inverno di guerra e a far conoscenza con un nemico comune ad entrambi gli schieramenti: la morte bianca. La zona \u00e8 particolarmente aspra e la vita a quelle quote e in quelle condizioni \u00e8 particolarmente dura, anche per gente abituata alla montagna, spesso i presidi rimanevano per giorni tagliati fuori dal resto del mondo e solo a fine marzo si poterono ristabilire i collegamenti e ricostruire le baracche distrutte dalle valanghe. Ma c'era chi pur in queste condizioni estreme non si era fermato: dal 30 gennaio ai primi di aprile del 1916 gli Alpini agli ordini del capitano cadorino Giovanni Sala e guidati dall'aspirante irredento trentino Italo Lunelli avevano, all'insaputa degli austriaci, occupato tutta la cresta sommitale di Cima Undici fino alla forcella Dal Canton, sovrastante il Passo della Sentinella.\nAltre due forcelle pi\u00f9 a nord furono occupate per poter battere tutta la zona del vallone da cui presumibilmente sarebbero saliti eventuali rinforzi austriaci. L'impresa sia a livello militare che soprattutto alpinistico ha dello straordinario: tutta la cresta di Cima Undici presenta una serie di forcelle che salgono da profondi canaloni. Ad una ad una furono raggiunte ed attrezzate dagli Alpini durante l'inverno, in gran parte di notte per sfuggire alle vedette austriache. Furono costruite baracche, attrezzati percorsi con scale e corde, furono fatti affluire materiali, armi, uomini, tutto tra la neve e il ghiaccio e quasi interamente a spalle d'uomo, a 3000 metri di quota. A met\u00e0 aprile tutto era pronto per l'attacco.\nQuesta volta per\u00f2 l'attacco doveva avvenire da pi\u00f9 direzioni. Lunelli con due plotoni di Alpini che costituivano il da lui creato \"Reparto Scalatori\", in silenzio e con abile scalata si posizionano sul Pianoro del Dito sovrastante il passo dal versante nord, tenendo sotto controllo i rinforzi risalenti dal vallone. L'artiglieria di Creston Popera e le mitragliatrici posizionate sulle balze della Croda Rossa e a Forcella della Tenda tengono inchiodati gli austriaci di guardia al passo. Dal vallone frontale iniziano la salita i reparti del sottotenente Martini e contemporaneamente dall'alto di Cima Undici, scivolando e rotolando per un canalone di neve, piombano sul passo i \"Mascabroni\" del Capitano Sala, conquistando l'importante posizione: un'operazione grandiosa, condotta da uomini eccezionali in un ambiente severo e maestoso che suscita ancor oggi timore e rispetto.\nAl passo arriva una ferrata che \u00e8 la Strada degli Alpini, un percorso attrezzato e storico di media difficolt\u00e0, realizzato (fino alla forcella Undici) proprio negli anni della prima guerra mondiale dagli Alpini, e completato fino al passo dal CAI di Padova (segnavia CAI 101)."}
{"id": "2084610", "revid": "1001469", "url": "https://it.wikipedia.org/wiki?curid=2084610", "title": "Live Over Europe", "text": ""}
{"id": "2084613", "revid": "21079", "url": "https://it.wikipedia.org/wiki?curid=2084613", "title": "Inversa di una matrice", "text": ""}
{"id": "2084615", "revid": "729019", "url": "https://it.wikipedia.org/wiki?curid=2084615", "title": "Agust\u00edn de J\u00e1uregui", "text": "Esperienza militare.\nAll'et\u00e0 di 25 anni entr\u00f2 nell'esercito, operando a Cartagena de Indias (nell'odierna Colombia) durante l'assedio britannico del 1740. Conquist\u00f2 il grado militare di tenente generale, divenendo cavaliere dell'Ordine di Santiago.\nPrima della nomina a governatore del Cile serv\u00ec anche in Honduras, Porto Rico e Cuba. Nel 1772, mentre risiedeva in Spagna, venne nominato governatore da re Carlo III. Nell'ottobre dello stesso anno si imbarc\u00f2 per il Peru' con il figlio Tom\u00e1s. La moglie, nativa di L'Avana, rimase in Spagna.\nGovernatore del Cile.\nJ\u00e1uregui fu governatore del Cile dal 6 marzo 1772 al 1780. In questo periodo promulg\u00f2 numerose riforme amministrative e governative. Ad esempio inaugur\u00f2 il servizio di posta terrestre il 29 aprile 1775. Gest\u00ec il primo censimento del Cile, che fiss\u00f2 la popolazione a 259\u00a0646 abitanti nel 1778.\nNel giugno 1772 introdusse una severa ordinanza per preservare l'ordine pubblico. Alle persone era vietato maneggiare armi in pubblico; il furto di animali era punito con la frusta; i negozianti che non chiudevano entro una certa ora erano soggetti a multe. Con l'appoggio del vescovo Alday limit\u00f2 il diritto di asilo nelle chiese a due sole strutture, Santa Ana e San Isidro.\nIntrodusse riforme riguardo al sistema di riscossione delle imposte nel 1772. Per molte tasse mise fine al sistema secondo cui venivano riscosse da terze parti, in cambio di una percentuale, ed obblig\u00f2 a pagarle direttamente alla Corona. Le riforme vennero contestate dai mercanti, ma J\u00e1uregui le rese esecutive.\nTenne una serie di incontri formali con i capi indigeni. Nell'aprile 1774 incontr\u00f2 i loro ambasciatori a Santiago, e vari altri leader a Tapihue nel dicembre successivo. Uno degli accordi stretti riguardava la creazione di una scuola per indigeni, che sarebbe stata gestita dai gesuiti. Il nome di questo istituto fu \"Colegio de San Pablo\", ed apr\u00ec nell'aprile del 1775 a Santiago.\nJ\u00e1uregui presiedette alla costruzione della cattedrale di Santiago, affidata alla direzione dell'italiano Gioacchino Toesca. La cattedrale venne inaugurata l'8 dicembre 1775. Anche l'Real Universidad de San Felipe crebbe durante il suo governo. Venne istituita l'Accademia di Pratiche Forensi, unita all'universit\u00e0.\nNel 1776 la Capitaneria Generale del Cile sub\u00ec la perdita della Provincia di Cuyo, comprese le citt\u00e0 di Mendoza, San Juan e San Luis, a causa della creazione del Vicereame del R\u00edo de la Plata.\nNel 1777 J\u00e1uregui istitu\u00ec un sistema di milizie con il compito di difendere la popolazione dal banditismo, e di preparare azioni militari, nonostante ad ogni unit\u00e0 veniva chiesto di provvedere autonomamente al finanziamento per l'acquisto di divise ed armi. Vennero creati due reggimenti di cavalleria per un totale di 1400 uomini, ed uno di fanteria composto da 800 soldati. Nell'esercito professionistico le forze erano distribuite lungo la frontiera di Arauco ed a Santiago. Propose paghe pi\u00f9 elevate per le truppe, e la richiesta venne accolta da Carlo III nel gennaio del 1778.\nPer ordine reale, nel 1778, venne adottato il libero commercio tra i porti di Spagna ed America. Tra le citt\u00e0 incluse comparirono Valpara\u00edso e Concepci\u00f3n in Cile. L'ordinanza autorizzava anche la rotta attorno a Capo Horn. Questa scelta fu molto importante e port\u00f2 benefici alla colonia.\nSempre nel 1778, venne fondato il Colegio de San Carlos a Santiago. Questo edificio sostitu\u00ec il Convictorio de San Francisco Javier, amministrato dai gesuiti fino alla loro espulsione.\nNel maggio 1778 il fiume Mapocho ruppe gli argini provocando un allagamento.\nVicer\u00e9 del Per\u00f9.\nNel 1780 J\u00e1uregui venne nominato vicer\u00e9 del Per\u00f9. Durante la sua festa di insediamento (20 luglio) fece un discorso di benvenuto anche l'intellettuale cileno Jos\u00e9 Baqu\u00edjano.\nPoco prima del termine della festa di benvenuto, dovette misurarsi con l'insurrezione di T\u00fapac Amaru II (Jos\u00e9 Gabriel Condorcanqui). T\u00fapac Amaru era un diretto discendente di T\u00fapac Amaru, ultimo Inca (imperatore) di Vilcabamba, decapitato per ordine del vicer\u00e9 Francisco de Toledo nel 1572. T\u00fapac Amaru II era cacique di Tungasuca, Surimana e Pampamarca, ed aveva propriet\u00e0, affari e prestigio nella regione di Cusco. Aveva 40 anni quando guid\u00f2 la ribellione, stanco degli abusi dei \"corregidor\" e dei mercanti, e delle riforme del \"Visitador\" Jos\u00e9 Antonio de Areche (tasse e tributi).\nT\u00fapac Amaru stava organizzando la cospirazione dal 1778. La rivolta inizi\u00f2 il 4 novembre 1780. In quella data cattur\u00f2 e condann\u00f2 all'impiccagione il corregidor di Tinta, Antonio de Arriaga. Lo stesso giorno parl\u00f2 a migliaia di sostenitori a Tungasuca, annunciando l'abolizione di \"mita\" (lavoro forzato), \"obraje\" (altro tipo di lavoro forzato), schiavit\u00f9 nera, tasse sulle vendite e corregidor.\nJ\u00e1uregui riusc\u00ec a sconfiggere T\u00fapac Amaru nel 1781, e nel giro di un mese lo arrest\u00f2 e condann\u00f2. Il 18 maggio 1781 T\u00fapac Amaru, la moglie, ed altri capi della rivolta vennero giustiziati. Lo stesso T\u00fapac Amaru venne fatto a pezzi da quattro cavalli, e le parti vennero mostrate in pubblico in varie citt\u00e0 indiane come avvertimento. Altri ribelli vennero brutalmente torturati ed uccisi tra il 1781 ed il 1783. Non si sa se qualche discendente degli imperatori inca sia sopravvissuto alla repressione.\nRimase per\u00f2 il malcontento tra i popoli nativi, a causa dell'abuso di \"repartimiento\" e \"mita\", che J\u00e1uregui regolament\u00f2. J\u00e1uregui si impegn\u00f2 anche nel migliorare la difesa, le milizie, ed il servizio postale del vicereame. Lasci\u00f2 l'incarico il 6 aprile 1784 e, pochi giorni dopo, mor\u00ec in un incidente a Lima."}
{"id": "2084616", "revid": "767487", "url": "https://it.wikipedia.org/wiki?curid=2084616", "title": "Banga (Aklan)", "text": "Banga \u00e8 una municipalit\u00e0 di Quarta classe delle Filippine, situata nella Provincia di Aklan, nella Regione del Visayas Occidentale.\nBanga \u00e8 formata da 30 baranggay:"}
{"id": "2084617", "revid": "1573940", "url": "https://it.wikipedia.org/wiki?curid=2084617", "title": "Microlipophrys adriaticus", "text": "La bavosa adriatica (Microlipophrys adriaticus ()) \u00e8 un piccolo pesce di mare appartenente alla famiglia Blenniidae endemico del mar Adriatico.\nDistribuzione e habitat.\n\u00c8 una specie endemica del mar Adriatico (dove \u00e8 comune), del mar Nero e del mar di Marmara. Qualche segnalazione anche dal mar Egeo settentrionale e dal Mar Ionio.&lt;br&gt;.\nLe sue abitudini sono simili a quelle di altri blennidi costieri, vive in acque molto basse su fondi rocciosi luminosi fino ad una profondit\u00e0 massima di circa 2 metri. Essendo stenoalina non si spinge mai in acque salmastre.\nDescrizione.\nPriva, come tutti i \"Lipophrys\", di tentacoli sopraorbitari. Il profilo del capo \u00e8 subverticale. Si riconosce agevolmente dalla livrea che, unico fra i blennidi mediterranei, ha ventre e parte inferiore dei fianchi completamente bianchi. Sul dorso il colore e brunastro o grigiastro con 6-7 fasce scure che poi lungo i fianchi vanno a formare una banda centrale continua, al di sotto della quale ha inizio il bianco del ventre. Due fasce verticali brune sulle guance ed un'altra, uguale, alla base della pinna pettorale. Il maschio nel periodo riproduttivo ha testa con maschera nera e guance gialle come in altri \"Lipophrys\".\nNormalmente misura sui 4 cm, ma pu\u00f2 raggiungere i 5.\nBiologia.\nAlimentazione.\nBasata su Crostacei Cirripedi dei generi \"Balanus\" e \"Chtamalus\", ma si nutre anche di alghe e detriti.\nRiproduzione.\nSimile a quella degli altri Blenniidae.\nBiogeografia.\nQuesta specie fa parte del contingente di specie a distribuzione adriatico-pontica di cui i pi\u00f9 noti sono gli storioni come \"Acipenser sturio\" o \"Acipenser naccarii\" e le lamprede. Mentre queste specie hanno abitudini in genere eurialine la Bavosa adriatica \u00e8 una specie limitata alle acque marine e non tollera sbalzi di salinit\u00e0."}
{"id": "2084621", "revid": "916580", "url": "https://it.wikipedia.org/wiki?curid=2084621", "title": "Blennius adriaticus", "text": ""}
{"id": "2084624", "revid": "916580", "url": "https://it.wikipedia.org/wiki?curid=2084624", "title": "Bavosa adriatica", "text": ""}
{"id": "2084625", "revid": "287204", "url": "https://it.wikipedia.org/wiki?curid=2084625", "title": "Agustin de Jauregui", "text": ""}
{"id": "2084627", "revid": "6923", "url": "https://it.wikipedia.org/wiki?curid=2084627", "title": "Vicer\u00e9 del Per\u00f9", "text": "Elenco dei vicer\u00e9 che governarono il vicereame del Per\u00f9.\nGovernatori di Nuova Castiglia.\nGovernatori di Nuova Castiglia (ufficio creato dopo la Caduta di Toledo)."}
{"id": "2084629", "revid": "256896", "url": "https://it.wikipedia.org/wiki?curid=2084629", "title": "Lipophrys canevae", "text": "La bavosa guance gialle (Lipophrys canevae) \u00e8 un pesce di mare appartenente alla famiglia Blenniidae.\nDistribuzione e habitat.\nEndemico del mar Mediterraneo dove \u00e8 comune soprattutto nel bacino occidentale.\nVive in pochi centimetri d'acqua e fino a 3-4 metri, spesso in pareti verticali ricche di vegetazione.\nDescrizione.\nPriva di tentacoli sopraorbitari. La livrea \u00e8 a base grigia o beige con numerosi punti scuri (di solito rosso-ruggine) che confluiscono in strisce longitudinali nella parte posteriore del corpo. Il maschio, come molte specie simili, presenta una livrea nuziale con maschera facciale nera su sfondo giallo.\nRaggiunge 7 cm di lunghezza totale.\nRiproduzione.\nSimile a quella delle specie congeneri ed ai Blenniidae in generale.\nBiologia.\nSpecie schiva che si intana facilmente lasciando per\u00f2 fuori la testa.\nAcquariofilia.\n\u00c8 una specie che si adatta bene alla vita in acquario, molto ricercata dagli appassionati."}
{"id": "2084630", "revid": "281901", "url": "https://it.wikipedia.org/wiki?curid=2084630", "title": "Bavosa guance gialle", "text": ""}
{"id": "2084631", "revid": "281901", "url": "https://it.wikipedia.org/wiki?curid=2084631", "title": "Bavosa gote gialle", "text": ""}
{"id": "2084632", "revid": "281901", "url": "https://it.wikipedia.org/wiki?curid=2084632", "title": "Blennius canevae", "text": ""}
{"id": "2084634", "revid": "281901", "url": "https://it.wikipedia.org/wiki?curid=2084634", "title": "Blennius canevai", "text": ""}
{"id": "2084635", "revid": "1543377", "url": "https://it.wikipedia.org/wiki?curid=2084635", "title": "Spartaco (tragedia)", "text": "Spartaco \u00e8 una tragedia che Alessandro Manzoni progett\u00f2 nel 1821. L'autore raccolse una certa mole di materiale per l'opera, rimasta per\u00f2 solo nelle sue intenzioni. In proposito, Manzoni ha lasciato alcuni appunti autografi che permettono di individuare quale avrebbe dovuto essere il piano dell'opera. Occupato nello stesso periodo dalla stesura del \"Fermo e Lucia\", lo scrittore prefer\u00ec accantonare l'opera teatrale. Dopo l'aprile 1822 abbandon\u00f2 definitivamente il lavoro."}
{"id": "2084636", "revid": "281901", "url": "https://it.wikipedia.org/wiki?curid=2084636", "title": "Lipophrys canevai", "text": ""}
{"id": "2084639", "revid": "256896", "url": "https://it.wikipedia.org/wiki?curid=2084639", "title": "Lipophrys dalmatinus", "text": "La bavosa dalmatina (Lipophrys dalmatinus) \u00e8 un pesce di mare appartenente alla famiglia Blenniidae.\nDistribuzione e habitat.\nSi tratta di una specie endemica del mar Mediterraneo (una stazione anche nel golfo di Cadice).\nVive in acque basse e ben illuminate, in zone non troppo esposte alla furia del mare, su fondi rocciosi con alghe.\nDescrizione.\nMolto simile alla bavosa adriatica da cui si distingue soprattutto per i caratteri della livrea:\nAnche in questa specie il maschio ha una maschera facciale nera su fondo giallo, come in Lipophrys adriaticus, Lipophrys nigriceps e Lipophrys canevai.\n\u00c8 un nano tra i Blenniidae mediterranei, infatti mediamente si aggira sui 3,5 cm e non supera i 4.\nRiproduzione.\nAvviene con modalit\u00e0 simili a quelle delle altre bavose."}
{"id": "2084640", "revid": "281901", "url": "https://it.wikipedia.org/wiki?curid=2084640", "title": "Bavosa dalmatina", "text": ""}
{"id": "2084642", "revid": "281901", "url": "https://it.wikipedia.org/wiki?curid=2084642", "title": "Blennius dalmatinus", "text": ""}
{"id": "2084646", "revid": "287204", "url": "https://it.wikipedia.org/wiki?curid=2084646", "title": "Via de' Tosinghi", "text": "Via de' Tosinghi si trova a Firenze, tra via Calzaiuoli e via dei Brunelleschi. \nLa strada sorse dopo la demolizione del Mercato Vecchio e anticamente venne chiamata via della Nave e via de' Cappellai (nel solo tratto tra via Roma e via de' Calzaiuoli. Il nome attuale venne dato solo nel 1893 e voleva ricordare la famiglia dei Tosinghi o Della Tosa che fu una delle famiglie vincitrici delle lotte tra guelfi bianchi e neri all'alba del XIV secolo, arrivando a superare anche la famiglia prima alleata e poi rivale dei Donati. Essi avevano il proprio palazzo nell'antica piazza della Fonte, che era il centro dell'antico ghetto, raso al suolo dal 1888 secondo un controverso progetto di riqualificazione urbana. \nLa strada oggi \u00e8 contornata da palazzi tutti sorti dopo il XIX secolo ed ha una vocazione prettamente commerciale, con numerosi negozi che vi si affacciano."}
{"id": "2084647", "revid": "1442080", "url": "https://it.wikipedia.org/wiki?curid=2084647", "title": "Lipophrys nigriceps", "text": "La bavosa rossa (Lipophrys nigiceps) \u00e8 un piccolo pesce appartenente alla Famiglia Blenniidae.\nDistribuzione e habitat.\n\u00c8 una specie endemica del mar Mediterraneo.\nVive in ambienti oscuri come grotte e crepacci. \u00c8 difficilmente identificabile nel suo habitat che abbonda di organismi incrostanti di colore rosso, probabilmente a causa di questo e della difficile praticabilit\u00e0 del suo ambiente di elezione che la specie \u00e8 comunemente considerate rara mentre in realt\u00e0 \u00e8 abbastanza diffusa. Si incontra a profondit\u00e0 maggiore che le specie congeneri, fino a 20 metri.\nDescrizione.\nIl suo aspetto complessivo \u00e8 molto simile a specie congeneri come L.dalmatinus o L.adriaticus ma la livrea \u00e8 assolutamente inconfondibile dato che \u00e8 rosso vermiglio sui tre quarti posteriori del corpo ed ha il capo e la prima parte del torace sono grigi o azzurrognoli con numerose macchie nere e quasi confluenti. Il maschio adulto presenta nel periodo della riproduzione la stessa maschera facciale gialla e nera tipica degli altri Lipophrys come L.canevai o L.adriaticus.\nBiologia.\nNelle grotte occupa in genere il soffitto stazionando a testa in gi\u00f9. Si tratta di una specie molto sospettosa che si infila nella sua tana al minimo disturbo.\nAcquariofilia.\nSi tratta di una specie molto ricercata per i colori brillanti. Purtroppo la sua abitudine di rintanarsi spesso la rende un ospite poco vistoso, inoltre si tratta di una specie difficile da procurarsi dato che non abbocca mai agli ami e che anche i subacquei hanno difficolt\u00e0 a catturarla con i retini a mano.\nSottospecie.\nGli ittiologi riconoscono due sottospecie:\nSpecie simili.\nIl peperoncino minore (Tripterygion melanurus) ha colorazione molto simile nonostante non sia affatto affine filogeneticamente ed appartenga, anzi, ad un'altra famiglia. Si tratta probabilmente di un caso di convergenza evolutiva. I due pesci sono in ogni modo facilmente distinguibili a causa delle tre pinne dorsali di cui \u00e8 dotata questa specie (L.nigriceps ne ha solo una). Curioso notare come anche il Tripterygion sia suddiviso in due sottospecie distinguibili in base all'assenza o alla presenza di una macchia caudale. Anche gli areali delle due sottospecie sono largamente sovrapponibili a quelli delle corrispondenti sottospecie del Lipophrys."}
{"id": "2084648", "revid": "122308375", "url": "https://it.wikipedia.org/wiki?curid=2084648", "title": "Carlo Cignani", "text": "Biografia.\nGli inizi.\nGli storici dell'arte accreditano Cignani di aver guidato una svolta stilistica e di gusto avvenuta intorno al 1670 nell'ambito della scuola bolognese, che permise di allontanare i pittori dalle influenze della tradizione reniane per accostarli allo spirito accademico.\nFormatosi con Giovanni Battista del Cairo e con Francesco Albani, sub\u00ec fortemente l'influenza di Annibale Carracci, del Correggio e, per la prospettiva da sotto in su nonch\u00e9 per l'uso del colore, delle opere di Melozzo da Forl\u00ec. Cignani, quindi, si inser\u00ec anche nella tradizione della scuola forlivese, al cui sviluppo contribu\u00ec col suo stesso lavoro.\nDopo le opere giovanili, a Bologna, fortemente barocche, lavor\u00f2 a Roma dal 1662 dove fu \"principe\" dell'Accademia di San Luca nel 1710.\nDal 1665 fu attivo di nuovo a Bologna, poi a Parma (1678-1681).\nIl periodo forlivese.\nTrascorse a Forl\u00ec il suo ultimo periodo, anche per la realizzazione del suo grande capolavoro, l'affresco della cupola della cappella della Madonna del Fuoco nella Cattedrale. Nella Pinacoteca civica di Forl\u00ec, invece, si possono vedere la tela \"Incoronazione di Santa Rosa\" e un \"Autoritratto\". Suo, ma probabilmente con l'aiuto del figlio Felice Cignani, \u00e8 \"La Vergine e San Filippo Neri\", nella stessa pinacoteca. Vi \u00e8 poi \"L'Aurora che vola verso l'azzurro per portare al mondo la luce e la vita\" (1672-1674), nel palazzo Albicini, sempre a Forl\u00ec. L'Aurora \"rappresenta al suo grado pi\u00f9 alto il raffinatissimo idealismo formale\" di Cignani, risultando cos\u00ec \"una delle pi\u00f9 belle invenzioni figurative dell'arte secentesca italiana\".\nAppartiene a questo periodo il \"San Giovannino\", \"grande al naturale\" per Mons. Rasponi, recentemente ritrovato sul mercato antiquario; prima dato per perduto, si trova ora in una collezione privata cesenate, Andrea Emiliani 2010.\nDiscepoli.\nTra i suoi numerosi discepoli, molti dei quali della sua bottega forlivese, si ricordano:"}
{"id": "2084653", "revid": "281901", "url": "https://it.wikipedia.org/wiki?curid=2084653", "title": "Bavosa rossa", "text": ""}
{"id": "2084654", "revid": "281901", "url": "https://it.wikipedia.org/wiki?curid=2084654", "title": "Blennius nigriceps", "text": ""}
{"id": "2084655", "revid": "1543377", "url": "https://it.wikipedia.org/wiki?curid=2084655", "title": "Dichiarazione di Ginevra dell'Associazione medica mondiale", "text": "La dichiarazione di Ginevra fu adottata dall'Assemblea della World Medical Association a Ginevra nel 1948, ed emendata nel 1968, 1984, 1994, 2005 e 2006. \u00c8 una dichiarazione di medici dedicata ad un'umanizzazione della medicina, una dichiarazione particolarmente importante dopo i crimini medici che erano stati commessi dal nazifascismo in Germania. \nLa dichiarazione di Ginevra \u00e8 pensata come una revisione del giuramento di Ippocrate, verso una nuova formulazione di tale giuramento basata su verit\u00e0 morali comprensibili e riconoscibili modernamente.\nL'originale dichiarazione di Ginevra recita:\nLa dichiarazione di Ginevra, per come \u00e8 stata attualmente emendata, recita::\nGli emendamenti alla dichiarazione sono stati criticati da alcuni medici cattolici, in quanto a loro dire urterebbero contro l'inviolabilit\u00e0 della vita umana, perch\u00e9, per esempio,&lt;br&gt; \nla frase originale diceva \"\"la salute e la vita\" (health and life)\", divenuta poi solo \"salute (health)\", \"\"saranno le mie prime preoccupazioni (the doctor's first consideration)\", mentre la versione emendata rimuove la parola \"and life\";&lt;br&gt;\nl'originale richiesta di rispetto per la vita umana \"dal momento del suo concepimento (from the time of its conception)\" \u00e8 stato cambiato in \"dal suo inizio (from its beginning)\" nel 1984, e successivamente tolto nel 2005. Queste modifiche sono state criticate come devianti dalla tradizione ippocratica, e come una deviazione dalla preoccupazione post-Norimberga di mancanza di rispetto per la vita umana.\nSecondo altri, invece, la \"concezione della vita\", \"dal momento del suo concepimento\", erano frasi ideologiche e religiose, e dovevano essere eliminate da un codice deontologico che rifiuta ideologie, politiche, etniche, religiose, ecc. ed \u00e8 sostenitore di un diritto di uguaglianza e cittadinanza ampio.\nTali dichiarazioni non mancano di rispetto alla vita umana proprio per il fatto che non viene menzionato lo statuto dell'embrione, che secondo la bioetica cattolica sarebbe persona dal momento del suo concepimento; definizione che per\u00f2 non pu\u00f2 rientrare in un codice deontologico, in quanto \u00e8 una specifica posizione filosofica e teologica."}
{"id": "2084658", "revid": "1305772", "url": "https://it.wikipedia.org/wiki?curid=2084658", "title": "Civilian", "text": "Civilian (civile in lingua inglese) pu\u00f2 riferirsi a:"}
{"id": "2084659", "revid": "196390", "url": "https://it.wikipedia.org/wiki?curid=2084659", "title": "Hedge fund", "text": ""}
{"id": "2084660", "revid": "256896", "url": "https://it.wikipedia.org/wiki?curid=2084660", "title": "Lipophrys trigloides", "text": "La bavosa capone (Lipophrys trigloides) \u00e8 un pesce di mare della famiglia Blenniidae.\nDistribuzione e habitat.\nQuesta specie \u00e8 comune nel mar Mediterraneo e sulle coste italiane. \u00c8 diffusa anche nell'Oceano Atlantico orientale tra il golfo di Guascogna e le isole Canarie. Manca nel mar Nero.\n\u00c8 un pesce strettamente costiero e non scende mai a pi\u00f9 di 1 m di profondit\u00e0; vive tra gli scogli e le alghe, spesso nella zona di marea.\nDescrizione.\nQuesta specie \u00e8 del tutto priva di tentacoli sopraorbitari ma ha un tentacolo nasale sfrangiato in vari filamenti. La fronte \u00e8 particolarmente ripida, la testa molto grande e gli occhi sporgenti le danno un'aria molto particolare ed inconfondibile, con un profilo non dissimile a quello di una gallinella.\nLa livrea \u00e8 variabile, su fondo brunastro pallido marmorizzato e striato di scuro. In estate i riproduttori hanno un orlo rosso vivo alla pinna anale. Spesso la livrea \u00e8 piuttosto simile a quella degli esemplari di bavosa galletto viventi nello stesso ambiente, riconoscibili a colpo d'occhio per la diversa forma della testa.\nLa taglia raggiunge i 10 cm.\nRiproduzione.\nAvviene in primavera. Le larve hanno pinne pettorali giallo vivo con fitti puntini neri; fanno vita pelagica.\nAlimentazione.\nCarnivora basata su Crostacei.\nBiologia.\nMolto sospettosa, si rifugia in una cavit\u00e0 non appena disturbata. Come la bavosa galletto questa specie esce frequentemente dall'acqua nelle notti estive, pu\u00f2 restarvi senza danni fino a 10 ore."}
{"id": "2084662", "revid": "339392", "url": "https://it.wikipedia.org/wiki?curid=2084662", "title": "Blennius trigloides", "text": ""}
{"id": "2084665", "revid": "339392", "url": "https://it.wikipedia.org/wiki?curid=2084665", "title": "Bavosa capone", "text": ""}
{"id": "2084668", "revid": "75435", "url": "https://it.wikipedia.org/wiki?curid=2084668", "title": "Galilaica", "text": ""}
{"id": "2084670", "revid": "247222", "url": "https://it.wikipedia.org/wiki?curid=2084670", "title": "Luigi Rossi (disambigua)", "text": ""}
{"id": "2084674", "revid": "439868", "url": "https://it.wikipedia.org/wiki?curid=2084674", "title": "Tosinghi", "text": "I Tosinghi o Della Tosa furono una delle pi\u00f9 importanti famiglie fiorentine a cavallo tra XIII e XIV secolo, quando trionfarono nelle contese tra guelfi bianchi e neri. \nStoria familiare.\nLa famiglia di parte guelfa era alleata dei Donati e riusc\u00ec a scacciare prima la parte ghibellina e poi i guelfi bianchi, negli eventi altalenanti tra il 1260 e il 1302 che fanno da sfondo storico alla \"Divina Commedia\" di Dante. Nel 1301 per esempio era diventato vescovo di Firenze Lottieri Della Tosa. A loro si unirono in consorteria i Medici del ramo di Bonagiunta, attraverso il matrimonio di Ugo di Bonagiunta de' Medici con Dialta di Scolaio Della Tosa; grazie a questa unione i discendenti di Bonagiunta e Ugo divennero una della pi\u00f9 potenti famiglie di parte nera nella Firenze del XIII secolo, raggiungendo pi\u00f9 volte le pi\u00f9 alte cariche pubbliche della Repubblica (Gonfalonierato di Giustizia e Priorato delle Arti). Finiti gli scontri coi bianchi la citt\u00e0 sembrava a quel, punto pacificata, ma iniziarono a sorgere i contrasti tra i due capifazione, Rosso Della Tosa e Corso Donati. Il secondo in particolare si sentiva estromesso dal governo della citt\u00e0 e si alle\u00f2 coi Cavalcanti. \nA causa di questa alleanza i Cavalcanti si ritrovarono le proprie case incendiate, provocando danni anche a molte abitazioni vicine. Nel 1310 Corso era ormai estromesso dal governo cittadino tanto che arriv\u00f2 a cercare alleati tra i fuorusciti ghibellini, al che venne deciso di assassinarlo, come di fatto avvenne, e le sue case vennero saccheggiate e date alle fiamme (ne parla anche Dante nel Purgatorio, Canto XXIV, v. 79-87).\nA quel punto i Tosinghi divennero i padroni assoluti della citt\u00e0 e i conflitti si andarono stemperando, finch\u00e9 nuove famiglie non acquistarono importanza.\nA partire dal 1349 i Della Tosa vennero coinvolti nei cosiddetti \"processi di popolarit\u00e0\", che comportavano l'esclusione dalle liste magnatizie dei membri della famiglia su richiesta degli stessi e la concessione dello status di popolano, alla quale seguiva il cambiamento del nome e dello stemma dei richiedenti. Tale meccanismo era stato introdotto con gli Ordinamenti di giustizia e aveva lo scopo di indebolire politicamente il ceto magnatizio e le sue consorterie, cooptando all'interno della cittadinanza fiorentina esponenti di tale ceto che avessero manifestato fedelt\u00e0 alle istituzioni comunali. Diversi esponenti dei Della Tosa assunsero il cognome Sassi, dando vita al ramo dei Sassi della Tosa. Altri esponenti dei Della Tosa seguirono il medesimo procedimento tra il 1365 e il 1370 assumendo il nuovo cognome di Biligiardi.\nI Tosinghi avevano le proprie case nel cuore del ghetto del Mercato Vecchio, in piazza della Fonte, e vennero distrutte durante il \"Risanamento\" a partire dal 1888. A essi venne comunque intitolata via de' Tosinghi dal 1893."}
{"id": "2084675", "revid": "287204", "url": "https://it.wikipedia.org/wiki?curid=2084675", "title": "Pagellus acarne", "text": "Il Pagellus acarne \"(\"Risso, 1827) commercialmente noto come Pagello, conosciuto anche come pagello bastardo o fragolino bastardo, \u00e8 un pesce di mare appartenente alla famiglia Sparidae.\nDenominazioni dialettali italiane.\nIl pagello \u00e8 conosciuto, nelle varie regioni italiane, con nomi dialettali diversi:\nDistribuzione e habitat.\nIl suo areale comprende l'intero mar Mediterraneo e l'Oceano Atlantico orientale tra il golfo di Guascogna (occasionali catture anche dal mare del Nord) e le acque senegalesi. Nei mari italiani \u00e8 comune, un po' meno nel nord Adriatico.\n\u00c8 legato a fondi mobili e si trova principalmente su sabbia o fango tra 5 e 500 m di fondale. I giovani si possono trovare anche tra gli scogli o le posidonie.\nDescrizione.\nHa una sagoma piuttosto allungata per uno sparide ed ha una caratteristica gibbosit\u00e0 frontale che rende abbastanza inconfondibile il suo profilo. L'occhio \u00e8 pi\u00f9 piccolo ed il muso pi\u00f9 lungo che in Pagellus bogaraveo. C'\u00e8 una macchia nera alla base della pinna pettorale.\nLa livrea \u00e8 variabile, il dorso pu\u00f2 essere argentato, grigiastro o rosa, i fianchi sono argentati con riflessi rosa. Il pesce morto ha uniforme colorazione argentata. La cavit\u00e0 della bocca \u00e8 rossa.\nLa lunghezza media \u00e8 di 25 cm, ma pu\u00f2 raggiungere i 36.\nRiproduzione.\nSi riproduce in estate ed autunno. \u00c8 ermafrodita proterandro, nasce maschio e diventa femmina con l'et\u00e0, comunque alcuni pesci nascono femmine ed altri restano maschi tutta la vita.\nBiologia.\nGregario. I giovani formano fittissimi banchi che diventano gruppi sparsi nell'et\u00e0 adulta.\nPesca.\nSi cattura sia con reti che con lenze e palamiti. Le carni sono ottime.\nGastronomia.\nDotato di carni eccellenti, risulta piuttosto asciutto grigliato, quindi se ne consiglia la marinatura in olio d'oliva e sale per qualche ora prima della cottura."}
{"id": "2084676", "revid": "36426", "url": "https://it.wikipedia.org/wiki?curid=2084676", "title": "Della Tosa", "text": ""}
{"id": "2084679", "revid": "174925", "url": "https://it.wikipedia.org/wiki?curid=2084679", "title": "Pirro di Epiro", "text": ""}
{"id": "2084681", "revid": "281901", "url": "https://it.wikipedia.org/wiki?curid=2084681", "title": "Pagello", "text": ""}
{"id": "2084682", "revid": "174925", "url": "https://it.wikipedia.org/wiki?curid=2084682", "title": "Tolomeo Keraunos", "text": ""}
{"id": "2084684", "revid": "281901", "url": "https://it.wikipedia.org/wiki?curid=2084684", "title": "Pagello bastardo", "text": ""}
{"id": "2084685", "revid": "174925", "url": "https://it.wikipedia.org/wiki?curid=2084685", "title": "Antigono III di Macedonia", "text": ""}
{"id": "2084691", "revid": "697352", "url": "https://it.wikipedia.org/wiki?curid=2084691", "title": "Sarda", "text": ""}
{"id": "2084692", "revid": "1226", "url": "https://it.wikipedia.org/wiki?curid=2084692", "title": "Caddista", "text": ""}
{"id": "2084695", "revid": "37401", "url": "https://it.wikipedia.org/wiki?curid=2084695", "title": "Sardinella aurita", "text": "Lalaccia (Sardinella aurita) \u00e8 un pesce di mare appartenente alla famiglia Clupeidae.\nDistribuzione e habitat.\nQuesta specie si incontra nel mar Mediterraneo, nella parte sud del mar Nero e nell'Oceano Atlantico orientale tra il Portogallo ed il Sudafrica. \u00c8 presente anche sul lato americano dell'Atlantico, tra Capo Cod e l'Argentina comprendendo tutto il mar dei Caraibi e le Antille. Si tratta di un pesce termofilo, comune nel Mediterraneo meridionale e, fino qualche anno fa, raro nel mar Ligure e nell'Adriatico. Oggi \u00e8 comune anche nei bacini pi\u00f9 settentrionali, indubbiamente in seguito alla meridionalizzazione del Mediterraneo.\nSi tratta di una specie pelagica, rara sottocosta e comune al largo che si pu\u00f2 incontrare sia in superficie che a centinaia di metri di profondit\u00e0.\nDescrizione.\nAssomiglia molto alla comune sardina ma si pu\u00f2 riconoscere per diversi caratteri:\nAlimentazione.\nSi ciba di organismi planctonici, \u00e8 molto vorace ed attacca qualunque cosa si muova nel suo raggio di azione.\nPredatori.\n\u00c8 parte importante della catena alimentare mediterranea ed \u00e8 preda di moltissimi pesci pi\u00f9 grandi come tonni, pesci spada e aguglie imperiali.\nPesca.\nViene catturata con gli stessi attrezzi utilizzati per sardine ed acciughe ma, al contrario di queste due specie, abbocca alle esche sia naturali che artificiali, soprattutto a quelle impiegate per pescare sgombri e sugarelli. Si pesca anche a traina. Viene spesso impiegata come esca poich\u00e9 le sue carni, ricche di olio, sono molto meno buone di quelle della sardina."}
{"id": "2084696", "revid": "281901", "url": "https://it.wikipedia.org/wiki?curid=2084696", "title": "Alaccia", "text": ""}
{"id": "2084698", "revid": "21880", "url": "https://it.wikipedia.org/wiki?curid=2084698", "title": "Salacca", "text": "La salacca o saracca \u00e8 la definizione commerciale di alcuni tipi di pesce conservato sotto sale, generalmente proveniente dai paesi del nord Europa.\nPer realizzare le salacche sono utilizzate alcune specie di pesce azzurro (normalmente cheppie e papaline, ma anche sardine o aringhe) ovvero quelle specie che sono poco ricercate per il consumo immediato a causa di un'eccessiva ricchezza di spine nelle carni.\nIl pesce, una volta eviscerato, messo in salamoia e, a volte anche affumicato, viene posto in barili di legno e conservato mediante salatura a secco.\nPer essere consumata, la saracca viene poi cotta alla brace (o su piastra), tagliata in piccoli pezzi e lasciata a macerare in olio d'oliva per almeno un giorno. Servita tiepida (circa 30 \u00b0C) \u00e8 generalmente accostata a polenta abbrustolita. In Toscana, in passato, veniva anche consumata cruda.\nCibo povero per eccellenza, nell'antica tradizione contadina veneta e lombarda, prima di essere sezionata, la salacca veniva spesso lasciata a macerare nell'olio intera e quindi appesa ad una cordicella che la mantenesse sospesa a pochi centimetri dal piano del tavolo da pranzo.\nI commensali, a turno, strofinavano le fette di polenta abbrustolita sul pesce o la intingevano nelle gocce d'olio, raccolte in un piatto sottostante.\nTale rituale veniva ripetuto anche per pi\u00f9 giorni, prima di finalmente consumare le carni della salacca.\nDenominazioni dialettali.\nLa saracca ha varie denominazioni a seconda della zona di consumo.\nIn Veneto \u00e8 chiamata \"renga\", \"sarde\u00f3n\", \"scopet\u00f3n\" o \"cospet\u00f3n\". Da quest'ultimo deriva \"cuspet\u00f9\", usato in Lombardia, dove \u00e8 comune anche \"r\u00e8nga\", termine dovuto alla credenza popolare che la saracca fosse il maschio dell'aringa. In Toscana si distingueva tra \"salacca\" e \"salacchino\", a seconda delle dimensioni del pesce."}
{"id": "2084699", "revid": "673733", "url": "https://it.wikipedia.org/wiki?curid=2084699", "title": "Tolomeo di Aloros", "text": ""}
{"id": "2084700", "revid": "123085553", "url": "https://it.wikipedia.org/wiki?curid=2084700", "title": "Fu\u00dfball-Regionalliga (Austria)", "text": "La Fu\u00dfball-Regionalliga (ted. \"Lega calcistica regionale\"), o semplicemente Regionalliga, \u00e8 la terza divisione del campionato austriaco di calcio, l'ultima a carattere nazionale. \u00c8 semiprofessionistica. \n\u00c8 composta da 48 squadre, suddivise in tre gironi da 16 formazioni ciascuno. Le vincitrici dei gironi, unitamente alla penultima classificata di Erste Liga, spareggiano tra di loro per definire due squadre che nella stagione successiva disputeranno quel torneo, mentre le ultime tre classificate di ogni gruppo retrocedono nei campionati regionali. Ci sono quindi complessivamente 9 retrocessioni e una o due promozioni per stagione.\nI gruppi comprendono tre \"land\" ciascuno: Vienna, Bassa Austria e Burgenland nella Regionalliga Est (tedesco: Ost); Stiria, Carinzia e Alta Austria (con il Tirolo orientale) nella Regionalliga Centro (Mitte); Tirolo (senza la parte orientale), Salisburghese e Vorarlberg nella Regionalliga Ovest (West). L'attuale struttura a tre gironi esiste dalla stagione 1994-1995. Dopo la stagione 2018-2019, la Regionalliga West propriamente detta \u00e8 stata abolita: dalla stagione 2019-2020 i due migliori club delle federazioni di calcio di Salisburgo, Tirolo e Vorarlberg formano una lega d'\u00e9lite da disputare in primavera e giocano l\u00ec per la promozione nella seconda lega.\nSe la squadra vincitrice del campionato non pu\u00f2 essere promossa, ad esempio nel caso in cui sia la formazione \"Amateure\" di una societ\u00e0 professionista, o se non ottiene la licenza della \u00d6sterreichische Fu\u00dfball-Bundesliga, il suo posto negli spareggi viene preso dalla formazione meglio piazzata, tra quelle che dispongono di tali requisiti.\nFormula.\nLa formula attuale prevede la suddivisione del campionato in tre gironi da 16 squadre ciascuno. Le squadre si affrontano in un girone all'italiana con partite di andata e ritorno, per un totale di 30 giornate. Il campionato comincia in settembre e si conclude generalmente in maggio, con una lunga pausa invernale solitamente compresa tra dicembre e marzo.\nAl termine della stagione, la squadra 1\u00aa classificata di ciascun girone disputa gli spareggi unitamente alla 9\u00aa classificata di Erste Liga. Vengono giocate due sfide con partite di andata e ritorno: le vincitrici disputeranno nella stagione successiva il campionato cadetto, le perdenti quello di Regionalliga. Le ultime tre classificate di ogni girone retrocedono nei campionati regionali e vengono sostituite dalle squadre campioni dei 9 tornei di land.\nSistema di punteggio e discriminanti.\nPer ogni partita vengono assegnati 3 punti alla squadra vincitrice, zero alla perdente e un punto ciascuna in caso di pareggio.\nIn caso di parit\u00e0 di punteggio per l'assegnazione del posto in classifica valgono, nell'ordine, le seguenti discriminanti:\nStoria.\nLa nascita della Regionalliga.\nUn primo esperimento di campionato interregionale si ebbe nella stagione 1949-1950, quando nacque la \"Tauernliga\". Questo campionato fungeva da secondo livello nazionale, dietro alla Staatsliga e comprendeva squadre da Salisburghese e Carinzia.\nNella stagione successiva i club tirolesi e del Vorarlberg crearono a loro volta un campionato simile, denominato \"Arlbergliga\", contemporaneamente fu istituita la Staatsliga B come nuovo torneo di secondo livello. In quegli anni si cercava di creare un campionato a carattere nazionale, non pi\u00f9 limitato alle sole squadre viennesi, impresa resa difficile dato il grande divario, tanto economico quanto tecnico, che separava le squadre della capitale dalle altre del Paese. Nel 1955 la Tauernliga fu a sua volta suddivisa in due gironi (\"Nord\" e \"S\u00fcd\").\nAlla vigilia della stagione 1959-1960 la Staatsliga B, l'Arlbergliga e la Tauernliga furono abolite; dietro alla Staatsliga fu istituito un nuovo campionato a fungere da secondo livello nazionale, la Regionalliga, suddivisa dapprima in due gironi e poi (dal 1960-1961) in tre. Tali raggruppamenti presero i nomi \"West\", \"Mitte\" e \"Ost\" che conservano tuttora. I vincitori dei tre gironi vengono promossi nella massima serie, da cui retrocedono le ultime tre classificate; le vincitrici dei tornei regionali vengono promosse sostituendo le ultime tre classificate di ciascun girone di Regionalliga.\nDal 1974 ad oggi.\nLa Regionalliga rimane il campionato di secondo livello in Austria fino alla stagione 1973-1974. In quell'anno viene creata l'attuale Bundesliga, limitata a 10 squadre e, poich\u00e9 la Nationalliga \"retrocede\" a seconda divisione, la Regionalliga diviene il campionato di terzo livello, a girone unico. Tre anni pi\u00f9 tardi le squadre tirolesi e salisburghesi confluiscono nella \"Alpenliga\", con squadre dal Tirolo e da Salisburgo. Tra il 1977-1978 e il 1979-1980 i due tornei si disputano parallelamente.\nNel 1980-1981 l'Alpenliga ritorna a chiamarsi Regionalliga West, con il ritorno delle formazioni del Vorarlberg; contestualmente la Regionalliga Ost viene sospesa e non pi\u00f9 disputata fino alla stagione 1984-1985. Per i successivi dieci anni la Regionalliga \u00e8 composta da due gironi le cui vincitrici vengono promosse automaticamente in 2. Division, quindi a partire dal 1994-1995 la categoria recupera l'originale conformazione a tre gironi che conserva fino ad oggi.\nNella stagione 2009-2010 solo una delle tre vincitrici possedeva la licenza per la Erste Liga, il Gr\u00f6dig. Le altre due vincitrici, il Waidhofen/Ybbs ed il Pasching (penalizzata di 13 punti per non aver avanzato domanda di licenza e, pertanto, scalata al 3\u00ba posto), sono state sostituite rispettivamente da Parndorf e WAC-St. Andr\u00e4, che hanno disputato lo spareggio per stabilire l'ultima promozione in Erste Liga, con vittoria complessiva a favore di questi ultimi. Nella stagione successiva invece le formazioni \"Amateure\" di LASK Linz e Salisburgo sono state sostituite rispettivamente da Wattens e Blau-Wei\u00df Linz.\nIl 14 dicembre 2012, la federazione ha deciso di reintrodurre la vecchia formula, che prevedeva la promozione diretta in Erste Liga per le vincitrici dei tre gironi di Regionalliga, a partire dalla stagione 2014-2015.\nLa stagione 2012-2013 ha visto l'affermazione del Parndorf (Ost), del Liefering (West) e del LASK Linz (Mitte), quest'ultimo retrocesso l'anno prima causa ritiro della licenza professionista. I bianco-neri hanno preceduto di due punti il Pasching, che nella stessa stagione ha conquistato la \u00d6FB-Cup, prima volta nella storia per una squadra di Regionalliga, qualificandosi altres\u00ec per l'edizione 2013-2014 dell'Europa League.\nSquadre.\nStagione 2020-2021."}
{"id": "2084701", "revid": "174925", "url": "https://it.wikipedia.org/wiki?curid=2084701", "title": "Sostene di Macedonia", "text": ""}
{"id": "2084702", "revid": "371529", "url": "https://it.wikipedia.org/wiki?curid=2084702", "title": "The Power and the Glory", "text": "The Power and the Glory (\"il potere e la gloria\" in lingua inglese) pu\u00f2 riferirsi a:"}
{"id": "2084705", "revid": "834", "url": "https://it.wikipedia.org/wiki?curid=2084705", "title": "Power and the Glory", "text": ""}
{"id": "2084709", "revid": "281901", "url": "https://it.wikipedia.org/wiki?curid=2084709", "title": "Tetrapturus belone", "text": "L'aguglia imperiale (Tetrapturus belone) \u00e8 un grosso pesce di mare della famiglia Istiophoridae.\nDistribuzione e habitat.\n\u00c8 un pesce endemico del mar Mediterraneo dove \u00e8 maggiormente presente nella regione centrale. Questo areale \u00e8 singolare dato che in genere i pesci endemici del Mediterraneo sono piccole specie costiere e bentoniche e non grandi animali pelagici. \u00c8 da sempre ben conosciuto nella regione dello stretto di Messina mentre era molto meno comune negli altri mari italiani. Da qualche anno ha ampliato verso nord il suo areale probabilmente in seguito al fenomeno della meridionalizzazione del mar Mediterraneo. \u00c8 una specie migratoria e compare negli stessi luoghi sempre nello stesso periodo.\nIl suo modo di vita \u00e8 tipicamente pelagico, vive al largo in acque aperte senza nessun rapporto con il fondo e si trova solo occasionalmente vicino alla costa.\nDescrizione.\nNonostante il nome comune questo pesce non ha nulla in comune con l'aguglia, \u00e8 infatti uno stretto parente dei marlin dei mari tropicali. L'aspetto complessivo \u00e8 dunque molto simile a questi ultimi con rostro allungato sulla mascella superiore, corpo fusiforme nella parte anteriore ed appiattito sul peduncolo caudale, prima pinna dorsale lunga con porzione anteriore formante un lobo rilevato. \u00c8 molto simile al marlin bianco, raro nel Mediterraneo ma ha il lobo della pinna dorsale appuntito anzich\u00e9 arrotondato, pinne pettorali molto pi\u00f9 corte, rostro pi\u00f9 corto. Si riconosce dal pesce spada a causa del rostro corto e della lunga prima pinna dorsale (che nel pesce spada \u00e8 corta ed alta).\nLa livrea \u00e8 grigio-blu scuro, talvolta quasi nero sul dorso e bianco sul ventre, con le due colorazioni separate da una linea netta.\nRaggiunge, e supera, i 2 metri di lunghezza e i 50\u00a0kg di peso.\nAlimentazione.\nSi nutre di pesci e di cefalopodi pelagici. Le sue prede pi\u00f9 frequenti sono costardelle, aguglie e clupeidi.\nRiproduzione.\n\u00c8 primaverile e estiva. Uova e larve sono pelagici. I giovani hanno pinna dorsale unica e molto alta come il pesce vela.\nBiologia.\n\u00c8 un animale solitario. Quasi tutti gli esemplari sono accompagnati da una o pi\u00f9 remore della specie \"Remora osteochir\".\nPesca.\nViene insidiato dai pescatori professionisti che lo catturano sia con le reti che con palamiti o fiocine, utilizzando gli stessi attrezzi utilizzati per il pesce spada. \u00c8 comprensibilmente apprezzato anche dai pescatori sportivi. Si pesca soprattutto a traina. Le carni sono ottime, simili a quelle del pesce spada.\nSpecie affini.\n\"Tetrapturus georgii\" (Lowe, 1841) (marlin atlantico in italiano) \u00e8 una specie tipica dell'Oceano Atlantico orientale che talvolta penetra nel mar Mediterraneo. \u00c8 molto simile all'aguglia imperiale, da cui si distingue soprattutto per le pinne pettorali molto pi\u00f9 lunghe. Non supera i 2 metri di lunghezza."}
{"id": "2084714", "revid": "22475", "url": "https://it.wikipedia.org/wiki?curid=2084714", "title": "Gotcha", "text": "Nella programmazione, un gotcha \u00e8 una caratteristica di un programma o un linguaggio di programmazione, che lavora in un modo che \u00e8 corretto dal punto di vista formale \u2013 cio\u00e8 rispetta la sintassi del linguaggio \u2013 ma che non \u00e8 quello che ci si aspetta dal programma, nelle intenzioni del programmatore.\nCi\u00f2 induce all'errore perch\u00e9 tale comportamento \u00e8 sia facile da riprodurre che completamente inaspettato.\nIl termine \u00e8 una storpiatura della pronuncia dell'espressione inglese \"I got you\", che in questo contesto si potrebbe tradurre con \"Ti ho beccato\". In questo senso, una resa in italiano accettabile potrebbe essere \"trabocchetto\".\nGotcha in linguaggio C.\nOperatore di assegnamento.\nAd esempio in un programma C, quando scriviamo l'istruzione:\nif(a = b)\n printf(\"Hello World\\n\");\nil programma stamper\u00e0 a video la stringa \"Hello World\" solo se b \u00e8 diverso da false, in quanto il programma assegna ad a il valore di b e poi valuta a.\nInfatti in C, come in molti altri linguaggi, l'operatore di assegnamento (=) \u00e8 distinto da quello di confronto (==).\nProbabilmente il programmatore intendeva scrivere:\nif(a == b)\n printf(\"Hello World\\n\");\nche invece valuta se il valore a \u00e8 uguale a quello del valore b, e in caso positivo stampa la stringa \"Hello World\".\nQuesto \u00e8 appunto il caso di un \"gotcha\".\nChiamata a funzione.\nUn altro esempio\n/* File name: fortytwo.c */\nfoo() {\n printf(\" 42!\\n\");\nint main() {\n printf(\"Qui sotto scriver\u00f2 '42':\\n\");\n foo;\n printf(\"Penso di aver scritto '42', ma non ne sono sicuro...\\n\");\n return 0;\nIl programma, dopo essere stato compilato ed eseguito, produrr\u00e0 in output:\n$ ./fortytwo\nQui sotto scriver\u00f2 '42':\nPenso di aver scritto '42', ma non ne sono sicuro...\nCi\u00f2 che l'espressione codice_1 fa \u2013 in modo controintuitivo per chi non conosce a fondo il linguaggio \u2013 \u00e8 quello di restituire l'indirizzo di memoria della funzione codice_2. Probabilmente il programmatore intendeva effettuare una chiamata a funzione:\n foo();\ndove le parentesi indicano una chiamata a funzione senza argomenti."}
{"id": "2084715", "revid": "124567995", "url": "https://it.wikipedia.org/wiki?curid=2084715", "title": "Grammy Award alla miglior canzone scritta per un film, televisione o altri media audio-visivi", "text": "Il Grammy Award alla Miglior canzone scritta per i media visivi (\"Best Song Written for Visual Media\") \u00e8 stato istituito nel 1988, con l'intento di premiare il miglior brano composto appositamente per la colonna sonora di un prodotto audio-visivo (film, serie TV, ecc.).\nDal 1988, anno da cui si assegna, al 1999 il premio si chiamava Best Song Written Specifically for a Motion Picture or Television, mentre dal 2000 al 2011 si chiamava Best Song Written for a Motion Picture, Television or Other Visual Media\".\"\nIl premio viene dato agli autori della canzone, e riguarda i lavori pubblicati durante l'anno precedente.\nVincitori e candidati.\nI vincitori sono indicati in grassetto."}
{"id": "2084717", "revid": "1573940", "url": "https://it.wikipedia.org/wiki?curid=2084717", "title": "Xyrichtys novacula", "text": "Xyrichtys novacula (), noto in italiano come pesce pettine , \u00e8 un pesce osseo di mare appartenente alla famiglia Labridae.\nDistribuzione e habitat.\nQuesta specie \u00e8 diffusa in tutto il mar Mediterraneo e nell'Oceano Atlantico sia sul lato est (dal Portogallo al golfo di Guinea) che su quello ovest (dalla Carolina del Nord al Brasile). Lungo le coste italiane non \u00e8 comune se non localmente.\nVive su fondi di sabbia sottile nei pressi di praterie di \"Cymodocea nodosa\" a piccole profondit\u00e0, fino a 15-20 m. In inverno migra a profondit\u00e0 maggiori.\nDescrizione.\n\u00c8 molto diverso dagli altri labridi mediterranei, infatti \u00e8 molto compresso lateralmente ed ha un caratteristico profilo ripidissimo con fronte spiovente verticalmente. La pinna dorsale \u00e8 unica e lunga, l'anale simile ma pi\u00f9 corta, la pinna caudale ha profilo convesso.\nIl colore della femmina \u00e8 grigiastro o color sabbia con tonalit\u00e0 che danno sul rossastro o sull'arancio con linee blu vivo attorno all'occhio, inoltre sono presenti scaglie con riflessi vivaci sull'addome. Il maschio adulto \u00e8 complessivamente grigio con tonalit\u00e0 giallastra con qualche macchietta rosa salmone.\nPu\u00f2 raggiungere i 20 cm.\nBiologia.\nIn caso di pericolo, il pesce pettine ha sviluppato una tecnica di difesa peculiare. Da una posizione immobile presso il fondale sabbioso, compie uno scatto improvviso, infilandosi quasi istantaneamente nel fondale sabbioso, sfruttando il suo profilo piatto. Dopo qualche tempo si pu\u00f2 vedere la testa spuntare dalla sabbia, quindi il resto del corpo.\nRiproduzione.\nIl maschio si circonda di un harem di femmine. La deposizione avviene in estate, le uova e le larve sono pelagiche. I giovani fino a circa 4-5 cm hanno un aspetto completamente diverso da quello degli adulti, sono infatti dotati di raggi allungatissimi sulla pinna dorsale, hanno capo meno alto e a profilo meno verticale e sono cosparsi di macchie verdastre. La specie, come molti labridi, \u00e8 ermafrodita proterogina per cui i giovani sono femmine ed i vecchi diventano maschi.\nAlimentazione.\nSi ciba soprattutto di molluschi e Crostacei.\nPesca.\nAbbocca voracemente alle lenze innescate con esche animali, le sue carni sono apprezzate per le fritture."}
{"id": "2084718", "revid": "22475", "url": "https://it.wikipedia.org/wiki?curid=2084718", "title": "Applicazione HTML", "text": "Un'applicazione HTML (HTA) \u00e8 un'applicazione per Microsoft Windows scritta in HTML e HTML dinamico. La possibilit\u00e0 di scrivere HTA \u00e8 stata introdotta a partire dalla release 5.0 di Microsoft Internet Explorer. Un file HTA pu\u00f2 essere ottenuto da un normale HTML semplicemente cambiando l'estensione in .hta. Per personalizzare l'aspetto di una HTA \u00e8 stato introdotto un nuovo tag con attributi: &lt;hta:application ...&gt; inserito nella sezione &lt;head&gt;...&lt;/head&gt; dei documenti HTA.\nLe funzionalit\u00e0 di un file HTML ordinario sono limitate dal modello di sicurezza del browser web - per esempio pu\u00f2 comunicare col server, manipolare pagine (di solito per validare form e/o creare effetti grafici), scrivere cookie. Un HTA invece viene eseguito come applicazione \"fully trusted\" e quindi possiede pi\u00f9 privilegi di un normale file HTML - per esempio pu\u00f2 creare / modificare / eliminare file ed entry del registro di sistema di Windows.\nEsecuzione.\nUn HTA viene eseguito utilizzando il programma codice_1o, in alternativa, facendo doppio clic sul file.Un HTA viene trattato come qualsiasi file eseguibile con estensione codice_2.\nSe codice_1 si trova in una sottocartella della cartella del profilo dell'utente, la valutazione di sicurezza \u00e8 pericolosa al 34%.\nSe mshta.exe si trova nella cartella Windows per i file temporanei, la valutazione di sicurezza \u00e8 pericolosa al 26%. \nSviluppo.\nPer personalizzare l'aspetto di un HTA, \u00e8 stato codice_4 introdotto un tag opzionale nella sezione codice_5. Questo tag espone una serie di attributi che abilitano il controllo dello stile del bordo, l'icona del programma, ecc. e fornisce informazioni come l'argomento (riga di comando) utilizzato per avviare l'HTA. In caso contrario, un HTA ha lo stesso formato di una pagina HTML.\nQualsiasi editor di testo pu\u00f2 essere utilizzato per creare un HTA. Gli editor con funzioni speciali per lo sviluppo di applicazioni HTML possono essere ottenuti da Microsoft o da fonti di terze parti. \nUn file HTML esistente (con estensione file codice_6o codice_7) pu\u00f2 essere modificato in un HTA semplicemente cambiando l'estensione in codice_8.\nVulnerabilit\u00e0.\nHTA \u00e8 stato utilizzato per fornire malware. \nEsempio.\nQuesto \u00e8 un esempio di Hello World come applicazione HTML.\n&lt; HTML &gt; \n&lt; HEAD &gt; \n&lt; HTA: APPLICATION ID = \"HelloExample\" \n BORDER = \"thick\" \n BORDERSTYLE = \"complex\" /&gt; \n&lt; TITLE &gt; HTA - Hello World &lt;/ TITLE &gt; \n&lt;/ HEAD &gt; \n&lt; BODY &gt; \n&lt; H2 &gt; HTA - Hello World &lt;/ H2 &gt; \n&lt;/ BODY &gt; \n&lt;/ HTML &gt;"}
{"id": "2084719", "revid": "1305772", "url": "https://it.wikipedia.org/wiki?curid=2084719", "title": "Aguglia imperiale", "text": ""}
{"id": "2084721", "revid": "281901", "url": "https://it.wikipedia.org/wiki?curid=2084721", "title": "Pesce pettine", "text": ""}
{"id": "2084722", "revid": "281901", "url": "https://it.wikipedia.org/wiki?curid=2084722", "title": "Surice", "text": ""}
{"id": "2084726", "revid": "2128848", "url": "https://it.wikipedia.org/wiki?curid=2084726", "title": "Trachinus draco", "text": "La tracina drago (Trachinus draco) \u00e8 un pesce di mare appartenente alla famiglia Trachinidae, comune nelle acque italiane.\nDistribuzione e habitat.\n\u00c8 diffuso nell'intero Mediterraneo e nel mar Nero nonch\u00e9 sulle coste atlantiche tra la Norvegia (dove \u00e8 raro) ed il Marocco. Nei mari italiani \u00e8 molto comune.\nVive su fondi sabbiosi di solito in acque basse, tra 5 e 20 metri di profondit\u00e0 ma pu\u00f2 spingersi fino ai 100.\nDescrizione.\nHa il caratteristico aspetto delle tracine con larga bocca rivolta verso l'alto, due pinne dorsali di cui la seconda lunga e la prima molto breve di colore nero, occhi sporgenti posti sulla sommit\u00e0 della testa e pinne pettorali trapezoidali ed ampie. Sull'opercolo branchiale si trova una lunga spina velenifera.\nLa livrea \u00e8 bruna sul dorso e chiara sul ventre con numerose linee oblique azzurre e gialle. La testa \u00e8 maculata di scuro.\nLe dimensioni medie di questo pesce si aggirano sui 25\u00a0cm. La lunghezza massima registrata di un esemplare maschio \u00e8 pari a 53\u00a0cm con un peso di 1,90\u00a0kg\nAlimentazione.\nPredatrice, si nutre di pesci e di altri animaletti che uccide con le spine velenose della prima pinna dorsale e dell'opercolo.\nRiproduzione.\nEstiva. Le uova e le larve sono pelagiche.\nBiologia.\nPassa gran parte del suo tempo infossata nella sabbia da cui fuoriescono solo gli occhi. Appena passa una preda mostra una insospettabile agilit\u00e0 lanciandosi velocissima per trafiggerla in pochi attimi con le spine velenose.\nPesca.\nSi cattura in gran numero sia con le reti che con lenze di ogni tipo, armate sia con esche naturali che artificiali. Le carni sono bianche e saporite, i piccoli esemplari di solito finiscono nelle zuppe mentre quelli grandi si possono cucinare arrosto o al forno. Occorre fare attenzione quando si puliscono questi pesci perch\u00e9 le spine velenose rimangono attive anche quando l'animale \u00e8 morto.\nVeleno.\nLe spine opercolari e della prima pinna dorsale sono velenifere e possono provocare punture dolorosissime anche se l'intossicazione raramente assume carattere di gravit\u00e0. Si pu\u00f2 essere punti sia camminando in acqua bassa (ma di solito si tratta della specie \"Echiichthys vipera\" che frequenta ambienti a piccolissima profondit\u00e0) che slamando un pesce pescato o perfino pulendo un esemplare acquistato al mercato. \u00c8 raramente successo che abbia deliberatamente aggredito subacquei che si erano avvicinati troppo. Per alleviare il dolore si consiglia di mettere la parte colpita in acqua o sabbia pi\u00f9 calde possibile e di rivolgersi ad un medico."}
{"id": "2084727", "revid": "124654864", "url": "https://it.wikipedia.org/wiki?curid=2084727", "title": "La scala a chiocciola (Rinehart)", "text": "La scala a chiocciola, titolo originale \"The circular staircase\", \u00e8 un romanzo giallo della scrittrice statunitense Mary Roberts Rinehart, pubblicato per la prima volta nel 1908. Nel 1915 ne fu tratta una versione cinematografica e nel 1920 la scrittrice ne fece una versione teatrale.\nDa notare che il celebre film del 1945 \"La scala a chiocciola\" (\"The spiral staircase\") di Robert Siodmak non ha nulla a che vedere con il romanzo della Rinehart, essendo stato tratto dal romanzo \"Some Must Watch\" (nella traduzione italiana pure \"La scala a chiocciola\") di Ethel Lina White, un'altra scrittrice britannica contemporanea della Rinehart.\nUna caratteristica dei romanzi della Rinehartdi \u00e8 che ci sono sempre diversi cadaveri, molti personaggi, altrettanti domestici e non manca mai un club esclusivo. In questo caso l'autrice utilizza un elemento architettonico, la scala a chiocciola, che nell'immaginario collettivo \u00e8 sempre stato simbolo di paura e mistero. Questa struttura circolare conduce la protagonista e il lettore, rampa dopo rampa e interrogativo dopo interrogativo, al chiarimento finale. Inattesi colpi di scena, personaggi che hanno passato e presente incerti, passaggi segreti in ambientazioni spettrali e inquietanti sono elementi che concorrono a rendere la Rinehart pioniera del genere e apriranno successivamente la strada ad Agatha Christie.\nTrama.\nRachel Innes, un'anziana zitella benestante, la sua cameriera di fiducia Liddy e i due nipoti (figli del fratello morto di Rachel) Halsey e Gertrude decidono di trascorrere un periodo di ferie nella grande casa Sunnyside presa in affitto per il periodo estivo. La casa Sunnyside \u00e8 composta da 22 stanze e 5 bagni, e al suo centro spicca un'imponente scala a chiocciola. Il suo proprietario \u00e8 Paul Armstrong, presidente della Trader Bank.\nLa prima nottata Rachel e Liddy dormono nella villa (i nipoti non sono ancora arrivati) e va tutto bene, ma la mattina successiva scoppiano alcuni diverbi e la servit\u00f9 presente nella villa lascia la casa. La signorina Rachel si vede costretta ad assumere del nuovo personale di servizio per rimpiazzare quello che si \u00e8 appena licenziato.\nLa seconda notte si sta avvicinando ed il domestico, Thomas Johnson, insiste nel voler dormire nell'abitazione del guardiano che \u00e8 separata da quella principale. Non vuole sentir ragione nemmeno quando gli viene fatto notare che nella casa rimanevano soltanto due donne indifese. Quella sera stessa mentre le due donne chiudono le porte-finestre della grande villa notano un'ombra di una persona sul portico che si dilegua molto velocemente. Le due donne, nonostante la paura che l'ombra ha generato in loro, si coricano a letto.\nA mezzanotte la locale centrale elettrica spegne tutti gli impianti ed anche la villa Sunnyside va tutta al buio. Per far luce, \u00e8 necessario utilizzare le candele. Dopo poco un forte rumore metallico rimbomba per tutti i corridoi della villa e sveglia Rachel. Molto probabilmente \u00e8 un oggetto metallico che rotola lungo la scala a chiocciola. Per tutto il resto della notte non riuscirono ad addormentarsi visto la paura che era entrata in loro dopo quel forte e misterioso rumore metallico.\nLa mattina successiva Liddy Allen trova un mezzo gemello da polso. Un piccolo indizio. Dopo poco arrivano alla villa Gertrude, Halsey ed il suo amico John Bailey. La sera si avvicina e Gertrude \u00e8 stanca e va a dormire. Halsey ed il suo amico John rimangono nella sala da biliardo.\nAlle tre del mattino Rachel viene svegliata da un forte rumore, si tratta di un colpo di pistola. Tutti quelli che vivono nella villa vengono svegliati, scendono dal piano superiore a quello inferiore attraverso la scala a chiocciola e, alla sua base, viene rinvenuto un corpo. Nessuno conosce il nome dell'uomo morto rinvenuto nella villa Sunnyside.\nIl cadavere viene riconosciuto da alcuni membri del club accorsi alla villa. Il suo nome \u00e8 Arnold Armstrong, figlio del proprietario della villa Sunnyside. Dopo il primo e comprensibile sbigottimento per l'accaduto, la signorina Rachel si rende conto che suo nipote Halsey ed il suo amico John non sono pi\u00f9 presenti nella villa. Rachel viene a sapere dal signor Jarvis che tra John Bailey e Arnold Armstrong non correva buon sangue. In questa occasione si viene a conoscenza che John Bailey era cassiere della Traders Bank, la banca dove Paul Armstrong ne \u00e8 presidente.\nLe indagini prendono immediatamente corpo e si viene a scoprire che Halsey ed il suo amico John sono partiti dalla villa pochi minuti prima che Arnold Armstrong fosse ucciso da un colpo di pistola, almeno questo \u00e8 quello che Gertrude dichiara al detective Jamieson. Poco dopo Halsey torna alla villa ma, nonostante gli vengano chieste molte spiegazioni, non \u00e8 disposto a parlare con nessuno.\nNel frattempo si sparge la notizia che la Trader Bank sia fallita. Tutti i soldi dei nipoti di Rachel, Halsey e Gertrude erano depositati in tale banca ed ora che \u00e8 fallita sono sul lastrico. Si sospetta che Paul Armstrong sia il responsabile di questo fallimento, ma nel frattempo si viene a sapere che Paul Armstrong \u00e8 morto in California, dove stava trascorrendo un periodo di vacanza con la moglie, la figlia Louise e il suo medico personale, il dottor Walker.\nQuella sera stessa Jamieson ritorna alla villa per una nuova ispezione al luogo dove \u00e8 stato ritrovato il corpo esanime di Arnold Armstrong. Mentre si avvicina nota un'ombra, la chiama e la figura scura scappa su per le scale e si nasconde nella piccola stanza in cima ad essa. Il detective Jamieson insegue tale figura e, dopo che tale figura si \u00e8 rifugiata nella piccola stanza, la chiude a chiave dall'esterno.\nScende velocemente e chiama in suo aiuto Rachel Innes. Insieme illuminano a giorno tutto lo spazio intorno a quella porta, ma quando vanno ad aprirla la stanza \u00e8 vuota. Al centro c'\u00e8 un grande buco nero, il pavimento non c'\u00e8 pi\u00f9 e visto l'assenza di frastuono doveva essere gi\u00e0 mancante da prima. Chi stavano inseguendo deve essere precipitato nella lavanderia, che \u00e8 la stanza sottostante. Aprono la lavanderia e non c'\u00e8 nessuno. Poco prima di aprire la porta Rachel Innes nota che Gertrude sta vistosamente zoppicando.\nIl giorno successivo (era un marted\u00ec) si scopre la presenza di Louise nella villa. \u00c8 febbricitante, e dopo che il medico, il dottor Steward, \u00e8 venuto a visitarla gli prescrive riposo e nessuna emozione. Louise non sa ancora che suo fratello Arnold e suo padre sono morti e Rachel decide di non informarla per non agitarla troppo, Louise deve riposare come ha prescritto il dottore.\nPassano i giorni e Louise sta sempre meglio e dopo tre giorni viene presa la decisione di informarla della morte di suo padre, ma non quella di suo fratello. Quella notte si sentono dei colpi alla porta secondaria della villa e quando Rachel decide di indagare scopre Louise svenuta ai piedi della scala a chiocciola, la stessa dove fu trovato morto Arnold il fratello di Louise.\nIl romanzo prosegue con la morte di Anne Watson, di Thomas Johnson e Nina Carrington, con lo scoppio di un incendio nelle scuderie e con la scomparsa temporanea di Halsey Innes. Viene sospettata e poi ritrovata una stanza segreta. Alla fine del romanzo si scopre che il giardiniere Alex non \u00e8 ci\u00f2 che dice di essere e che, sia Halsey che Gertrude, hanno trovato l'amore in questa strana storia."}
{"id": "2084730", "revid": "1817847", "url": "https://it.wikipedia.org/wiki?curid=2084730", "title": "Trachinus araneus", "text": "La tracina ragno (Trachinus araneus) \u00e8 un pesce di mare appartenente alla famiglia Trachinidae.\nDistribuzione e habitat.\nPresente nel mar Mediterraneo e nell'Oceano Atlantico tra il Portogallo e l'Africa del sud. \u00c8 la tracina meno comune nei mari italiani.\nVive su fondi sabbiosi tra 5 e 100 metri.\nDescrizione.\nSimile alle altre tracine, soprattutto a T.radiatus da cui si distingue soprattutto per la livrea che \u00e8 beige giallastra fittamente punteggiata di scuro con una fila di grosse macchie scure su ogni fianco.\nPu\u00f2 raggiungere 45 cm di lunghezza.\nAlimentazione.\nPredatrice, si nutre di pesci e di altri animaletti che uccide con le spine velenose della prima pinna dorsale e dell'opercolo.\nRiproduzione.\nEstiva. Le uova e le larve sono pelagiche.\nBiologia.\nPassa gran parte del suo tempo infossata nella sabbia da cui fuoriescono solo gli occhi. Appena passa una preda mostra una insospettabile agilit\u00e0 lanciandosi velocissima per trafiggerla in pochi attimi con le spine velenose.\nPesca e veleno.\nCome il Trachinus draco questa specie risulta particolarmente aggressiva ed \u00e8 successo che attaccasse dei subacquei."}
{"id": "2084731", "revid": "550776", "url": "https://it.wikipedia.org/wiki?curid=2084731", "title": "Zucchero fosfato", "text": "Uno zucchero fosfato si forma dall'esterificazione di uno zucchero (per esempio il glucosio) con acido fosforico (H3PO4), ottenendo cos\u00ec esteri come: glucosio-6-fosfato, glucosio-1-fosfato. Da esteri del fruttosio sempre con acido fosforico, si ottengono invece: fruttosio 6-fosfato, fruttosio 1,6-bisfosfato.\nQuesti esteri sono di notevole importanza poich\u00e9 partecipano sia nella composizione strutturale di acidi nucleici che nel metabolismo glucidico."}
{"id": "2084733", "revid": "118000500", "url": "https://it.wikipedia.org/wiki?curid=2084733", "title": "Mohawk (acconciatura)", "text": "Il taglio alla Mohawk (noto in Italia come alla moicana) \u00e8 un tipo di acconciatura che consiste nel rasare entrambi i lati della testa, lasciando una striscia di capelli centrali, normalmente piuttosto lunghi. \u00c8 un taglio diventato popolare nella cultura punk nei primi anni ottanta, ed in seguito adottato da altri gruppi e subculture, variando di volta in volta nello stile. Nonostante il taglio alla mohawk sia entrato a far parte della moda, viene ancora associato alla cultura punk.\nStoria.\nL'uomo di Clonycavan, una mummia di 2300 anni rinvenuta vicino a Dublino, aveva un'acconciatura simile alla mohawk, mantenuta da resina ed oli vegetali. Si \u00e8 spesso pensato che il taglio mohawk fosse utilizzato dai popoli Mohicani e dalla nazione Mohawk, ma in realt\u00e0 si tratta di un equivoco dovuto al nome. In realt\u00e0 i wyandot furono i primi nativi americani ad adottare tale taglio di capelli, ma i primi esploratori francesi confusero tale popolazione con i Mohawk generando l'equivoco. \n\u00c8 riportato che comunque anche molte altre trib\u00f9 native americane, in periodi di guerra, usassero radere i propri capelli, eccetto per una \"cresta\" al centro della testa, riproducendo appunto l'effetto del taglio alla mohawk.\nNella seconda guerra mondiale ed in particolare durante lo sbarco in Normandia, gli esploratori (pathfinder) appartenenti alla 101\u00aa Divisione Aviotrasportata utilizzarono il taglio alla mohawk..\nDalla fine del Ventesimo secolo il taglio alla mohawk (pi\u00f9 noto in Europa con il nome \"moicano\") \u00e8 stato adottato dalla cultura punk. In questa fase spesso i capelli venivano tinti e, tramite l'applicazione di gel o altri collanti, alzati per formare una cresta, spesso di notevole altezza. L'adozione di tale taglio per i punk era simbolo di anarchia e rappresentava la loro appartenenza alla lotta alle autorit\u00e0. Il taglio alla mohawk \u00e8 entrato anche a far parte della cultura goth, molto vicina a quella punk.\nNella cultura di massa.\nBen prima di essere adottata da alcuni gruppi Punk circa agli inizi degli anni ottanta, l'acconciatura alla \"mohawk\" fece una delle sue prime e pi\u00f9 significative apparizioni nel 1976 nel celebre film \"Taxi Driver\" di Martin Scorsese. Successivamente acquis\u00ec una notevole popolarit\u00e0, dopo essere diventata il \"segno distintivo\" dell'attore Mr. T, protagonista della serie televisiva \"A-Team\" e del film \"Rocky III\". In seguito \u00e8 stata adottata da Richie Stotts del gruppo punk newyorkese The Plasmatics, seguito da Jean Beauvoir e Wendy O. Williams nel 1980.\nNegli anni duemila il mohawk si \u00e8 evoluta nell'acconciatura fauxhawk (o pi\u00f9 popolarmente conosciuta come \"crestina\" o \"crestino\"), un taglio pi\u00f9 \"popolare\" inventato dallo stilista francese Hedi Slimane e reso popolare anche dal calciatore inglese David Beckham."}
{"id": "2084734", "revid": "287204", "url": "https://it.wikipedia.org/wiki?curid=2084734", "title": "Trachinus radiatus", "text": "La tracina raggiata (Trachinus radiatus) \u00e8 un pesce di mare appartenente alla famiglia Trachinidae.\nDistribuzione e habitat.\nIl suo areale comprende il mar Mediterraneo e l'Oceano Atlantico orientale tra Gibilterra e l'Angola.\nFrequenta, come tutte le tracine, fondi sabbiosi ma pi\u00f9 profondi rispetto alle congeneri, infatti si cattura di solito tra 30 e 100 metri di profondit\u00e0.\nDescrizione.\nLa forma generale del corpo (sebbene pi\u00f9 tozza) \u00e8 molto simile a quella della Tracina drago, con le seguenti differenze:\n\u00c8 la pi\u00f9 grande tra le specie mediterranee del Genere e pu\u00f2 raggiungere 50\u00a0cm di lunghezza.\nAlimentazione.\nCome per Trachinus draco.\nRiproduzione.\nCome in Trachinus draco.\nBiologia.\nCome per Trachinus draco.\nPesca e veleno.\nCome Trachinus draco."}
{"id": "2084736", "revid": "281901", "url": "https://it.wikipedia.org/wiki?curid=2084736", "title": "Tracina vipera", "text": ""}
{"id": "2084737", "revid": "281901", "url": "https://it.wikipedia.org/wiki?curid=2084737", "title": "Tracinus vipera", "text": ""}
{"id": "2084738", "revid": "281901", "url": "https://it.wikipedia.org/wiki?curid=2084738", "title": "Tracina drago", "text": ""}
{"id": "2084740", "revid": "281901", "url": "https://it.wikipedia.org/wiki?curid=2084740", "title": "Tracina ragno", "text": ""}
{"id": "2084741", "revid": "281901", "url": "https://it.wikipedia.org/wiki?curid=2084741", "title": "Tracina raggiata", "text": ""}
{"id": "2084744", "revid": "180559", "url": "https://it.wikipedia.org/wiki?curid=2084744", "title": "Via Roma (Firenze)", "text": "Via Roma a Firenze si trova tra piazza San Giovanni e piazza della Repubblica, ed \u00e8 parallela a Via dei Calzaiuoli.\nStoria.\nLa strada sorse dopo la demolizione del Mercato Vecchio, ma ricalcava il percorso dell'antico cardo di Florentia, in un punto che corrisponde al cuore pi\u00f9 antico della citt\u00e0. Anticamente la strada aveva vari nomi. Il tratto detto via dell'Arcivescovado oggi non esiste pi\u00f9, fa parte di piazza San Giovanni, ma anticamente proseguiva lungo il palazzo Arcivescovile, che all'epoca era composto da due corpi collegati da un passaggio aereo: col cosiddetto \"Risanamento di Firenze\" venne ingrandita la piazza dietro al Battistero, demolendo il corpo anteriore del palazzo e ricostruendo l'antica facciata in posizione arretrata.\nVia dell'Arcivescovado andava quindi dal Canto alla Paglia (l'odierno incrocio tra via de' Cerretani e via Borgo San Lorenzo) fino all'attuale inizio di via Roma, poi la strada prendeva il nome di via della Macciana (tra l'arco dei Pecori, sull'attuale via de' Pecori, e il Mercato Vecchio), infine via de' Chiavaioli nell'ultimo tratto, attivit\u00e0 un tempo fiorente nelle botteghe della zona.\nEdifici.\nOggi via Roma \u00e8 una strada con edifici ottocenteschi, creati da un team di quattro architetti dopo lo sventramento: Giuseppe Boccini, Luigi Buonamici, Torquato del Lungo e Giuseppe Rossi. All'epoca venne esteso a tutta la nuova strada il nome di via dell'Arcivescovado, per venire poi dedicata al rivoluzionario spagnolo Francisco Ferrer nel 1909, che era stato fucilato il 3 ottobre di quello stesso anno. Nel 1911 l'amministrazione del sindaco Tommaso Corsini dedic\u00f2 la via alla capitale italiana nel cinquantenario della proclamazione del Regno d'Italia.\nLa strada oggi ha una vocazione prettamente commerciale, con numerosi negozi che vi si affacciano. Tra gli edifici che sorgono lungo il tragitto meritano una menzione l'Hotel Savoy, sfarzosa costruzione eclettica, lo storico Caff\u00e8 Gilli e lo spazio commerciale di Luisa Via Roma, progettato nella prima met\u00e0 degli anni '80 dall'architetto Claudio Nardi.\nIn via Roma \u00e8 presente il consolato di San Marino."}
{"id": "2084746", "revid": "339392", "url": "https://it.wikipedia.org/wiki?curid=2084746", "title": "BC Ais\u010diai-Atletas Kaunas", "text": ""}
{"id": "2084748", "revid": "729019", "url": "https://it.wikipedia.org/wiki?curid=2084748", "title": "Castello di Monte Tanano", "text": "Il castello di Monte Tanano \u00e8 il rudere di una fortificazione situata a Varese Ligure, nell'alta val di Vara in provincia della Spezia.\nLa posizione del castello, posto a dominare la valle dello Stora, con vista sulle localit\u00e0 e frazioni di Cento Croci, Caranza, Porciorasco, Teviggio e Costola, \u00e8 apprezzabile ancor oggi.\nIl castello sorgeva lungo la strada che da Varese Ligure conduce al passo di Centocroci (strada provinciale 523R) e aveva la funzione di controllare la viabilit\u00e0 dalla Liguria verso la val di Taro e la pianura emiliana.\nStoria.\nI Fieschi lo edificarono alla met\u00e0 del XIII secolo per contrastare la rivale famiglia Pinelli, come raccontato dall'abate Cesena nella sua \"Relazione\".\nNel 1435 Nicol\u00f2 Piccinino, capitano di ventura del duca Filippo Visconti di Milano, conquist\u00f2 il castello di Varese Ligure e quello di Monte Tanano. Successivamente il castello di Monte Tanano fu occupato dal nobile Landi di Compiano (1478), alleato del duca di Milano.\nPer riconquistare il castello Gian Luigi Fieschi us\u00f2 uno stratagemma: fece arrivare nelle vicinanze del castello un gruppo di armati facente parte dell'esercito del re Ferdinando I di Napoli, suo alleato in guerra col ducato di Milano e convoc\u00f2 un numero impressionante di abitanti dei paesi del circondario (Comuneglia, Cassego, Castiglione, Lagorara) comprese donne e bambini, ai quali consegn\u00f2 tamburi, corni e bandiere. Durante la notte furono accesi gran fuochi e cominciarono a diffondersi i suoni dei corni e dei tamburi, mentre il gruppo di armati cominci\u00f2 l'assalto. Le truppe lombarde e del Landi, convinte di essere assalite da un numero impressionante di nemici, fuggirono spaventate, abbandonando la difesa del castello che fu poi conquistato dal Fieschi e dai suoi alleati.\nLa distruzione del castello (1492), voluta da Gian Luigi Fieschi per evitare nuove conquiste da parte dei nemici e per contenere le spese di gestione, precedette di qualche anno la costruzione del nuovo quartiere a Varese Ligure, lungo la sponda sinistra del Crovana. Le nuove case presentano alla base enormi pietre che, come si dice e si legge anche nella \"Cronaca\" dell'abate Cesena, provenire proprio dal castello di Monte Tanano."}
{"id": "2084754", "revid": "33689", "url": "https://it.wikipedia.org/wiki?curid=2084754", "title": "Flavio Dionisio", "text": "Biografia.\nNativo della Tracia, era un cristiano la cui fede si rafforz\u00f2 quando ebbe curato un problema al volto da Simeone Stilita il Vecchio.\nTra il 428 e il 431 fu \"comes et magister utriusque militiae per Orientem\". Nel 428 scort\u00f2 Nestorio da Antiochia a Costantinopoli. Durante il suo mandato partecip\u00f2 ad una ambasciata presso la corte persiana. Al concilio di Efeso del 431 si disse che interferiva nella vita della Chiesa a Cipro. Nel 434 era \"magister militiae\"; in questo periodo si promosse la riunificazione della Chiesa in Oriente. Nel 435/440, Flavio Plinta e Dionisio chiesero di essere inviati come ambasciatori presso il sovrano degli Unni Rua."}
{"id": "2084758", "revid": "180559", "url": "https://it.wikipedia.org/wiki?curid=2084758", "title": "Via degli Speziali", "text": "Via degli Speziali si trova a Firenze, ed \u00e8 un'elegante via situata tra via dei Calzaiuoli e piazza della Repubblica. \nLa strada sorse dopo la demolizione del Mercato Vecchio e nel nome ricorda l'Arte dei Medici e degli Speziali, che qui aveva numerosi magazzini. In antico il nome completo era infatti via degli Speziali Grossi, riferito ai grossisti che vendevano le materie prime agli speziali (farmacisti) che producevano medicamenti. \nLa strada \u00e8 antichissima e corrispondeva all'antico decumano romano di Florentia, nel foro dell'antica citt\u00e0. L'aspetto attuale per\u00f2 \u00e8 legato esclusivamente alla ricostruzione ottocentesca di questa parte della citt\u00e0, durante gli interventi del cosiddetto \"Risanamento di Firenze\" e demolizione del Mercato Vecchio. La strada venne accorciata per ampliare la piazza e venne allargata in ampiezza, dandole quell'aspetto signorile e commerciale che ancora oggi mantiene."}
{"id": "2084761", "revid": "110157", "url": "https://it.wikipedia.org/wiki?curid=2084761", "title": "Federazione cestistica della Guinea", "text": "La F\u00e9d\u00e9ration Guin\u00e9enne de Basket-Ball \u00e8 l'ente che controlla e organizza la pallacanestro in Guinea.\nLa federazione controlla inoltre la nazionale di pallacanestro della Guinea e ha sede a Conakry.\n\u00c8 affiliata alla FIBA dal 1962 e organizza il campionato di pallacanestro della Guinea."}
{"id": "2084762", "revid": "228587", "url": "https://it.wikipedia.org/wiki?curid=2084762", "title": "Standing Together", "text": "Standing Together album uscito nel giugno del 1998 con l'etichetta GRP ci mostra George Benson come un grande chitarrista e straordinario cantante. L'inconfondibile chitarra di Benson apre l'album sulle note della canzone \"C-Smooth\"che viene presentata come un lussuoso lento. Va avanti poi con canzoni \u201cmorbide\u201d dai testi molto belli e ben ascoltabili. Hanno collaborato a questo album vari artisti quali: Larry Williams (sassofono); Jerry Hey (tromba), Bill Reichenbach (trombone); Ricky Peterson (vibrafono, pianoforte, sintetizzatore Moog, tastiere), Tim Heintz (tastiere, sintetizzatore)e tanti altri ancora."}
{"id": "2084764", "revid": "149485", "url": "https://it.wikipedia.org/wiki?curid=2084764", "title": "Federazione cestistica della Guinea-Bissau", "text": "La Federazione cestistica della Guinea-Bissau \u00e8 l'ente che controlla e organizza la pallacanestro in Guinea-Bissau.\nLa federazione controlla inoltre la nazionale di pallacanestro della Guinea-Bissau. Ha sede a Bissau e l'attuale presidente \u00e8 Mansoa Marc\u00eanio.\n\u00c8 affiliata alla FIBA dal 1994 e organizza il campionato di pallacanestro della Guinea-Bissau."}
{"id": "2084766", "revid": "110157", "url": "https://it.wikipedia.org/wiki?curid=2084766", "title": "Federazione cestistica della Guinea Equatoriale", "text": "La Federazione cestistica della Guinea Equatoriale \u00e8 l'ente che controlla e organizza la pallacanestro in Guinea Equatoriale.\nLa federazione controlla inoltre la nazionale di pallacanestro della Guinea Equatoriale e ha sede a Malabo.\n\u00c8 affiliata alla FIBA dal 1994 e organizza il campionato di pallacanestro della Guinea Equatoriale."}
{"id": "2084768", "revid": "1776051", "url": "https://it.wikipedia.org/wiki?curid=2084768", "title": "Massimo Chiaventi", "text": "Biografia.\nEsponente della corrente migliorista del Partito Comunista Italiano, dopo le elezioni amministrative del 1985 fu eletto dal Consiglio provinciale di Mantova Presidente della Provincia, carica che gli fu riconfermata nel 1990.\nAlle elezioni politiche del 1992 entr\u00f2 nella Camera dei deputati in rappresentanza del PDS, avendo ottenuto oltre 8000 preferenze nella circoscrizione Mantova-Cremona. Abbandon\u00f2 perci\u00f2 il suo incarico alla provincia; l'impossibilit\u00e0 di trovare un accordo sul suo sostituto port\u00f2 ad elezioni anticipate.\nNon ricandidato nel 1994, accus\u00f2 con toni duri Massimo D'Alema e Davide Visani di voler effettuare una \"pulizia etnica\" verso la corrente a cui apparteneva.\nNel 1997 ritorn\u00f2 nell'amministrazione provinciale: fu scelto come vicepresidente dalla nuova presidente della provincia Tiziana Gualtieri, del PPI, e gli fu conferito l'assessorato alla \"Programmazione-Pianificazione territoriale e Trasporti\". In questa veste si occup\u00f2 molto della navigazione sul fiume Po.\nMor\u00ec all'et\u00e0 di 47 anni per un infarto.\nEra membro del Partito Radicale Transnazionale."}
{"id": "2084769", "revid": "74413150", "url": "https://it.wikipedia.org/wiki?curid=2084769", "title": "Coefficiente convettivo", "text": "In teoria del trasporto un coefficiente convettivo \u00e8 definito per il fenomeno considerato come il rapporto tra densit\u00e0 di corrente e potenziale scalare corrispondenti:\nformula_1\nConvezione termica.\nNel caso della convezione termica il coefficiente convettivo viene chiamato comunemente coefficiente di scambio termico:\nformula_2\ndove:\nDipende da svariati fattori, quali:\nLa legge di Newton corrisponde a dire che il coefficiente di convezione termica \u00e8 una costante di proporzionalit\u00e0. Valori tipici dei coefficienti convettivi per l'acqua e per l'aria sono:"}
{"id": "2084773", "revid": "4711", "url": "https://it.wikipedia.org/wiki?curid=2084773", "title": "BC \u017dalgiris", "text": ""}
{"id": "2084774", "revid": "110157", "url": "https://it.wikipedia.org/wiki?curid=2084774", "title": "Federazione cestistica del Kenya", "text": "La Kenya Basketball Association \u00e8 l'ente che controlla e organizza la pallacanestro in Kenya.\nLa federazione controlla inoltre la nazionale di pallacanestro del Kenya. Ha sede a Nairobi e l'attuale presidente \u00e8 Vitalis Odhiambo Gode.\n\u00c8 affiliata alla FIBA dal 1965 e organizza il campionato di pallacanestro del Kenya."}
{"id": "2084779", "revid": "36426", "url": "https://it.wikipedia.org/wiki?curid=2084779", "title": "Arte dei medici e degli speziali", "text": ""}
{"id": "2084788", "revid": "309289", "url": "https://it.wikipedia.org/wiki?curid=2084788", "title": "Uvali settentrionali", "text": "Gli Uvali settentrionali (in russo \u0421\u0435\u0301\u0432\u0435\u0440\u043d\u044b\u0435 \u0423\u0432\u0430\u0301\u043b\u044b, \"Severnye Uvaly\") sono dei modesti rilievi collinari della Russia europea settentrionale, estesi su parte dei bacini idrografici del Volga e della Dvina Settentrionale.\nSono compresi fra il corso del fiume Kostroma ad ovest e il medio corso della Kama e della Vy\u010degda ad est, per una estensione longitudinale di circa 600\u00a0km. Si trovano sul territorio delle oblast' di Vologda, Kostroma, Kirov e della Repubblica dei Komi. Hanno altezze molto modeste (culminano a 293 metri s.l.m. con il monte Isakova) e sono frequentemente inframmezzate da aree pi\u00f9 pianeggianti e paludose. L'altopiano \u00e8 composto da depositi glaciali e fluvio-glaciali, nelle zone pi\u00f9 elevate sono presenti affioramenti di substrato roccioso. La superficie \u00e8 ricoperta da vegetazione di conifere, in alcuni punti \u00e8 molto paludosa.\nNegli Uvali settentrionali hanno le loro sorgenti alcuni fiumi della zona, tra i quali il pi\u00f9 importante sono lo Jug (componente di destra della Dvina Settentrionale) con il suo tributario Luza, la Un\u017ea, la Moloma e la Sysola.\nI pi\u00f9 grandi insediamenti della regione sono le citt\u00e0 di Nikol'sk e Mura\u0161i."}
{"id": "2084793", "revid": "121018002", "url": "https://it.wikipedia.org/wiki?curid=2084793", "title": "Pantografo (grafica)", "text": "Il pantografo \u00e8 uno strumento che permette di riprodurre disegni in scala diversa, sia rimpiccioliti che ingranditi, a partire da un disegno o da una sagoma (solitamente in legno). Viene usato anche in lavorazioni meccaniche, ad esempio per l'incisione del numero progressivo di matricola su manufatti in metallo.\nIl nome deriva dal greco: \u00e8 l'unione delle parole \"pant\u00f2s\" (tutto) e \"gr\u00e0phein\" (disegnare, scrivere). Il pantografo serve a disegnare figure omotetiche all'originale.\nQuesto strumento, conosciuto fin dal XVII secolo, funziona attraverso quattro aste unite tramite cerniere a formare un parallelogramma. Le cerniere sono regolabili in rapporto alla scala di riproduzione che si vuole utilizzare. Presenta inoltre tre punte, che - per consentire allo strumento di funzionare correttamente - devono essere allineate. La prima punta deve essere fissata stabilmente al piano del tavolo da disegno e costituisce un punto fisso. Le altre due sono invece mobili: la prima \u00e8 definita punta secca - o puntatore - e segue il contorno del disegno originale, la seconda \u00e8 definita punta scrivente o fresante - detta anche tracciatore - che traccia la riproduzione ingrandita o rimpicciolita sul foglio da disegno o sulla superficie da incidere."}
{"id": "2084795", "revid": "729019", "url": "https://it.wikipedia.org/wiki?curid=2084795", "title": "Assedio di Breda (1577)", "text": "Nel 1577, durante la guerra degli ottanta anni, il controllo della citt\u00e0 di Breda, nei Paesi Bassi, doveva essere trasferito dal tercio dell'Impero spagnolo agli Stati Generali della Repubblica delle Sette Province Unite, in virt\u00f9 degli accordi firmati nella pace di Gand dello stesso anno.\nDopo l'uscita da Breda delle truppe spagnole, il \"tercio\" tedesco al servizio della Spagna si rifiut\u00f2 di abbandonare la citt\u00e0 senza un compenso economico, e per questo motivo Guglielmo d'Orange, barone di Breda, ordin\u00f2 di porre l'assedio alla citt\u00e0.\nDopo cinque mesi di conversazioni diplomatiche infruttuose e altri due mesi di assedio, i soldati della guarnigione tedesca, disobbedendo al proprio comandante, diedero la citt\u00e0 in cambio del pagamento del denaro concordato con gli olandesi.\nContesto.\nDal 1566 - 68, le provincie del nord dei Paesi Bassi, fino ad allora sotto il dominio spagnolo, iniziarono una lotta contro la Spagna (la guerra degli ottant'anni o guerra delle Fiandre), motivata dalla pressione fiscale e dall'intransigenza religiosa spagnola verso il protestantesimo che era maggioritario nei Paesi Bassi.\nIl febbraio 1577 don Giovanni d'Austria, governatore dei Paesi Bassi spagnoli a nome del re Filippo II di Spagna, firm\u00f2 un accordo con gli Stati Generali della Repubblica delle Sette Province Unite, detto Editto perpetuo, nel quale si confermava l'accettazione di quanto stabilito nella Pacificazione di Gand, che includeva la ritirata del tercio dell'Impero spagnolo dai territori olandesi.\nBreda.\nLa citt\u00e0 di Breda, nella provincia del Brabante, era gi\u00e0 dal 1403 propriet\u00e0 della casa di Nassau, e dall'inizio della guerra, di Guglielmo I d'Orange, che ostentava il titolo de barone di Breda. Si sperava che con l'imminente partenza delle truppe spagnole la citt\u00e0 sarebbe passate nelle sue mani, ma poich\u00e9 Guglielmo aveva rifiutato di accettare l'Editto Perpetuo, non la poteva richiedere ufficialmente.\nTra il 16 ed il 18 marzo del 1577 le truppe spagnole che formavano la guarnigione di Breda abbandonarono la citt\u00e0 in direzione di Maastricht; quattro giorni dopo il governatore spagnolo di Breda, Francisco Verdugo nominato da Jer\u00f3nimo de la Roda, trasfer\u00ec il comando della piazza ad una guarnigione di mercenari tedeschi al servizio del re di Spagna, sotto il comando del colonnello Fronsberg. Questo atto, contrario alla Pacificazione di Gand, che obbligava alla consegna della citt\u00e0 agli Stati Generali, provoc\u00f2 le proteste di questi.\nI soldati tedeschi si rifiutarono di abbandonare la piazza sostenendo che secondo gli accordi dell'Editto Perpetuo avevano diritto a occuparla finch\u00e9 gli Stati Generali non avessero soddisfatto totalmente il pagamento dei salari del \"tercio\" tedesco. Nello stesso tempo che ci\u00f2 accadeva a Breda, altre citt\u00e0 incontravano con la stessa situazione: anche Boscoreale, Roermond o Anversa erano occupate dalle truppe tedesche del tercio spagnolo.\nColloqui.\nFurono iniziati colloqui diplomatici tentando di trovare un'uscita pacifica dal conflitto; il consiglio degli Stati olandesi propose a Philippe van der Meeren, signore di Saventhem, come governatore di Breda, leale al re di Spagna e nato nel paese, cosa che non fu gradita da Guglielmo d'Orange; il 22 maggio gli Stati Generali offrirono ai soldati tedeschi due mesi di paga in moneta ed un altro mese in beni in cambio del ritiro dalla citt\u00e0.\nGiovanni d'Austria, come governatore generale dei Paesi Bassi, intermedi\u00f2 nei colloqui tra le parti, fingendo di cercare una soluzione, quando in realt\u00e0 stava temporeggiando con gli olandesi, sostenendo la permanenza delle truppe a Breda. Nel frattempo, il mantenimento dei soldati tedeschi era a spese della cittadinanza di Breda, il che provocava situazioni di tensione tra i soldati e i cittadini.\nAssedio.\nAlla met\u00e0 di agosto, quando apparve chiaro che i negoziati tra i soldati tedeschi e gli Stati Generali non andavano a termine, Guglielmo d'Orange invi\u00f2 l'ordine alle truppe sotto il comando del conte di Champaigne di assediare la citt\u00e0.\nI soldati, attratti dalla promessa della paga, diretti da Hans Jacob von Castell, tenente colonnello della guarnigione, arrestarono il loro colonnello Fronsberg e consegnarono la piazza agli olandesi.\nResa.\nIl 4 ottobre del 1577, essendosi accordati per il pagamento di quattro mesi di soldo, uno dei quali in beni, i soldati tedeschi abbandonarono la citt\u00e0, che fu immediatamente occupata dalle forze di Hohenlohe, a nome di Guglielmo d'Orange.\nLa citt\u00e0 rimase sotto il controllo olandese fino al 1581, quando i soldati spagnoli di Claude de Berlaymont la occuparono nuovamente."}
{"id": "2084798", "revid": "486946", "url": "https://it.wikipedia.org/wiki?curid=2084798", "title": "Vivre Card", "text": ""}
{"id": "2084799", "revid": "486946", "url": "https://it.wikipedia.org/wiki?curid=2084799", "title": "Vivre card", "text": ""}
{"id": "2084800", "revid": "486946", "url": "https://it.wikipedia.org/wiki?curid=2084800", "title": "Vivrecard", "text": ""}
{"id": "2084804", "revid": "51537", "url": "https://it.wikipedia.org/wiki?curid=2084804", "title": "Adrasto (Iliade)", "text": ""}
{"id": "2084805", "revid": "1573940", "url": "https://it.wikipedia.org/wiki?curid=2084805", "title": "Sun\u017ea", "text": "La Sun\u017ea (in ceceno \u0421\u043e\u044c\u043b\u0436\u0430, \"S\u00f6l\u01b6a\"; in osseto \u0421\u0443\u043d\u0436\u00e6, \"Sun\u017e\u00e6\") \u00e8 un fiume della Russia europea meridionale (repubbliche dell'Ossezia Settentrionale, dell'Inguscezia e della Cecenia), affluente di destra del Terek. Sulle sue rive sorge la citt\u00e0 di Karabulak."}
{"id": "2084806", "revid": "767487", "url": "https://it.wikipedia.org/wiki?curid=2084806", "title": "Autumn", "text": "Gli Autumn sono una band gothic metal di Groningen, Paesi Bassi, nata nel 1995."}
{"id": "2084808", "revid": "287204", "url": "https://it.wikipedia.org/wiki?curid=2084808", "title": "Sunza", "text": ""}
{"id": "2084809", "revid": "80339", "url": "https://it.wikipedia.org/wiki?curid=2084809", "title": "Sunzha", "text": ""}
{"id": "2084810", "revid": "9595", "url": "https://it.wikipedia.org/wiki?curid=2084810", "title": "Tasone e Caco", "text": ""}
{"id": "2084815", "revid": "80339", "url": "https://it.wikipedia.org/wiki?curid=2084815", "title": "Tur'ja", "text": "La Tur'ja () \u00e8 un fiume della Russia siberiana occidentale, affluente di destra della Sos'va (bacino idrografico dell'Irty\u0161). Scorre nei distretti urbani di Karpinsk, Krasnotur'insk e Serov dell'Oblast' di Sverdlovsk.\nDescrizione.\nIl fiume ha origine in un'area pedemontana degli Urali: una zona paludosa a sud-ovest dei laghi Knjas'pinskich Superiore e Inferiore (\u0412\u0435\u0440\u0445\u043d\u0435\u0433\u043e \u0438 \u041d\u0438\u0436\u043d\u0435\u0433\u043e \u041a\u043d\u044f\u0441\u044c\u043f\u0438\u043d\u0441\u043a\u0438\u0445). Scorre dapprima in direzione sud-orientale, poi orientale. Ha una lunghezza di 128\u00a0km e un bacino idrografico di 1\u00a0160\u00a0km\u00b2. Congela dalla fine di ottobre, sino alla fine di aprile - prima met\u00e0 di maggio.\nIl fiume attraversa le citt\u00e0 di Karpinsk e Krasnotur'insk. Nel 1943 venne costruita una diga che origin\u00f2 un bacino artificiale fra le due citt\u00e0, lungo 8\u00a0km e largo 152\u00a0m con un volume di 6\u00a0km\u00b3."}
{"id": "2084816", "revid": "481349", "url": "https://it.wikipedia.org/wiki?curid=2084816", "title": "Alfabeto carbonaro", "text": ""}
{"id": "2084817", "revid": "599013", "url": "https://it.wikipedia.org/wiki?curid=2084817", "title": "Mashkan-shapir", "text": "Mashkan-shapir fu un'importante citt\u00e0 del regno mesopotamico, che ebbe il suo apogeo intorno al 2000 a.C. &lt;br&gt;\nFiorente centro produttivo, economico, politico e religioso, localizzato a sud dell'odierna Baghdad e non molto distante dal fiume Tigri, dopo circa 200 anni venne abbandonato e mai pi\u00f9 abitato. &lt;br&gt;\nRiscoperto negli anni settanta, nel 1987 uno staff di archeologi internazionale si insedi\u00f2 nel luogo per effettuare ricerche pi\u00f9 approfondite. Il sito e le conseguenti ricerche sono stati penalizzati dalle ostilit\u00e0 belliche degli anni novanta e degli inizi del XXI secolo. \nStoria.\nMashkan-shapir fu fondata verso la fine del III millennio a.C. e nel primo periodo di sviluppo rimase un villaggio basato sulla pastorizia e sull'allevamento di ovini.&lt;br&gt;\nQuando la terza dinastia di Ur inizi\u00f2 la sua decadenza che la condusse fino alla sua caduta e alla sua conquista da parte di Babilonia, la situazione geopolitica mut\u00f2 radicalmente.&lt;br&gt;\nLe citt\u00e0 di Larsa e di Isin combatterono per ben due secoli per conquistare l'egemonia della zona e Mashkan-shapir si espanse rapidamente fino a divenire un centro urbano di grande importanza. &lt;br&gt;\nHammurabi indusse l'ascesa di Babilonia intorno al XVIII secolo a.C., con la sua opera di unificazione delle terre mesopotamiche. Questo fatto storico rese poco importante, dal punto di vista strategico, il centro di Mashkan-shapir, che verso il 1720 a.C. fu abbandonato.\nAttivit\u00e0 della citt\u00e0.\nI reperti ritrovati hanno consentito di delineare un quadro delle attivit\u00e0 della citt\u00e0: innanzitutto era un centro politico e diplomatico che svolgeva un'attivit\u00e0 amministrativa di una certa rilevanza; inoltre era un fiorente centro di commercio, in quanto controllava le merci che arrivavano da nord, lungo il canale di comunicazione del Tigri; infine era anche un centro religioso, dato che possedeva un santuario dedicato al dio dell'oltretomba Nergal, uno dei pi\u00f9 importanti nell'ambito della mitologia mesopotamica.&lt;br&gt;\nSono state rintracciate residui di attivit\u00e0 industriale pesante, come quella ceramica e la lavorazione del rame, oltre ad un buon numero di botteghe artigiane.\nArchitettura della citt\u00e0.\nIl centro era un territorio a forma di pentagono, esteso un chilometro quadrato, e circondato da mura di mattoni forniti di porte d'accesso. L'urbanistica era costituita da cinque quartieri separati da canali e da qualche strada principale interna e una fitta rete di vicoli colleganti le case.&lt;br&gt;\nLa zona sacra era ben visibile visto che il tempio era innalzato sopra una ziqqurat; \u00e8 stato rintracciato anche un cimitero recante ancora resti di sepolture e di offerte.&lt;br&gt;\nSembra che le attivit\u00e0 produttive fossero presenti in ogni quartiere della citt\u00e0, tranne in quello sacro, cos\u00ec come non appaiono grandi differenziazioni per censo e per prestigio tra una zona e un'altra. Una precauzione di natura politico-militare aveva consigliato di situare i centri di potere a una certa distanza dalle porte di ingresso."}
{"id": "2084819", "revid": "1149807", "url": "https://it.wikipedia.org/wiki?curid=2084819", "title": "Mighty Max", "text": "Mighty Max \u00e8 una serie televisiva a cartoni animati, prodotta da Film Roman Productions, Bluebird UK Ltd, Canal+ D.A. e Bohbot Entertainment, che dur\u00f2 dal 1993 al 1994 per promuovere i giocattoli di Mighty Max, un offshoot della linea di Polly Pocket, creato dalla Bluebird nel 1992. La serie fu un grande successo e una delle pi\u00f9 viste in quegli anni.\nTrama.\nLa serie narra le vicende di Max, un avventuroso preadolescente che una mattina riceve un pacco postale contenente una piccola statua di un uccello, scritta con geroglifici egiziani. La traduzione \u00e8 \"Lei \u00e8 stato scelto per essere il portatore del berretto. Vada al mini-market e aspetti un segnale, Possente Max\". Scioccato, Max lascia cadere la statua, che rompendosi rivela il contenuto: un berretto da baseball rosso decorato con una \"M\" gialla.\nIndossatolo si precipita al mini-market, ma viene inseguito da un mostro lavico spedito dal Cavaliere del Teschio Maledetto, un demone megalomane che vive all'interno della terra e ha il potere di assoggettare al suo volere molte creature.\nDurante la fuga, il berretto attiva un portale che lo teletrasporta nel deserto della Mongolia, dove Max incontra Virgil, un lemuriano quasi onnisciente il cui aspetto \u00e8 quello di un volatile antropomorfo.\nVirgil spiega che il ritrovamento di quel berretto fu profetizzato intorno al 3000 a.C. Max, Virgil e Norman, la sua guardia del corpo Vichinga, viaggiano insieme in tutto il mondo, difendendo la Terra dai servi del Cavaliere del Teschio Maledetto che \u00e8 responsabile della caduta dei lemuriani e del popolo di Atlantide.\nNorman \u00e8 apparentemente immortale e ha mischiato insieme varie leggende, incluse quelle di Lancillotto, Thor, Sansone ed Ercole.\nLa maggior parte di episodi ha una trama che coinvolge il Cavaliere del Teschio Maledetto o uno dei suoi demoni, ma in molti episodi, Max \u00e8 costretto a intervenire per fermare un Nemico indipendente. Mentre tutti gli episodi comportano un viaggio attorno alla Terra, in uno si assiste a un viaggio spazio temporale, e il portale si estende anche a un universo parallelo.\nGeneralmente allegro e comico, la violenza dello show e le descrizioni di atti violenti furono lasciati a intendere agli spettatori. Molti episodi cominciano con un prologo di una persona che viene uccisa dalla minaccia principale dell'episodio; per\u00f2 nulla di tutto ci\u00f2 \u00e8 mostrato graficamente, perch\u00e9 la serie fu sviluppata per i pi\u00f9 piccoli.\nPersonaggi principali.\nMighty Max.\nL'eroe della serie, Max \u00e8 un adolescente molto bravo a tirarsi fuori dai guai. Un giorno riceve un pacco misterioso che contiene un videonastro e un berretto da baseball rosso con una grande \"M\" gialla. Il berretto in realt\u00e0 \u00e8 una chiave antica per vari portali nello spazio tempo, e come scoprir\u00e0 ben presto, Max \u00e8 stato scelto come il suo portatore e protettore. Indossando il berretto, egli diviene il Portatore, il Possente. Max incontra in seguito il suo mentore il lemuriano Virgil, una creatura alta 4 piedi che assomiglia a un pollo e Norman, un guerriero scandinavo immortale, vecchio di diecimila anni che rappresenta la guardia del corpo di Max. Poco dopo, Max incontra il suo arci-nemico, il Cavaliere del Teschio Maledetto (Skullmaster), il cattivo Signore della Guerra che uccise il popolo lemuriano intero in ricerca della chiave.\nVirgil.\nL'ultimo lemuriano vivente, il prossimo passo nell'evoluzione umana come rivelato in un episodio. I lemuriani crearono o scoprirono i portali, e pi\u00f9 tardi crearono la chiave per accedervi. Avendo l'aspetto di volatili, i lemuriani valutarono soprattutto la conoscenza e compilarono la biblioteca pi\u00f9 estesa che il mondo abbia mai avuto. Furono distrutti dal Cavaliere del Teschio Maledetto nella ricerca della chiave. Virgil ha pi\u00f9 di diecimila anni, e conosce bene il passato e il futuro. Non \u00e8 chiaro se anch'egli sia immortale come Norman o che forse i lemuriani sono una razza estremamente longeva. Comunque, la maggior parte della sua fiducia si basa sui suoi testi antichi.\nNorman.\nLa guardia del corpo di Max. Nell'episodio in cui compare il Vichingo Vendicatore, un giovane Norman vide suo padre morire a causa di Spike, un indistruttibile e vendicativo guerriero assetato di sangue. A causa della sua corporatura, Norman non pot\u00e9 far nulla, perch\u00e9 non riusc\u00ec ad alzare l'ascia da guerra di suo padre, e cos\u00ec si incolp\u00f2 per la tragedia; sulla tomba del padre, giur\u00f2 di divenire il pi\u00f9 grande guerriero che abbia mai vissuto. Dopo una vita piena di battaglie, Norman fu avvicinato da Virgil per divenire il \u201cGuardiano\u201d. Si guadagn\u00f2 la sua immortalit\u00e0 sconfiggendo il Conquistatore, un campione imbattuto, un gladiatore dalla faccia da leone, e giur\u00f2 di difendere il Possente con la sua vita se necessario.\nNemici.\nCavaliere del Teschio Maledetto.\nIl nemico principale della serie e l'antagonista del Possente, Skullmaster \u00e8 un antico guerriero stregone la cui sete di potere lo ha portato a distruggere almeno due civilt\u00e0, Lemuria e Atlantide. Distrusse i lemuriani in preda alla collera quando questi si rifiutarono di consegnargli i segreti della chiave, e in seguito us\u00f2 le anime del popolo di Atlantide per dar potere al suo Cristallo delle Anime.\nA questo punto, il Cavaliere del Teschio Maledetto fu imprigionato in una cavit\u00e0 all'interno della Terra, dove sigill\u00f2 il sovrano regnante, Lava Lord, in pietra solida e prese il controllo dei suoi sudditi. Durante la seconda stagione, il Cavaliere del Teschio Maledetto \u00e8 libero di errare per la Terra provocando qualunque genere di problema.\nWarmonger.\nIl braccio destro del Cavaliere del Teschio Maledetto. Il diligente Warmonger lo si ritrova spesso mentre fa il lavoro sporco per il suo Signore, ma gode anche della posizioni di potere che questo gli d\u00e0 sugli altri servi. Crudele e sadico, mostr\u00f2 brevemente la sua ambizione quando tent\u00f2 di uccidere il Cavaliere del Teschio Maledetto nell'episodio \"I, Warmonger\". Credendo di esserci riuscito, Warmonger si ritrova nella disperazione perch\u00e9 non sa cosa fare col suo nuovo potere e la sua nuova posizione. La morte del Cavaliere del Teschio Maledetto per\u00f2 si rivel\u00f2 essere un inganno, ma nonostante tutto, il suo Signore fu orgoglioso del suo discepolo per aver mostrato tanta devozione.\nSigla.\nLa sigla italiana \"Mighty Max\" testo di A. Valeri Manera, musica di V. Chiaravalle, \u00e8 cantata da Cristina D'Avena."}
{"id": "2084820", "revid": "309289", "url": "https://it.wikipedia.org/wiki?curid=2084820", "title": "Aj (fiume)", "text": "LAj (in baschiro \u04d8\u0439) \u00e8 un fiume della Russia europea orientale (oblast' di \u010celjabinsk e Repubblica Autonoma della Baschiria), affluente di sinistra della Ufa (bacino idrografico della Kama).\nIl fiume proviene dalla palude Kljukvennoe, situata all'incrocio tra le catene montuose Uren'ga e Avaljak sul versante occidentale degli Urali meridionali. Scorre dapprima in direzione nord-orientale, inizia poi un corso tortuoso che lo porta a molti cambi di direzione in un paesaggio rilevato; giunto nel basso corso volge il suo corso verso nord-ovest, sfociando nella Ufa a 392\u00a0km dalla foce, presso il confine fra la Repubblica Autonoma dei Baschiri e la oblast' di Sverdlovsk. Il fiume bagna, nell'alto corso, l'importante citt\u00e0 di Zlatoust e Kusa.\nL'Aj, similmente agli altri fiumi della zona, gela nel periodo invernale fra fine ottobre/primi di novembre e met\u00e0 aprile."}
{"id": "2084821", "revid": "599013", "url": "https://it.wikipedia.org/wiki?curid=2084821", "title": "Val Popera", "text": "La val Popera (o \"vallone Popera\") \u00e8 un catino dolomitico in provincia di Belluno (Dolomiti del Comelico).\nToponimo.\nIl vallone prende il nome dal monte Popera (3046\u00a0m) che lo sovrasta a sud e che d\u00e0 il nome al gruppo montuoso delle dolomiti del Comelico.\nCaratteristiche.\nAlta valle detritica racchiusa, a est, dal Creston Popera, grosso contrafforte roccioso avente andamento digradante lungo l'asse nord-sud, a nord dal gruppo della Croda Rossa di Sesto e relativo sottogruppo (Dente-Gobbe-Pala-Triangolo di Popera), a sud-sudovest da cima Undici, cresta Zsgymondy, monte Popera.\nSul margine meridionale del Creston Popera si trova il rifugio Berti (1950\u00a0m).\nIl culmine del vallone \u00e8 costituito dal passo della Sentinella che permette il collegamento verso l'Alta Val Fiscalina.\nUn ghiacciaio, ora sepolto da detriti, si estende nella parte pi\u00f9 alta della valle, fino al passo della Sentinella per una estensione stimata in un paio di ettari; nella parte vicino alla parete di cima Undici presenta alcuni crepacci.\nAltri ghiacciai minori costituiscono il collegamento con la cresta Zsgymondy.\nDalle acque di scioglimento dei ghiacciai del vallone nasce il torrente Risena che, dopo aver alimentato un piccolo lago glaciale (lago Popera), e superato un salto (cascata spesso secca) costituisce l'affluente principale del torrente Padola, affluente comelicese del fiume Piave.\nIl Vallon Popera \u00e8 percorso dal sentiero segnavia CAI n. 101.\nStoria.\nIl vallon Popera ha avuto enorme importanza strategica durante la prima guerra mondiale e sono notevoli i resti di fortificazioni militari in zona, cos\u00ec come \u00e8 facile rinvenire munizioni esplose e residuati bellici vari. Nei primi anni Ottanta il ghiacciaio Alto di Popera restitu\u00ec le spoglie di un alpino, presumibilmente morto durante il freddo inverno 1916-17. Furono ritrovati anche diversi suoi oggetti personali ma non la piastrina di riconoscimento. Il corpo dell'ignoto fu tumulato nel sacrario di Santo Stefano di Cadore e alle esequie presenzi\u00f2 anche l'allora Capo di Stato Sandro Pertini."}
{"id": "2084830", "revid": "115756318", "url": "https://it.wikipedia.org/wiki?curid=2084830", "title": "Link aggregation", "text": "Link aggregation, o IEEE 802.3ad, termine di computer networking che descrive l'utilizzo di multipli cavi Ethernet in parallelo per incrementare la velocit\u00e0 del collegamento oltre i limiti del singolo cavo, e per incrementare la ridondanza per una pi\u00f9 alta disponibilit\u00e0. \u00c8 possibile riferirsi a questa tecnica anche con \"Ethernet trunk\", \"NIC teaming\", \"port channel\", \"port teaming\", \"port trunking\", \"link bundling\", \"EtherChannel\", \"Multi-Link Trunking (MLT)\", \"DMLT\", \"SMLT\", \"DSMLT\", \"R-SMLT\", \"NIC bonding\", \"Network Fault Tolerance (NFT)\" e \"link aggregation group\" (LAG). La maggior parte delle implementazioni sono ora conformi alla clausola 43 dello standard IEEE 802.3, colloquialmente chiamato \"802.3ad\", IEEE 802.1aq.\nUna limitazione della link aggregation \u00e8 che tutte le porte del gruppo devono risiedere sullo stesso switch logico. Tecnologie quali Nortel's SMLT, DSMLT e RSMLT, come anche Cisco StackWise e Juniper Virtual Chassis rimuovono questa limitazione, permettendo la divisione delle porte su due switch fisici separati, di fatto entrambi gli switch in questo caso divengono un unico switch logico."}
{"id": "2084831", "revid": "834", "url": "https://it.wikipedia.org/wiki?curid=2084831", "title": "Getz/Gilberto (album)", "text": ""}
{"id": "2084832", "revid": "834", "url": "https://it.wikipedia.org/wiki?curid=2084832", "title": "Getz/Gilberto 2 (album)", "text": ""}
{"id": "2084833", "revid": "1573940", "url": "https://it.wikipedia.org/wiki?curid=2084833", "title": "Kubnja", "text": "La Kubnja (in russo \u041a\u0443\u0431\u043d\u044f, in ciuvascio \u041a\u0115\u0442\u043d\u0435, in tataro \u0413\u04e9\u0431\u0435\u043d\u04d9, \"G\u00f6ben\u00e4\") \u00e8 un fiume della Russia europea centrale (Repubbliche Autonome della Ciuvascia e del Tatarstan), tributario di sinistra della Svijaga (bacino idrografico del Volga)."}
{"id": "2084840", "revid": "80339", "url": "https://it.wikipedia.org/wiki?curid=2084840", "title": "Kubnya", "text": ""}
{"id": "2084843", "revid": "110157", "url": "https://it.wikipedia.org/wiki?curid=2084843", "title": "Federazione cestistica del Lesotho", "text": "La Federazione cestistica del Lesotho \u00e8 l'ente che controlla e organizza la pallacanestro in Lesotho.\nLa federazione controlla inoltre la nazionale di pallacanestro del Lesotho e ha sede a Maseru.\n\u00c8 affiliata alla FIBA dal 1997 e organizza il campionato di pallacanestro del Lesotho."}
{"id": "2084846", "revid": "110157", "url": "https://it.wikipedia.org/wiki?curid=2084846", "title": "Nicola Ugo Stame", "text": " \nBiografia.\nSin da giovane, invogliato da amici e parenti, che riconoscono le sue qualit\u00e0 canore, inizia la sua carriera artistica di tenore lirico, trasferendosi a Roma ed esibendosi al Teatro dell'Opera in brani tratti da \"il Trovatore\" di Giuseppe Verdi; dal terzo atto di tale opera \n\u00e8 tratta l'unica testimonianza della carriera artistica di Nicola Stame, una rara registrazione in cui il tenore partigiano interpreta \"Ah s\u00ec, ben mio, coll'essere\". In Via dei Volsci, nella zona di San Lorenzo, una targa posta dai suoi compagni ricorda la casa in cui abit\u00f2 prima di entrare in clandestinit\u00e0.\nEd \u00e8 da giovane che comincia a manifestare il suo antifascismo non aderendo al PNF (Partito Nazionale Fascista) e gi\u00e0 per questo viene arrestato dalla Polizia nel 1939 proprio al \"Teatro dell'Opera\" mentre sta provando la \"Turandot\" di Giacomo Puccini e, in seguito, dopo 4 mesi di prigione, viene segnalato come Sorvegliato Speciale.\nDurante la seconda guerra mondiale diviene Sergente Maggiore della Regia Aeronautica e, dopo l'armistizio dell'8 settembre, anzich\u00e9 continuare la carriera di tenore e fuggire negli USA (dove era gi\u00e0 in programma una tourn\u00e9e), decide di rimanere nella Capitale, arruolandosi nel gruppo clandestino di Resistenza \"Movimento Comunista d'Italia-Bandiera Rossa\".\nIl 24 gennaio 1944 viene arrestato, condotto in via Tasso, torturato e condannato dal Tribunale Speciale Tedesco al carcere duro in Germania (condanna respinta dal feldmaresciallo tedesco Albert Kesselring), quindi viene trasferito al carcere di Regina Coeli. Qui viene prelevato per essere ucciso alle Fosse Ardeatine assieme ad altri 334 uomini il 24 marzo 1944. Assieme a quello di altre 37 vittime dell'eccidio, il suo corpo rimase orrendamente decapitato dal colpo di arma da fuoco esploso dalla S.S. che lo uccise, come verificato al momento del recupero dei resti, dopo la liberazione di Roma.\nNegli anni sessanta gli viene dedicata una via nel quartiere Spinaceto, a Roma. Nel 1997 l'amministrazione Comunale di Foggia gli intitola una via nel Rione Martucci, Vico Ugo Stame. Nel marzo 2018, il sindaco di Foggia depostava una corona d'alloro davanti al cippo dedicato alla sua memoria.\nDal marzo 2007 la figlia del caduto, Rosetta Stame, rimasta orfana del padre all'et\u00e0 di sei anni, \u00e8 stata acclamata quale presidente dell'ANFIM (Associazione Nazionale tra le Famiglie Italiane dei Martiri Caduti per la Libert\u00e0 della Patria), subentrando allo scomparso Giovanni Gigliozzi, rimasto alla guida dell'associazione per trent'anni."}
{"id": "2084849", "revid": "533647", "url": "https://it.wikipedia.org/wiki?curid=2084849", "title": "Giovani Democratici", "text": "Giovani Democratici (GD) \u00e8 l'organizzazione giovanile del Partito Democratico nata nel 2008.\nStoria.\nViene ufficialmente costituita il 21 novembre 2008 contestualmente alle elezioni primarie per le Costituenti nazionale e regionali del movimento. Le consultazioni sono aperte ai giovani di et\u00e0 compresa tra i 14 e i 29 anni.\nFino all'elezione dell'Assemblea Nazionale \u00e8 stato istituito un Comitato Promotore Nazionale con il compito di coordinare la fase costituente dell'organizzazione. A norma del \"Regolamento per le Primarie della Costituente dell'Organizzazione Giovanile del Partito Democratico\" il Comitato \u00e8 convocato e presieduto da un dirigente del Partito Democratico.\nFino all'elezione delle varie Assemblee Regionali \u00e8 stato istituito presso ogni Regione un Comitato Promotore Regionale con il compito di coordinare lo svolgimento delle elezioni primarie dell'organizzazione in ciascuna regione.\nNelle elezioni primarie Fausto Raciti ha vinto con il 77% (93.686 voti). Giulia Innocenzi ha ottenuto il 10% (12.126 voti), Dario Marini il 7% (8.149 voti) e Salvatore Bruno il 6% (7.662 voti)\nIl 20 dicembre 2008 a Roma si \u00e8 tenuta la prima Assemblea Costituente Nazionale del movimento, seguita da una seconda Assemblea il 15 marzo 2009 a Rho (Milano). In questo primo momento \u00e8 stata definita la struttura organizzativa e sono stati eletti i principali organi.\nAl I Congresso del 2012, Fausto Raciti \u00e8 stato confermato segretario nazionale con l'83% delle preferenze. Tuttavia la fase congressuale \u00e8 stata caratterizzata da uno scontro molto acceso tra i due candidati Fausto Raciti e Brando Benifei, nonostante fosse un congresso a tesi e non a mozioni.\nDal 20 luglio 2014, con le dimissioni del Segretario Raciti, il Coordinatore nazionale \u00e8 diventato Andrea Baldini.\nNelle elezioni Primarie Nazionali del 12 e 13 Marzo del 2016 (l'affluenza \u00e8 stata superiore al 60% e hanno votato 25.443 aventi diritto, quasi -100.000 rispetto per\u00f2 alle Primarie 2008), il candidato con pi\u00f9 voti \u00e8 stato il responsabile nazionale Formazioni e Diritti Civili dei GD della Segreteria Baldini, Mattia Zunino, appoggiato dal Coordinatore uscente Baldini e tra gli altri dall'associazione politico-culturale \"FutureDem,\" con l'81% delle preferenze (20.370) mentre il coordinatore della Federazione degli Studenti, Dario Costantino, appoggiato dall'ex Segretario Raciti e, in parte, dalle studentesche (FDS e RUN), ha ottenuto il 17% (5.703) nonostante si fosse ritirato durante il voto a seguito di alcune polemiche venutesi a creare all'interno della sfida elettorale.\nSuccessivamente durante il II Congresso Nazionale che si \u00e8 tenuto a Roma il 19 ed il 20 marzo 2016 i delegati nazionali hanno eletto Mattia Zunino nuovo Segretario Nazionale dei GD.\nL'elezione congressuale del nuovo segretario del 2020 \u00e8 sospesa in attesa della convalida dell'attribuziome di voti tra Caterina Cerroni e Raffaele Marras.\nIl 1\u00ba luglio 2021 Cerroni e Marras vengono indicati come \"Coordinatori Nazionali\" per 7/8 mesi prima di un altro congresso per rifondare il partito e cambiare statuto.\nFeste nazionali.\nAnnualmente i GD organizzano la \"Festa Nazionale dei Giovani Democratici\". Ecco l'elenco delle Feste nazionali annuali:"}
{"id": "2084850", "revid": "486946", "url": "https://it.wikipedia.org/wiki?curid=2084850", "title": "CB Siviglia", "text": ""}
{"id": "2084855", "revid": "767487", "url": "https://it.wikipedia.org/wiki?curid=2084855", "title": "Via da Las Vegas", "text": "Via da Las Vegas (\"Leaving Las Vegas\") \u00e8 un film del 1995 diretto da Mike Figgis.\nIl film, tratto dall'omonimo romanzo di John O'Brien, morto suicida il 10 aprile 1994 all'et\u00e0 di soli 34 anni, senza poter di conseguenza assistere al film, permise a Nicolas Cage di aggiudicarsi numerosi premi per la sua interpretazione del protagonista.\nTrama.\nBen Sanderson \u00e8 un uomo che ha perso tutto, prima la famiglia e poi il lavoro. Alcolizzato, decide di andare a Las Vegas per ubriacarsi fino a morire. Ma il destino \u00e8 dietro l'angolo, e proprio l\u00e0 Ben incontra Sara, una disperata prostituta. Tra i due nasce un amore profondo, capace di soddisfare il loro bisogno di non sentirsi soli. La loro vita per\u00f2 pare gi\u00e0 segnata: Ben accetta a malincuore la professione di Sara, mentre lei non riesce a dissuaderlo dall'alcool.\nProduzione.\n\u00c8 stato girato a Burbank, Los Angeles, Las Vegas, Laughlin, e Halifax in Canada. Costato 4 milioni di dollari, fu un successo al box office americano, incassando pi\u00f9 di 32 milioni di dollari.\nDistribuzione.\nLa visione del film \u00e8 stata vietata ai minori di 14 anni.\nColonna sonora.\nLa colonna sonora del film comprende molteplici musiche del regista, e allo stesso tempo compositore, Mike Figgis, ed anche Sting ne \u00e8 partecipe.\nCritica.\nSu Rotten Tomatoes \"Via da Las Vegas\" ha ricevuto il 94% di approvazione complessiva su 31 recensioni, mentre critici come Roger Ebert del \"Chicago Sun-Times\" e Rick Groen del canadese \"The Globe and Mail\" diedero ad esso voti molto alti. Ebert scrisse: \"l'ubriaco e la prostituta sono personaggi dal cuore d'oro. Cage e Shue rendono gli stereotipi dei personaggi indimenticabili\". Ebert incluse il lungometraggio nella sua personale lista dei film pi\u00f9 belli del decennio, posizionandolo ottavo.\nRiconoscimenti.\nIl film \u00e8 stato candidato a quattro Premi Oscar: Miglior regia, sceneggiatura non originale, attore e attrice protagonisti e a quattro Golden Globe. Nicolas Cage vinse il premio come miglior attore sia agli Oscar che ai Golden Globe. \"Via da Las Vegas\" ricevette anche quattro Independent Spirit Awards tra cui miglior film, miglior regia e miglior interpretazione femminile per Elisabeth Shue."}
{"id": "2084856", "revid": "1566286", "url": "https://it.wikipedia.org/wiki?curid=2084856", "title": "Isa Pola", "text": "Biografia.\nGli inizi.\nFin dall'infanzia ebbe la passione per la recitazione e il cinema.\nBella, fotogenica, formosa dal fascino intrigante e quasi perverso, la Pola, questo il nome d'arte che subito si scelse, esord\u00ec nel cinema muto nel 1927 nel film \"I martiri d'Italia\" di Silvio Laurenti Rosa dove apparve in un piccolo ruolo. Seguirono alcune piccole apparizioni in cui parve destinata a impersonare figure di maliarde rubacuori, esibendosi poi nel suo primo ruolo importante in \"Miryam\" di Enrico Guazzoni.\nIl sonoro e il successo.\nFu per\u00f2 l'avvento del sonoro a dare una svolta definitiva alla sua carriera interpretando, nel 1930, il primo film sonoro italiano in assoluto: \"La canzone dell'amore\" di Gennaro Righelli. Da quel film Isa Pola diventa, assieme a Dria Paola, Isa Miranda e Germana Paolieri, una delle prime vere dive del cinema sonoro italiano sfruttando oltre alla sua fotogenia, la sua franchezza e una voce gradevole, e rompendo la tradizione delle languide e svenevoli, oltre che un po' attempate, dive del muto.\nLa sua attivit\u00e0 fu per tutti i primi anni trenta costellata da film di grande successo quali \"Terra madre\" di Alessandro Blasetti, \"La Wally\" di Guido Brignone, \"L'ultima avventura\" di Mario Camerini, \"Acciaio\" di Walter Ruttmann, \"La telefonista\" di Nunzio Malasomma, in cui diede un'ulteriore svolta alla sua carriera interpretando una seria e accorta telefonista in contrasto con il ruolo di \"Vamp\" sino allora ricoperto, e \"L'anonima Roylott\" di Raffaello Matarazzo.\nLa sua carriera marci\u00f2 spedita e divenne una grandissima celebrit\u00e0 del grande schermo dimostrando grande versatilit\u00e0, recitando accanto ai divi dell'epoca come Elio Steiner, Fosco Giachetti, Gino Cervi, Rossano Brazzi, Antonio Centa e interpretando ora il ruolo di donna perfida e insaziabile, ora quello di onesta e virtuosa moglie, ora quello di ragazza indifesa ora quello di infedele signora borghese. Memorabile fu, a tal proposito, la sua interpretazione della moglie di Emilio Cigoli che tradisce il marito con Adriano Rimoldi in \"I bambini ci guardano\" di Vittorio De Sica del 1943.\nNel dopoguerra torna al clich\u00e9 di donna perfida e infedele in \"Furia\" di Goffredo Alessandrini del 1947, in \"Ombre sul Canal Grande\" di Glauco Pellegrini del 1951 e \"Tre storie proibite\" di Augusto Genina del 1952.\nFu attiva nel cinema sino alla fine degli anni cinquanta ed ebbe una seppur ridotta attivit\u00e0 televisiva. Apparve, per l'ultima volta, nella commedia \"Come un uomo e una donna\" di Domenico Campana nel 1970.\nIl teatro.\nDopo essere stata compagna di scena, agli inizi della carriera, di Nino Besozzi, Antonio Gandusio ed Enrico Viarisio nella Rivista, la Pola fu attiva anche in teatro. Dotata di una voce profonda e di una conoscenza perfetta del dialetto veneto, dote che le consent\u00ec di eccellere anche sul palcoscenico con la Compagnia del Teatro Veneto, trionf\u00f2, nel 1936, ne \"La vedova\" e nel 1947, a fianco di Cesco Baseggio ne \"Il bugiardo\". Ma oltre alle commedie di Carlo Goldoni, interpret\u00f2 anche testi di Giacinto Gallina, George Bernard Shaw (\"Non si sa mai\"), Alberto Moravia (\"Gli indifferenti\"), Torquato Tasso (\"Intrighi d'amore\"), Gabriele D'Annunzio (\"La fiaccola sotto il moggio\") e Luigi Pirandello. Si distinse anche nel teatro comico accanto ad Alberto Bonucci nel 1958.\nMor\u00ec a Milano, dove si era ritirata a vita privata, nel 1984, due giorni prima del suo settantacinquesimo compleanno."}
{"id": "2084857", "revid": "1793900", "url": "https://it.wikipedia.org/wiki?curid=2084857", "title": "Federazione cestistica della Liberia", "text": "La Federazione cestistica della Liberia \u00e8 l'ente che controlla e organizza la pallacanestro in Liberia.\nLa federazione controlla inoltre la nazionale di pallacanestro della Liberia. Ha sede a Monrovia e l'attuale presidente \u00e8 Gbuor S. Wilson.\n\u00c8 affiliata alla FIBA dal 1964 e organizza il campionato di pallacanestro della Liberia."}
{"id": "2084864", "revid": "110157", "url": "https://it.wikipedia.org/wiki?curid=2084864", "title": "Libyan Arab Basketball Federation", "text": "La Libyan Arab Basketball Federation \u00e8 l'ente che controlla e organizza la pallacanestro in Libia.\nLa federazione controlla inoltre la nazionale di pallacanestro della Libia e ha sede a Tripoli e l'attuale presidente \u00e8 Omar Bachuchi.\n\u00c8 affiliata alla FIBA dal 1961 e organizza il campionato di pallacanestro della Libia."}
{"id": "2084869", "revid": "1305772", "url": "https://it.wikipedia.org/wiki?curid=2084869", "title": "La grande sfida", "text": ""}
{"id": "2084872", "revid": "2071655", "url": "https://it.wikipedia.org/wiki?curid=2084872", "title": "Lovesongs (They Kill Me)", "text": "Lovesongs (They Kill Me) \u00e8 un singolo del gruppo tedesco Cinema Bizarre ed \u00e8 la prima traccia dell'album \"Final Attraction\".\nVideo musicale.\n\u00c8 il primo video presente nel CD \"Final Attraction\" ed \u00e8 stato girato da Marcus Sternberg. Nella clip i Cinema Bizarre si trovano in uno stanzone con dei manichini che a un certo punto prendono vita e infastidiscono l'headline del gruppo Strify, il quale cerca di svincolarsi. Nelle scene si vede anche uno dei manichini lacrimare."}
{"id": "2084875", "revid": "287204", "url": "https://it.wikipedia.org/wiki?curid=2084875", "title": "Federazione cestistica del Madagascar", "text": "La Federazione cestistica del Madagascar \u00e8 l'ente che controlla e organizza la pallacanestro in Madagascar.\nLa federazione controlla inoltre la nazionale di pallacanestro del Madagascar e ha sede a Antananarivo.\n\u00c8 affiliata alla FIBA dal 1963 e organizza il campionato di pallacanestro del Madagascar."}
{"id": "2084878", "revid": "237256", "url": "https://it.wikipedia.org/wiki?curid=2084878", "title": "Alexander de Seversky", "text": ""}
{"id": "2084880", "revid": "28592", "url": "https://it.wikipedia.org/wiki?curid=2084880", "title": "Ivan Yegorovi\u010d Starov", "text": ""}
{"id": "2084882", "revid": "28592", "url": "https://it.wikipedia.org/wiki?curid=2084882", "title": "Starov", "text": ""}
{"id": "2084883", "revid": "110157", "url": "https://it.wikipedia.org/wiki?curid=2084883", "title": "Federazione cestistica del Malawi", "text": "La Federazione cestistica del Malawi \u00e8 l'ente che controlla e organizza la pallacanestro in Malawi.\nLa federazione controlla inoltre la nazionale di pallacanestro del Malawi. Ha sede a Blantyre e l'attuale presidente \u00e8 Oscar Kanjala.\n\u00c8 affiliata alla FIBA dal 1988 e organizza il campionato di pallacanestro del Malawi."}
{"id": "2084886", "revid": "28592", "url": "https://it.wikipedia.org/wiki?curid=2084886", "title": "Diciottesimo secolo", "text": ""}
{"id": "2084889", "revid": "339392", "url": "https://it.wikipedia.org/wiki?curid=2084889", "title": "ASD San Gregorio", "text": ""}
{"id": "2084893", "revid": "1605525", "url": "https://it.wikipedia.org/wiki?curid=2084893", "title": "Thomas B. Dewey", "text": "Biografia.\nAutore di polizieschi \"hard boiled\" ma anche, all'inizio della carriera, di gialli di impostazione pi\u00f9 tradizionale, Thomas B. Dewey ha pubblicato anche con gli pseudonimi Cord Wainer e Tom Brandt. Nato nell'Indiana, Dewey ha creato tre serie letterarie: la prima \u00e8 dedicata a Singer Batts, detective che figura in quattro romanzi pubblicati tra il 1944 e il 1951, la seconda a Mac Robinson, detective privato di Chicago che, negli anni Sessanta, sposta la sua attivit\u00e0 a Los Angeles, la terza a Pete Schoefield, un investigatore che risolve i casi con l'aiuto della moglie Jeannie. Laureato in scienze dell'educazione, Dewey ha dapprima lavorato per il Dipartimento di Stato e, in seguito, per numerosi giornali e case editrici. Nel 1973, trasferitosi in California, ha conseguito un master in letteratura inglese. Fino al 1977 ha quindi insegnato all'universit\u00e0 dell'Arizona, Stato in cui \u00e8 scomparso nel 1981. Oltre ai romanzi, Dewey ha pubblicato pi\u00f9 di cinquanta racconti.\nIl suo personaggio pi\u00f9 famoso \u00e8 stato sempre conosciuto dai lettori come Mac. Solo nel 1969 Dewey si decide a fornirgli un cognome, ovvero Robinson. Questa procedura ispirer\u00e0 Bill Pronzini a fare qualcosa di simile con la sua creazione pi\u00f9 nota, l'investigatore cosiddetto Senzanome, cos\u00ec ribattezzato perch\u00e9 l'autore non ne indicher\u00e0 mai l'identit\u00e0."}
{"id": "2084895", "revid": "547034", "url": "https://it.wikipedia.org/wiki?curid=2084895", "title": "SoGEA", "text": "Sogea - Societ\u00e0 per l'Esercizio di Attivit\u00e0 Agricole S.p.A. era una azienda italiana che operava nel settore agricolo. Deteneva insieme a Forus SpA la propriet\u00e0 di Maccarese SpA. Era una societ\u00e0 del gruppo IRI-Iritecna.\nStoria.\nEra nata nel 1986 con sede a Fiumicino per volont\u00e0 di IRI, per rilevare la societ\u00e0 Maccarese, in seguito al fallimento di una trattativa per la sua vendita. Durante la sua gestione ripiana le perdite di Maccarese e tenta di risanarla. Il 29 dicembre 1998 Sogea, insieme a Forus, viene acquistata da Edizione Holding per 93 miliardi di lire.\nAttivit\u00e0.\nSogea operava nel settore della produzione di latte fresco, delle coltivazioni di foraggio per uso interno, di cereali (grano e mais), di pomodori e barbabietole e carote.\nUna parte veramente minore delle sue attivit\u00e0 era investita nella locazione di alcuni immobili.\nNel 1997, ultimo anno di esistenza, ha fatturato circa 12 miliardi di lire."}
{"id": "2084896", "revid": "115017785", "url": "https://it.wikipedia.org/wiki?curid=2084896", "title": "Federazione cestistica del Mali", "text": "La Federazione cestistica del Mali \u00e8 l'ente che controlla e organizza la pallacanestro in Mali.\nLa federazione controlla inoltre la nazionale di pallacanestro del Mali. Ha sede a Bamako e .\n\u00c8 affiliata alla FIBA dal 1961 e organizza il campionato di pallacanestro del Mali."}
{"id": "2084902", "revid": "1543377", "url": "https://it.wikipedia.org/wiki?curid=2084902", "title": "Elena Lana", "text": "Carriera.\nInizia a correre in varie categorie di kart dove ottiene ottimi piazzamenti in alcuni campionati monomarca, partecipa a due finali internazionali (mondiali) ROK 2006 e 2007, dove ha ottenuto 1\u00ba posto assoluto donne, il 17\u00ba posto assoluto, 9\u00ba degli italiani presenti sui 104 piloti ammessi dei 24 paesi che vi partecipavano.\nNel 2007 viene ingaggiata come pilota ufficiale per la stagione KF2 dalla Tecnokart e Team CF competition, ma a causa del \"divorzio\" del Team dalla casa madre la stagione viene compromessa proprio agli inizi; decide cos\u00ec di recedere dagli accordi presi.\nDi l\u00ec a poco nasce una collaborazione con Gianluca Beggio, 5 volte campione del mondo Kart e titolare della Spirit, nuova azienda di telai da competizione.\nInizia quindi a testare i nuovi materiali messi a disposizione dalla Spirit in previsione della stagione successiva che la vedr\u00e0 impegnata nelle maggiori manifestazioni quali WSK, Industrie, Winter Cup, Margutti e in parecchie gare estere ed internazionali.\nIl 14 e il 15 novembre 2008, Elena Lana ha portato a termine alcuni test provando la nuova vettura FB02 della BMW Formula Europe presso il circuito \"storico\" permanente del Jarama, (Madrid).\nNella stagione 2010/2011, a causa di un intervento, \u00e8 stata costretta ad allontanarsi momentaneamente dall'ambiente delle corse.\nAvendo frequentato la Facolt\u00e0 di Giurisprudenza presso l'Universit\u00e0 degli Studi di Padova, \u00e8 stata pilota ufficiale del team universitario Race Up. della Formula Student.\nDal 2011 \u00e8 ambasciatrice ufficiale e talent scout per la Formula BMW Talent Cup.\nPilota della scuderia Durango (GP2 series) ha corso con varie Formula e DTM ed ha partecipato alla 24 ore Telethon e a varie esibizioni tar le quali il motorshow di Bologna.\nOfficial Tester.\nElena Lana \u00e8 la tester ufficiale della rivista di kart \"Vroom\", dove oltre ad effettuare le prove in pista dei materiali in occasione dei servizi che il mensile redige, \u00e8 il responsabile dell'acquisizione e della elaborazione della telemetria.\nCollabora da anni anche con la Danese \"Uniprolaptimer\", azienda internazionale di telemetria da pista, con la quale sviluppa e testa i nuovi prodotti."}
{"id": "2084904", "revid": "287204", "url": "https://it.wikipedia.org/wiki?curid=2084904", "title": "Antonio Rinaldi", "text": ""}
{"id": "2084907", "revid": "1345932", "url": "https://it.wikipedia.org/wiki?curid=2084907", "title": "Costa Budd", "text": ""}
{"id": "2084914", "revid": "767487", "url": "https://it.wikipedia.org/wiki?curid=2084914", "title": "Philippe Teboul", "text": "\u00c8 stato il percussionista dei Mano Negra. Dopo lo scioglimento dei Mano Negra, nel 1999 collabora con il tastierista Tom Darnal e il suo progetto P18 all'album \"Urban Cuban\".\nDal 2006 \u00e8 di nuovo al fianco di Manu Chao nei Radio Bemba Sound System.\nCon i Mano Negra ha cantato la loro unica canzone in arabo: \"Sibi H'Bibi\" (contenuta nell'album \"Puta's Fever\" del 1989)."}
{"id": "2084916", "revid": "33689", "url": "https://it.wikipedia.org/wiki?curid=2084916", "title": "Flavio Ierio", "text": "Fu prefetto del pretorio d'Oriente dal 425 al 428 e poi, per la seconda volta, nel 432. Nel 427 fu anche console (con Ardaburio come collega, entrambi scelti dalla corte orientale); in quell'anno fece riparare e ri-dedicare le Terme di Costantino (anche dette \"di Teodosio\")."}
{"id": "2084918", "revid": "3082", "url": "https://it.wikipedia.org/wiki?curid=2084918", "title": "Flavio Gerione", "text": ""}
{"id": "2084921", "revid": "56620", "url": "https://it.wikipedia.org/wiki?curid=2084921", "title": "Prefetto del pretorio d'Oriente", "text": ""}
{"id": "2084923", "revid": "290948", "url": "https://it.wikipedia.org/wiki?curid=2084923", "title": "Alettatura", "text": ""}
{"id": "2084930", "revid": "2071655", "url": "https://it.wikipedia.org/wiki?curid=2084930", "title": "Forever or Never", "text": "Forever or Never (per sempre o mai pi\u00f9) \u00e8 la quinta traccia e il terzo singolo estratto dall'album \"Final Attraction\" della band berlinese Cinema Bizarre. La canzone, come i brani precedenti \"Lovesongs (They Kill Me)\" e \"Escape to the Stars\", ebbe un buon successo.\nVideo musicale.\nNel video, girato da Oliver Sommer, i cinque ragazzi cantano attornati da tubicini bianchi e neri, mentre una ragazza vestita di nero si aggira per il corridoio che porta nella stanza dove cantano i membri della band. Alla fine i ragazzi si trovano in una stradina, e l\u00ec vengono mostrati per qualche secondo i volti di ognuno dei componenti, per poi soffermarsi su quello della ragazza."}
{"id": "2084931", "revid": "1318658", "url": "https://it.wikipedia.org/wiki?curid=2084931", "title": "Valentino Miserachs Grau", "text": "Vita e studi.\nAvendo manifestato fin dalla pi\u00f9 tenera et\u00e0 le sue inclinazioni musicali, a sei anni inizia lo studio della teoria e solfeggio, del Pianoforte, e viene altres\u00ec avviato alla pratica dell'accompagnamento improvvisato e della Composizione; ad a otto anni \u00e8 gi\u00e0 organista presso la propria Chiesa parrocchiale e suona anche nelle altre Chiese del circondario.\nNel 1954 entra nel Seminario diocesano di Vic; nel 1960 frequenta il Seminario di Bilbao con una breve parentesi alla Pontificia Universit\u00e0 di Comillas e dopo intensi studi non solo musicali, ma anche teologici, filosofici ed umanistici, nel 1963 si trasferisce a Roma per studiare presso la Pontificia Universit\u00e0 Gregoriana, dove nel 1967, divenuto sacerdote, ha ottenuto la licenza in Teologia. Nello stesso anno si iscrive al Pontificio Istituto di Musica Sacra, dove nel 1969 consegue la licenza di Canto gregoriano, e riprende lo studio della Composizione con il M\u00b0 Armando Renzi. Con la Prof.ssa Anna Maria Polcaro studia Organo principale presso il Conservatorio de L'Aquila, sostenendo presso il medesimo gli esami del compimento medio. Contemporaneamente partecipa ai saggi del Pontificio Istituto di Musica Sacra come direttore, organista e pianista, nonch\u00e9 con composizioni proprie di notevole portata. Scrive anche numerose composizioni per la Liturgia in lingua catalana. Il M\u00b0 Renzi gli affida la composizione di varie Messe, Salmi concertati e Mottetti per la Venerabile Cappella Giulia della Basilica di San Pietro in Vaticano, presso la quale funge spesso anche da organista.\nNel 1972, dopo aver frequentato il corso superiore di Organo presso il Conservatorio Santa Cecilia in Roma, alla scuola del M\u00b0 Fernando Germani, si diploma in Organo e Composizione organistica presso il Conservatorio Niccol\u00f2 Piccinni di Bari, a pieni voti.\nNel 1973 il M\u00b0 Domenico Bartolucci, suo maestro di polifonia, lo chiama ad affiancarlo nella direzione della Venerabile Cappella Musicale Liberiana della Basilica di Santa Maria Maggiore, in qualit\u00e0 di Vice-maestro, ove dal 1977 ne diventer\u00e0 Maestro a tutti gli effetti, con nomina ufficiale a \"Maestro Direttore\" nel 1985. Come Maestro della Cappella Liberiana compone una infinit\u00e0 di lavori per il solenne servizio liturgico della Basilica: Messe con Organo e polifoniche, Magnificat, Vespri per le maggiori Solennit\u00e0, Mattutini e Lodi per il Triduo pasquale, Mottetti per tutti i periodi dell'Anno Liturgico, in onore dell'Eucaristia, della B. V. Maria e dei Santi, Salmi Responsoriali e versetti alleluiatici per il ciclo triennale del Lezionario festivo.\nDal 1975 al 1980, \u00e8 organista della Cappella Giulia di San Pietro e per essa continua a scrivere diversi lavori. Partecipa inoltre come organista a vari concerti e registrazioni effettuati da detta Cappella a Roma ed in altre citt\u00e0 italiane. Nel contempo svolge una intensa attivit\u00e0 come concertista d'Organo a Roma, in Italia ed all'estero.\nNel 1976 si diploma a pieni voti in Composizione presso il Conservatorio N. Piccinni di Bari, diretto all'epoca dal Maestro Nino Rota, con l'Oratorio \"\"Isaia\", per soli, coro e orchestra. Nel 1976/'77 frequenta presso il Pontificio Istituto di Musica Sacra la classe di Composizione Sacra del M\u00b0 Bartolucci e nel 1977 consegue il diploma di Magistero in Composizione Sacra con l'Oratorio \"Stephanus\"\", per soli, coro e orchestra.\nDal 1977 al 1982 occupa la cattedra completa di Composizione presso il Conservatorio statale E. R. Duni di Matera, con cui attualmente ha ottimi rapporti di amicizia e scambio di prestazioni artistiche, con la collaborazione della corale \"Cantori Materani\", oggi ben affermata in campo nazionale ed internazionale. Nel medesimo periodo \u00e8 Direttore artistico del \"Coro Vallicelliano\" a Roma e con esso tiene numerosi concerti nella capitale e nel Lazio, oltre ad una tourn\u00e9e in diversi centri della Catalogna.\nNel 1975 assume l'insegnamento di Pianoforte presso la Scuola di Musica dell'AISC in Roma e, fino al 1994, insegna Composizione, Organo e Direzione polifonica, tenendo le classi di Canto corale ed esercitazioni orchestrali. Di fronte ai molteplici impegni si dedicher\u00e0 anche alla Scuola di Musica \"Tommaso Ludovico da Victoria\", nella quale \u00e8 membro del Consiglio direttivo e del Consiglio didattico. Dalla classe di Canto corale nasce il coro \"T. L. da Victoria\", con il quale unitamente all'Orchestra sinfonica della Scuola, realizza pi\u00f9 di trecento esecuzioni, fra saggi, concerti (anche all'estero), e celebrazioni liturgiche. Per l'organico della Scuola scrive numerosissimi lavori, tra i quali spiccano l'Oratorio in un prologo e tre atti \"\"Beata Virgo Maria Ecclesi\u00e6 Christi Typus et Mater\" per soli, coro e orchestra, ed il Poema sinfonico \"Nadal\"\" per soli, coro e orchestra, eseguiti entrambi nell'auditorio Pio di Via della Conciliazione a Roma.\nDal 1995 al 2012 \u00e8 Preside del Pontificio Istituto di Musica Sacra, de Urbe, dove \u00e8 professore ordinario di alta Composizione, con insegnamento annesso di Direzione polifonica e di Lettura della partitura.\n\u00c8 Canonico prelato della Patriarcale Basilica di Santa Maria Maggiore in Roma e Protonotario Apostolico sovrannumerario.\nOpere.\nTra la sua copiosa produzione comprendente circa un migliaio di titoli tra musica liturgica, sinfonico-corale, strumentale e popolare, si ricordano:\nLe sue composizioni sono pubblicate e registrate in CD per le Edizioni Carrara, le Edizioni Paoline e LDC di Torino.\nOnorificenze.\n\u00c8 membro onorario della Pontificia Accademia dei Virtuosi al Pantheon."}
{"id": "2084937", "revid": "466539", "url": "https://it.wikipedia.org/wiki?curid=2084937", "title": "Pina Cei", "text": "Biografia.\nFiglia di un avvocato e di Luisa Cei, una delle \"regine\" del teatro dell'Ottocento da cui prese il cognome, e sorella maggiore di Dory Cei, anche lei attrice, nacque su una nave che riportava la madre in Italia dopo una tourn\u00e9e in America Meridionale. Debutt\u00f2 giovanissima nella compagnia di Raffaele Niccoli, col quale rimase per sette anni come prima attrice, avendo modo di lavorare accanto a grandissimi nomi come Ruggero Ruggeri, Emma Gramatica, Paola Borboni e Salvo Randone.\nNegli anni del dopoguerra port\u00f2 in scena alcuni spettacoli tratti da testi di Carlo Goldoni, come \"Trilogia della villeggiatura\", o di Anton Pavlovi\u010d \u010cechov, come \"Il giardino dei ciliegi\". Il suo vasto repertorio artistico andava da Ibsen a Gogol'. Nel 1956 ricevette il premio \"San Ginesio\" dall'omonimo comune come miglior attrice non protagonista. Successivamente pass\u00f2 nella compagnia di Giorgio Strehler, nella quale rimase fino al ritiro dalle scene, avvenuto nel 1993. Apparve per l'ultima volta in teatro nel 1992, anno in cui recit\u00f2 la parte di Daisy nella commedia \"A spasso con Daisy\", resa celebre dall'omonimo film con protagonista Jessica Tandy. Prese parte anche alla prima edizione de l\"'Orlando furioso\" diretta da Luca Ronconi al Festival di Spoleto (1969).\n\u00c8 stata molto attiva anche al cinema: ebbe parti di rilievo in numerose importanti pellicole. Esord\u00ec nel 1931, nella pellicola \"Villafranca\", di Giovacchino Forzano, ma la sua attivit\u00e0 si fece pi\u00f9 intensa a partire dagli anni cinquanta. Si segnalano sue apparizioni in: \"I complessi\" (1965), di registi vari, con Alberto Sordi; \"Film d'amore e d'anarchia\" (1973), di Lina Wertm\u00fcller; \"Oci ciornie\" (1987), di Nikita Michalkov, fra le sue pi\u00f9 belle partecipazioni. Nel 1994, a novant'anni suonati, ebbe un cameo in \"OcchioPinocchio\", di Francesco Nuti.\n\u00c8 morta nel 2000, all'et\u00e0 di 96 anni. Sposata al tenore Bruno Torniai, ha avuto da questi nel 1931 una figlia, Anna Maria, divenuta anch'essa attrice teatrale e cinematografica. Da Leone de Grolee Virville, Capitano onorario della Contrada della Chiocciola, ha avuto la seconda figlia, Elena, nata a Bibbiena il 25 settembre 1942."}
{"id": "2084940", "revid": "110157", "url": "https://it.wikipedia.org/wiki?curid=2084940", "title": "Federazione cestistica della Mauritania", "text": "La Federazione cestistica della Mauritania \u00e8 l'ente che controlla e organizza la pallacanestro in Mauritania.\nLa federazione controlla inoltre la nazionale di pallacanestro della Mauritania. Ha sede a Nouakchott e l'attuale presidente \u00e8 Dieng Ndiaga.\n\u00c8 affiliata alla FIBA dal 1964 e organizza il campionato di pallacanestro della Mauritania."}
{"id": "2084942", "revid": "928766", "url": "https://it.wikipedia.org/wiki?curid=2084942", "title": "Gresini Racing", "text": "Gresini Racing s.r.l. \u00e8 una squadra motociclistica italiana fondata (e diretta fino al 2021) nel 1997 da Fausto Gresini.\nStoria.\nIl debutto del Gresini Racing avviene nel 1997 nella classe 500, con Alex Barros in sella ad una Honda NSR 500 V2. I risultati conseguiti (un podio e nono posto nella classifica finale piloti) convincono la Honda ad equipaggiare la squadra nella stagione successiva con la pi\u00f9 potente NSR 500 4 cilindri, con cui Barros ottiene 2 podi ed il 5\u00ba posto finale.\nNel 1999 il team si sposta nella classe 250, con il campione del mondo uscente Loris Capirossi come unico pilota, e rimane in questa categoria fino al 2001, anno in cui vince, con Daijir\u014d Kat\u014d (che era entrato nel team la stagione precedente, arrivando 3\u00ba), il campionato mondiale classe 250, sopravanzando le Aprilia RSV 250 di Tetsuya Harada e Marco Melandri. Il nipponico supportato da una Honda RS250RW ottiene complessivamente 322 punti.\nNel 2002 tenta l'avventura nella classe MotoGP sempre con Kat\u014d, che finisce la stagione 7\u00ba, iniziando la stagione con una Honda NSR500 per poi portarla a termine con una Honda RC211V. Nel 2003 il team \u00e8 subito funestato dalla morte di Daijir\u014d Kat\u014d a Suzuka, Gran Premio del Giappone, al primo appuntamento stagionale. A fine stagione il suo compagno Sete Gibernau, con la Honda RC211V che era destinata a Kat\u014d, \u00e8 2\u00ba nel mondiale, il sostituto di Kat\u014d, Ry\u016bichi Kiyonari, 20\u00ba.\nNella stagione 2004, Gibernau ottiene ancora il 2\u00ba posto nel Mondiale (e 100 punti in pi\u00f9 del nuovo compagno di squadra Colin Edwards), ma in questa stagione d\u00e0 seriamente filo da torcere al vincitore del mondiale, Rossi. Nel 2005 Gresini decide di affiancare Marco Melandri a Sete Gibernau. Lo spagnolo, nonostante potesse disporre della RC211V ufficiale, finisce la stagione con 70 punti in meno del ravennate, con una Honda \"clienti\", che arriva 2\u00ba nel mondiale dietro a Rossi, pur staccato di tanti punti. Per la stagione 2006, il posto lasciato da Gibernau viene preso da Toni El\u00edas, la stagione si conclude con un 4\u00ba posto in classifica mondiale per Melandri, a 24 punti dal leader della classifica Hayden. El\u00edas, invece, totalizza pressappoco la met\u00e0 dei punti rispetto a Melandri, ma vince un gran premio sul circuito dell'Estoril. Per il 2007, anno di debutto delle 800cc, vengono riconfermati i due piloti, ma il team cambia fornitore di pneumatici, passando alla Bridgestone. Melandri si piazza quinto in classifica finale, ancora una volta primo tra le moto non ufficiali. A fine stagione il pilota italiano lascia il team dopo tre stagioni impreziosite da 5 vittorie e 17 podi complessivi. Per il 2008 vengono ingaggiati come piloti Alex De Angelis e Shin'ya Nakano. L'8 giugno 2008 la squadra celebra 200 gran premi nel motomondiale.\nPer il 2009 \u00e8 confermato il sammarinese De Angelis, ed \u00e8 subentrato Toni El\u00edas che nel 2008 era con Alice Team. Sia nel 2008 che nel 2009, per\u00f2, la squadra non \u00e8 pi\u00f9 riuscita a raggiungere i risultati del passato, tornando a podio al Gran Premio motociclistico della Repubblica Ceca del 2009, con Toni El\u00edas (che chiude terzo dopo una lotta con Andrea Dovizioso), piazzamento a podio che mancava dal secondo posto di Melandri a Sepang 2007.\nPer il 2010 hanno firmato Marco Simoncelli, campione 2008 in 250, e Marco Melandri per correre la stagione in MotoGP. Per quanto riguarda la Moto2, il team che per questa classe non ha lo stesso sponsor principale ma presenta delle livree sponsorizzate dal Crimea Grand Prix, ha presentato al via Toni El\u00edas e il russo Vladimir Ivanov, con il primo che ho ottenuto il titolo mondiale.\nNella stagione 2011 \u00e8 stato preso Hiroshi Aoyama e viene confermato Marco Simoncelli anche se quest'ultimo avr\u00e0 una fornitura uguale a quella ufficiale del team HRC. Nella medesima stagione la squadra viene colpita da un nuovo lutto: in seguito a un grave incidente durante il Gran Premio della Malesia, Simoncelli perde la vita.\nL'anno successivo, il Gresini Racing ha scelto di correre la stagione 2012 cambiando la propria livrea da bianca a nera per ricordare Marco Simoncelli. Inoltre estende la sua partecipazione a tutte e 3 le classi del motomondiale e con tutti i tipi di motociclette ammesse: in MotoGP con la Honda RC213V per \u00c1lvaro Bautista e con la FTR MGP12 per Michele Pirro), in Moto2 con la Suter MMX per i piloti Gino Rea e Ratthapark Wilairot e in Moto3 con la FTR M312 con il pilota Niccol\u00f2 Antonelli.\nNel 2015 il team Gresini stringe un accordo con Aprilia Racing, con il team che prende la denominazione di Aprilia Racing Team Gresini, in virt\u00f9 di ci\u00f2 viene utilizzata come moto la Aprilia RS-GP. I piloti per questa stagione sono: \u00c1lvaro Bautista e Marco Melandri, quest'ultimo sostituito a met\u00e0 stagione dal tedesco Stefan Bradl.\nNel 2016 il team schiera nuovamente Bautista e Bradl con l'Aprilia in MotoGP. Nel 2017 il team si schiera nuovamente nelle tre classi del motomondiale. Utilizza le stesse motociclette della stagione precedente, andando a cambiare tre piloti su cinque rispetto al 2016. Nel 2018 il team schiera la coppia composta da Aleix Espargar\u00f3 e Scott Redding in MotoGP. Una sola Kalex Moto2 nella classe di mezzo \u00e8 guidata dallo spagnolo Jorge Navarro. La Moto3 \u00e8 la classe in cui il team ottiene i risultati migliori di stagione\u02d0 i piloti Fabio Di Giannantonio e Jorge Mart\u00edn vincono nove delle diciotto gare in calendario andando a chiudere il campionato nei primi due posti in classifica piloti. In questo contesto Gresini Racing vince la prima edizione della classifica a squadre di categoria. Nel CIV Moto3 con la Honda gareggiano Nicholas Spinelli, Luca Gresini e Riccardo Rossi.\nNel 2019 in MotoGP ci sono Andrea Iannone e Aleix Espargar\u00f3 con l'Aprilia RS-GP. In Moto2, viene schierato il solo Sam Lowes e in Moto3 Riccardo Rossi (promosso dal CIV Moto3) e Gabriel Rodrigo. Nel CIV Moto3 corrono Alessandro Morosi, Leonardo Taccini e il confermato Luca Gresini, come nel mondiale, con la Honda. Nella MotoE corre Matteo Ferrari, dove vince il campionato. Nel CEV Moto2 corre sempre Matteo Ferrari. In questo campionato il Team Gresini \u00e8 in associazione col team Laglisse.\nNel 2020 in MotoGP ci sono gli stessi piloti del 2019, Andrea Iannone e Aleix Espargar\u00f3, in gara con l'Aprilia. In sostituzione di Andrea Iannone, temporaneamente squalificato per doping (in attesa della sentenza definitiva del 15 ottobre), corre Bradley Smith, gi\u00e0 collaudatore per la stessa squadra; la stagione termina all'undicesimo posto in classifica a squadre. Nella Moto2 invece, vengono schierati Nicol\u00f2 Bulega ed Edgar Pons utilizzando due Kalex. Termina la stagione al dodicesimo posto in classifica a squadre. Nella Moto3 \u00e8 confermato Gabriel Rodrigo e il debuttante Jeremy Alcoba con la Honda, Alcoba ottiene un podio e Rodrigo una pole position in stagione. Nella MotoE \u00e8 presente Matteo Ferrari, che chiude secondo in campionato, in coppia con Alessandro Zaccone che chiude dodicesimo.\nNel 2021 Fausto Gresini muore a causa della malattia da COVID-19. Successivamente il figlio Luca diventa team manager. Per la stagione i piloti ufficiali all'inizio sono\u02d0 il confermato Aleix Espargar\u00f2 e Lorenzo Savadori, campione italiano Superbike 2020 sempre con Aprilia. Il 16 agosto viene annunciato l'ingaggio di Maverick Vi\u00f1ales. Il 29 Agosto sul circuito di Silverstone Aleix Espargar\u00f2 riporta il team sul podio della classe maggiore arrivando 3\u00ba a poco pi\u00f9 di 4 secondi dal vincitore. La stagione si conclude al nono nella classifica a squadre. In moto2 la coppia di piloti \u00e8 composta da Nicol\u00f2 Bulega, che chiude ventiesiesimo, e da Fabio Di Giannantonio che chiude settimo e vince la sua prima gara in categoria a Jerez. La moto3 con i piloti Gabriel Rodrigo e Jeremy Alcoba, entrambi sul podio in stagione, vede il team classificarsi all'ottavo posto. In MotoE Matteo Ferrari si classifica terzo andando a vincere l'ultima gara stagionale mentre Andrea Mantovani chiude quattordicesimo.\nRisultati MotoGP.\n\"I punti e il risultato finale sono la somma dei punti ottenuti da tutti i piloti (diversamente dalla classifica costruttori) e il risultato finale si riferisce al team e non al costruttore.\""}
{"id": "2084946", "revid": "599013", "url": "https://it.wikipedia.org/wiki?curid=2084946", "title": "Santuario di Nostra Signora delle Grazie (Airole)", "text": "Il santuario di Nostra Signora delle Grazie \u00e8 un luogo di culto cattolico di Airole, in provincia di Imperia. Il santuario mariano fa parte della diocesi di Ventimiglia-San Remo.\nStoria e descrizione.\nIl santuario, intitolato a Nostra Signora delle Grazie, \u00e8 situato a pochi chilometri dal paese di Airole su un promontorio circondato da oliveti. La chiesa fu edificata per iniziativa degli abitanti stessi nel 1801, su un poggio, dove erano gi\u00e0 soliti salire annualmente per onorare la Madonna delle Virt\u00f9 alla Rocca del Siestro.\nLa costruzione definitiva dell'attuale santuario, promossa dal parroco di Airole Giovanni Borfiga, anche a seguito dei gravi danni patiti nel terremoto di Diano Marina del 1887, si attu\u00f2 nel XIX secolo per ospitare il notevole flusso di fedeli locali e di pellegrini all'interno del tempio religioso. I lavori furono ultimati nel 1899 e la chiesa fu benedetta l'11 ottobre del 1908; la cerimonia di benedizione del nuovo santuario avvenne alla presenza del vescovo di Ventimiglia Ambrogio Daffra. Nel 1933 su disegno dell'ingegnere Manlio Trucchi, e con la collaborazione dell'architetto Bosio di Ventimiglia, viene completata la facciata con la collocazione di un gruppo in pietra di Verona ritraente la \"Vergine tra due angeli\".\nLa statua lignea della \"Madonna delle Grazie\" viene portata in processione in occasione della festa, che si svolge la prima domenica dopo Pasqua."}
{"id": "2084948", "revid": "767487", "url": "https://it.wikipedia.org/wiki?curid=2084948", "title": "The Big Knockover", "text": "The Big Knockover \u00e8 il terzo album pubblicato dalla punk rock band svedese No Fun At All. Da quest'album \u00e8 stato estratto un solo singolo: Should Have Known di cui fu realizzato anche un video musicale."}
{"id": "2084949", "revid": "33689", "url": "https://it.wikipedia.org/wiki?curid=2084949", "title": "Flavio Romolo", "text": "Di lui \u00e8 attestato solo il consolato del 343, con Furio Placido come collega."}
{"id": "2084955", "revid": "19933", "url": "https://it.wikipedia.org/wiki?curid=2084955", "title": "Mexica", "text": ""}
{"id": "2084958", "revid": "767487", "url": "https://it.wikipedia.org/wiki?curid=2084958", "title": "Should Have Known", "text": "Should Have Known \u00e8 l'unico Ep estratto dall'album The Big Knowkover pubblicato dalla punk rock band svedese No Fun At All. Della canzone \u00e8 stato realizzato anche un video musicale."}
{"id": "2084961", "revid": "1877829", "url": "https://it.wikipedia.org/wiki?curid=2084961", "title": "Ahuitzotl", "text": "Biografia.\nFu responsabile di buona parte dell'espansione del dominio Mexica, e consolid\u00f2 il potere dell'impero dopo il regno del debole predecessore. Assunse il titolo di Tlatoani nell'anno Coniglio 7 (1486), dopo la morte di T\u00edzoc.\nAhuitzotl, forse il pi\u00f9 grande condottiero militare della Mesoamerica precolombiana, inizi\u00f2 il proprio regno sedando la ribellione degli Huaxtechi, per poi velocemente ampliare le terre dominate dagli aztechi, pi\u00f9 che raddoppiando la dimensione dell'impero. Sottomise Mixtechi, Zapotechi ed altri popoli dalla costa del Pacifico alla parte occidentale del Guatemala. Ahuitzotl commission\u00f2 anche una monumentale ricostruzione di Tenochtitlan, tra cui l'espansione della grande piramide del Templo Mayor nel Canna 8 (1487). Secondo alcune fonti ordin\u00f2 di sacrificare oltre 20000 persone in onore della Grande Piramide.\nAhuitzotl mor\u00ec nell'anno Coniglio 10 (1502), ed il suo posto venne preso dal nipote, Montezuma.\nAhuitzotl prende il nome dall'omonimo animale leggendario, l'Ahuizotl, ma sembra che gli aztechi la credessero un vero e proprio animale, e non solo un essere mitologico rappresentante il re.\nTomba.\nIl 3 agosto 2007 gli archeologi messicani annunciarono di aver scoperto quella che consideravano la tomba di Ahuitzotl sotto ad una scultura di Tlaltecuhtli, nei pressi di Z\u00f3calo a Citt\u00e0 del Messico."}
{"id": "2084963", "revid": "486946", "url": "https://it.wikipedia.org/wiki?curid=2084963", "title": "Anton Pavlovic Cechov", "text": ""}
{"id": "2084965", "revid": "28592", "url": "https://it.wikipedia.org/wiki?curid=2084965", "title": "Domanda di estradizione", "text": ""}
{"id": "2084967", "revid": "28592", "url": "https://it.wikipedia.org/wiki?curid=2084967", "title": "Repubblica di Croazia", "text": ""}
{"id": "2084968", "revid": "767487", "url": "https://it.wikipedia.org/wiki?curid=2084968", "title": "Pilpul", "text": "Pilpul (: \u05e4\u05dc\u05e4\u05d5\u05dc, liberamente tradotto come \"analisi dettagliata\") deriva dal verbo \"pilpel\" che letteralmente significa \u201ccondire\u201d, \u201cspeziare\u201d e in senso lato \u201cdibattere violentemente\u201d. Poich\u00e9 con tale dibattito la materia viene per cos\u00ec dire \u201ccondita\u201d e \u201carricchita\u201d, la parola stessa si identifica con analisi penetrante, disputa, e ragionamento conclusivo.\nEsegesi ebraica.\nIl \"pilpul\" si riferisce ad un metodo di studio sistematico degli scritti talmudici tramite intense analisi testuali per spiegare differenze interpretative tra le varie regole halakhiche o per riconciliare apparenti contraddizioni presenti nelle letture esegetiche di testi diversi. Questa attivit\u00e0, che si basa su \"Avot\" (6:6) del Talmud babilonese (Shabbat 31a), Rashi (commentario al Trattato Kiddushin del Talmud babilonese, 30a, s.v. \"Talmud\") e su Maimonide (Yad HaChazakah, Sefer Madda, Studio delle Leggi della Torah, 1:11), richiede una derivazione delle strutture concettuali implicite nella varie leggi ebraiche.\nLa caratteristica essenziale del \"pilpul\" \u00e8 che deve condurre ad una chiara comprensione dell'oggetto in discussione, penetrandolo nella sua essenza e adottando precise distinzioni e un'accurata differenziazione di concetti. Con questo metodo una frase o una massima viene esaminata attentamente, i vari concetti che la includono sono esattamente determinati, e tutte le possibili conseguenze che potrebbero scaturirne vengono vagliate con meticolosit\u00e0.\nEsistono due versioni del Talmud che raccolgono opinioni e interpretazioni della Bibbia, spesso in contrasto fra loro. Lo studio sistematico di entrambi ha prodotto nella psiche ebraica una marcata propensione alla dialettica, a volte espressa negativamente in italiano con \u00abtagliare un capello in quattro\u00bb e che in ebraico \u00e8 reso appunto dalla parola \"pilpul\". L'esercizio del \"pilpul\" provocava discussioni creative interminabili e svisceramenti senza fine dei molteplici argomenti talmudici, a tal punto che nel XVI secolo il metodo del \"pilpul\" era utilizzato nelle accademie rabbiniche (\"yeshivot\") per sviluppare le facolt\u00e0 espressive e logiche degli studenti. Il \"pilpul\" era considerato una delle 48 virt\u00f9 che permettevano d'imparare la Torah. \u201cEsemplare in questo senso il fatto che, nel Talmud, un argomento che minaccia di risolvere una controversia \u00e8 ritenuto una difficolt\u00e0 (\"kushia\"), mentre quello che la ristabilisce \u00e8 stimato essere una soluzione (\"terutz\").\u201d\nSecondo una spiegazione razionale il metodo pilpulistico non viene soddisfatto dall'ottenimento di un'opinione parziale. Dopo aver raggiunto il risultato desiderato con un dato ragionamento, analizza la possibilit\u00e0 se lo stesso risultato non possa venir raggiunto con un'altra argomentazione, cosicch\u00e9, nel caso la prima procedura argomentativa venisse refutata, un altro metodo e un'altra prova del risultato ottenuto possa venir proposta.\nCattolicesimo.\nTommaso d'Aquino ne fece ampio uso nella sua Summa Theologica, come anche altri teologi cristiani antichi e contemporanei, nei loro trattati esegetici."}
{"id": "2084971", "revid": "1543377", "url": "https://it.wikipedia.org/wiki?curid=2084971", "title": "Ourcq", "text": "L'Ourcq (Urc nell'855) \u00e8 un fiume francese, affluente della Marna dalla parte della sua destra orografica. La sua sorgente \u00e8 al di sopra di F\u00e8re-en-Tardenois nel dipartimento dell'Aisne e si getta nella Marna dopo un percorso di circa 87\u00a0km, poco sopra Lizy-sur-Ourcq.\nIdrologia.\nUna parte del suo corso fu deviata e canalizzata nel XIX secolo diventando cos\u00ec una via fluviale fondamentale per l'approvvigionamento di Parigi: il canale dell'Ourcq che diventa, entrando in Parigi, Canal Saint-Martin.\nLa portata dell'Ourcq \u00e8 stata osservata per 21 anni (dal 1988 al 2008) a Chouy, localit\u00e0 situata a 8\u00a0km a nord-est di la Fert\u00e9-Milon, poco dopo l'inizio del canale dell'Ourcq e quindi abbastanza distante dalla sua confluenza con la Marna.. La sua portata media interannuale a Chouy \u00e8 di 2,12\u00a0m3 al secondo.\nL'Ourcq presenta moderatissime fluttuazioni stagionali di portata: il periodo di piena si svolge in inverno ed \u00e8 caratterizzato da una portata mensile media oscillante fra i 2,97 ed i 3,62\u00a0m\u00b3 al secondo, da dicembre a marzo inclusi con il massimo nel mese di gennaio. Da aprile la portata diminuisce progressivamente per giungere al periodo di magra che va da giugno a settembre con una portata media mensile minima di 1,12\u00a0m\u00b3 nel mese di settembre.\nL'Orcq nella letteratura.\nMathieu B\u00e9n\u00e9zet ha scritto un romanzo intitolato \"Pantin, canal de l'Ourcq\".\nCollegamenti esterni.\nin francese:"}
{"id": "2084972", "revid": "767487", "url": "https://it.wikipedia.org/wiki?curid=2084972", "title": "Live in Tokyo (No Fun at All)", "text": "Live In Tokyo \u00e8 l'unico album/ep live pubblicato dalla punk rock band svedese No Fun At All."}
{"id": "2084976", "revid": "110157", "url": "https://it.wikipedia.org/wiki?curid=2084976", "title": "Federazione cestistica di Mauritius", "text": "La Federazione cestistica di Mauritius \u00e8 l'ente che controlla e organizza la pallacanestro a Mauritius.\nLa federazione controlla inoltre la nazionale di pallacanestro di Mauritius. Ha sede a Rose-Hill e l'attuale presidente \u00e8 Michael Cheung Tat.\n\u00c8 affiliata alla FIBA dal 1959 e organizza il campionato di pallacanestro di Mauritius."}
{"id": "2084983", "revid": "10473", "url": "https://it.wikipedia.org/wiki?curid=2084983", "title": "EONIA", "text": ""}
{"id": "2084985", "revid": "287204", "url": "https://it.wikipedia.org/wiki?curid=2084985", "title": "Demolition (album)", "text": ""}
{"id": "2084987", "revid": "1881655", "url": "https://it.wikipedia.org/wiki?curid=2084987", "title": "Semir Zeki", "text": "Tra i suoi principali interessi ci sono l'organizzazione del cervello visivo dei primati. Ha pubblicato il suo primo articolo scientifico nel 1967 e da allora ha scritto oltre 150 articoli e tre libri: A Vision of the Brain (Una visione del cervello, 1993), Inner Vision: an exploration of art and the brain (La visione dall'interno; Arte e cervello, 1999), tradotto in 6 lingue, e La Qu\u00eate de l'essentiel, (La ricerca dell'essenziale), del quale \u00e8 coautore insieme al defunto pittore francese Balthus. Nel 1994 ha iniziato lo studio delle basi neurali della creativit\u00e0 e dell'apprezzamento estetico dell'arte. Nel 2001 ha fondato l'Istituto di Neuroestetica, con base a Berkeley, in California.\nInfluenze formative.\nZeki \u00e8 entrato in contatto con lo studio del cervello sui banchi di scuola, in particolare con John Zachary Young e ha giurato che avrebbe lavorato con lui, cosa che \u00e8 avvenuta al University College di Londra. Ha iniziato a studiare antropologia, ma poi \u00e8 passato a medicina e ha preso il dottorato in anatomia.\nZeki ha successivamente lavorato come post-doc all'Universit\u00e0 di Madison-Winsconsin e al St. Elizabeths Hospital di Washington prima di tornare al University College di Londra con un finanziamento della Royal Society.\nIl periodo del College University di Londra.\nDal 1970 Zeki \u00e8 stato di base al University College e nel 1980 \u00e8 stato nominato per la cattedra di Neurobiologia. Nella stessa universit\u00e0 \u00e8 stato vice-direttore del Dipartimento Wellcome di neuroscienze Cognitive dal 1994 al 2001.\nZeki ha condotto studi di anatomia e fisiologia sul cervello visivo dei primati. Dal 1987 ha utilizzato la tomografia ad emissione di positroni (PET) and la risonanza magnetica funzionale per immagini (fMRI) per studiare il cervello visivo animale, tenendo conferenze su questo argomento in tutto il mondo.\nLa sua ricerca, focalizzata sulla visione, si \u00e8 sviluppata a partire dagli studi di neuroanatomia per integrarsi progressivamente nell'approccio psicocognitivo. Si \u00e8 cos\u00ec interessato alla definizione di funzioni fondamentali del cervello visuale, occupandosi in particolare sia delle conoscenze che il cervello acquisisce sia di come queste conoscenze vengono gestite dal cervello, in relazione ai collegamenti anatomici ed ai meccanismi fisiologici.\nIl successo del suo lavoro \u00e8 testimoniato dai numerosi premi internazionali, dalle Special Lectures tenute a partire dagli anni ottanta negli ambienti pi\u00f9 avanzati della ricerca fisiologica e biomedica. \u00c8 stato insignito di numerosi premi, tra i quali l'International Prize in Biology.\nZeki ha individuato l'area del movimento V5 o MT ed \u00e8 un ardente difensore della \"teoria della specializzazione funzionale\" che suppone zone del cervello topograficamente distinte a seconda dei diversi attributi della scena visiva (Zeki 1978). Ha inoltre scoperto, in un'area del sistema visivo delle scimmie, V1, dedicata alla raccolta iniziale dell'informazione, che un neurone specializzato a reagire allo stimolo proveniente da una superficie di un colore (esempio, rosso) reagisce allo stimolo proveniente anche da superfici di altro colore, a condizione che siano illuminate da luce rossa riflessa in quantit\u00e0 sufficiente a stimolarlo. Neuroni appartenenti all'area V4, dedicati alla costruzione mentale del colore, invece, reagiscono solo al colore effettivo della superficie. Ha utilizzato tecniche d'immagine per identificare la localizzazione di una regione del cervello umano che mostra propriet\u00e0 di risposta influenzate dai colori ed ha studiato i termini di correlazione neurale di stati mentali soggettivi, come l'amore e le esperienze estetiche.\nHa misurato i tempi relativi nella percezione visiva mostrando come la percezione del colore avviene prima di quella della forma e questa prima del movimento con un intervallo di 60-80 millisecondi tra la percezione del colore e quella del movimento(Moutoussis e Zeki 1997).\nHa inoltre tenuto conferenza specifiche sulle relazioni tra arte e cervello presso numerose istituzioni tra le quali la Tate Gallery di Londra, il Museo d'Orsay di Parigi, la Gem\u00e4ldegalerie di Berlino, il Getty Museum di Los Angeles, l'Akademie der Bildenden Kunst di Vienna e la Mondriaanhuis di Amersfoort nei Paesi Bassi. Nel 2003 ha curato la mostra Colore e cervello a Locarno in concomitanza con la mostra retrospettiva delle opere del pittore italiano Piero Dorazio.\n\u00c8 stato amministratore del Fight for Sight di Londra e della Minerva Foundation presso Berkeley. \u00c8 stato membro del Consiglio della Societ\u00e0 nazionale di Francia dal 1998 al 2002 ed \u00e8 membro del comitato scientifico dello Scripps Research Institute. \u00c8 stato editor degli atti filosofici della Royal Society per le Scienze Biologiche e ha lavorato nei comitati editoriali di numerose riviste specializzate in neurobiologia.\n\u00c8 membro della Royal Society, membro straniero della Societ\u00e0 Americana di filosofia, membro della Accademia delle Scienze mediche di Londra, dell'Accademia d'Europa e dell'Accademia europea delle Scienze e delle Arti.\nConseguimenti scientifici.\nTra i successi scientifici di Semir Zeki troviamo:\nRiconoscimenti.\nTra i premi che gli sono stati attribuiti ci sono:"}
{"id": "2084990", "revid": "1494169", "url": "https://it.wikipedia.org/wiki?curid=2084990", "title": "Demolition", "text": "Demolition (\"demolizione\" in lingua inglese) pu\u00f2 riferirsi a:"}
{"id": "2084992", "revid": "767487", "url": "https://it.wikipedia.org/wiki?curid=2084992", "title": "Written in Blood", "text": "Written In Blood \u00e8 il terzo album della band hardcore punk statunitense Cheap Sex.\n\u00c8 stato pubblicato nel 2006."}
{"id": "2084994", "revid": "287204", "url": "https://it.wikipedia.org/wiki?curid=2084994", "title": "Expobit", "text": "Expobit \u00e8 una manifestazione fieristica Euromediterranea dedicata all'Informatica alla comunicazione ed alle nuove tecnologie, giunto alla XX edizione.\nL'evento ha come obiettivo quello di offrire un panorama completo sull'innovazione tecnologica nel mercato delle telecomunicazioni, dell'ICT della multimedialit\u00e0 e ell'audiovisivo, prestando particolare attenzione alle tematiche energetiche e ambientali. I numeri ed i positivi riscontri delle precedenti edizioni lo consacrano 2\u00b0 evento italiano dell'ICT.\nL\"Expobit\" si tiene ogni anno presso il Centro Fieristico Le Ciminiere di Catania per la durata di 4 giorni. L'edizione 2015 si terr\u00e0 dal 19 al 22 novembre. In concomitanza ci sar\u00e0 anche lExpomedicina che tratta tutti i nuovi ritrovati, i nuovi metodi e macchinari rivoluzionari in questo campo.\nPunto forte di Expobit sono il gran numero di convegni, workshop e seminari che vi si tengono ogni anno, e che fanno incontrare istituzioni nazionali, istituzioni regionali, e monodo industriale.\n\"Expobit\" 2009 ha visto per la prima volta la collaborazione di ICE, Istituto Nazionale per il commercio estero. L'istituto organizzato una mission incoming selezionando e invitando operatori esteri provenienti dalle diverse aree del bacino mediterraneo, Spagna, Marocco, Egitto, Turchia, Tunisia , interessati ad intessere relazioni di partnership con le aziende Siciliane che esprimono eccellenza nell'ICT, presenti ad Expobit. Gli incontri B2B programmati nei primi due giorni, e i follow-up degli stessi hanno creato proficui rapporti di collaborazione con gli espositori, e si configurano come il primo passo verso lo sviluppo internazionale di una regione, la Sicilia, che ambisce giustamente a porsi come centro culturale ed economico del bacino mediterraneo., ."}
{"id": "2084999", "revid": "404449", "url": "https://it.wikipedia.org/wiki?curid=2084999", "title": "Carlo Beni", "text": "Biografia.\nFu autore di una guida del Casentino pubblicata nel 1881 e pi\u00f9 volte aggiornata e ristampata, che costituisce ancora il riferimento principale per la descrizione del territorio. Fu sindaco di Stia per quasi trent'anni, consigliere provinciale di Arezzo e presidente del consiglio provinciale dal 1905 al 1920.\nMembro della Societ\u00e0 Colombaria di Firenze, costitu\u00ec un'importante raccolta ornitologica conservata ed esposta a Stia. Acquist\u00f2 i ruderi dell'antico castello del conti Guidi del ramo di Palagio, ricostruendovi come sua residenza l'edificio in stile chiamato \"castello di Palagio Fiorentino\", oggi di propriet\u00e0 comunale.\nGli \u00e8 stato dedicato il museo ornitologico di Stia, fondato nel 1990.\nPubblicazioni (parziale).\nedizioni postume:"}
{"id": "2085000", "revid": "287204", "url": "https://it.wikipedia.org/wiki?curid=2085000", "title": "Famiglia di Eulau", "text": "La Famiglia di Eulau \u00e8 un gruppo di resti umani rinvenuti a Eulau, cittadina della Sassonia-Anhalt (Germania); lo straordinario ritrovamento paleoantropologico di questa sepoltura di un gruppo di individui \u00e8 considerato la prima famiglia di cui si abbia prova certa e diretta nel mondo preistorico.\nIl ritrovamento.\nNel corso di scavi intrapresi nella zona, nei pressi del fiume Saal, nel 2005 alcuni ricercatori inglesi e tedeschi individuarono quattro sepolture multiple, dal cui preliminare esame si comprese che i resti ossei ritrovati appartenevano a esseri umani dell'epoca del Neolitico. Subito il ritrovamento, datato a circa 4.600 anni fa dai ricercatori dell'Universit\u00e0 tedesca \"Johannes Gutenberg- Mainz\", fu considerato del tutto inusuale visti come erano stati sepolti i cadaveri, abbracciati l'uno con l'altro. Successive indagini rivelarono infatti che si trattava di componenti di un antico nucleo familiare, il primo al mondo di cui sia stata trovata sicura traccia, certificando tale ritrovamento la presenza di un classico gruppo di famiglia nel contesto preistorico dell'Europa centrale. Questa conclusione \u00e8 stata raggiunta dall'analisi del DNA estratto dalle ossa e dai denti. Le vittime facevano quindi parte di una stessa famiglia, composta da due adulti di et\u00e0 compresa tra i 30 e i 40 anni che abbracciavano ciascuno un bambino di et\u00e0 presumibile di 4-5 e 8-9 anni. Uno di questi bambini \u00e8 stato trovato con il cranio fracassato, mentre gli adulti avevano le ossa degli avambracci fratturate, segni questi di una probabile morte a seguito di cruente lotte tra clan di trib\u00f9 rivali. Oltre alla coppia con i due figli, sono stati ritrovati anche due donne con i loro presumibili figli, una con tre e l'altra con uno e infine anche un uomo con due \"cuccioli\" di 4 e 5 anni. In totale sulla collina di Eulau sono stati ritrovati tredici individui tra grandi e piccoli, tutte vittime di un violento scontro. Una donna ha una pietra conficcata tra le vertebre, un'altra ha il cranio fracassato. Diversi corpi mostrano invece pesanti ferite alle braccia e alle mani.\nValore della scoperta.\nLe lotte per la sopravvivenza anche in epoca preistorica erano frequenti ma anche molto brutali. Tuttavia tale ritrovamento fa pensare anche che quegli uomini avevano sviluppato gi\u00e0 un forte senso di legame familiare e di \"pietas\" verso i componenti del proprio clan, proprio per come il seppellitore colloc\u00f2 i cadaveri: ciascun genitore abbraccia frontalmente un figlio, quasi a volerli proteggere e tenerli uniti per sempre anche nell'aldil\u00e0."}
{"id": "2085002", "revid": "1305772", "url": "https://it.wikipedia.org/wiki?curid=2085002", "title": "Locomotiva 060 DA", "text": "La 060-DA \u00e8 una locomotiva Diesel-elettrica prodotta tra gli anni sessanta e settanta del 900 dall'industria rumena Electroputere di Craiova e identificata dal produttore con la sigla LDE 2100. La locomotiva \u00e8 multiruolo, cio\u00e8 utilizzabile per servizi merci e passeggeri.\nStoria.\nAlla fine degli anni cinquanta le CFR (Ferrovie della Romania) ordinarono ad un consorzio di fabbriche di rotabili della Svizzera costituito da Sulzer, SLM e Brown Boveri la costruzione di 6 prototipi di una locomotiva di uso universale allo scopo di sostituire la trazione a vapore sia per i treni viaggiatori che per quelli merci. La consegna avvenne nel 1959 e le locomotive vennero classificate come gruppo 060 DA 001-006. \nLa successiva produzione di serie \u00e8 continuata, su licenza, negli anni 60 e 70 a opera della impresa rumena Electroputere Craiova e Re\u015fita.\nDiffusione.\nIl maggior numero di locomotive di questo tipo \u00e8 stato ordinato dalle CFR che le immatricolarono inizialmente nel gruppo 060-DA, classificazione mutata intorno agli anni ottanta del ventesimo secolo come Gruppo 60. \nAltri esemplari simili sono stati ordinati dalle ferrovie polacche (PKP), immatricolate nel Gruppo ST43, dalle ferrovie bulgare, immatricolate nel Gruppo 06, e dalle ferrovie cinesi, immatricolate nel Gruppo ND2.\nAlcune locomotive del Gruppo 60 (ex 060-DA) delle CFR furono acquistate da imprese di lavori all'armamento ferroviario italiane.\nNel 2005 inoltre le Ferrovie Emilia Romagna acquisirono attraverso la ditta So.Re.Ma Ferroviaria i tre esemplari ex CFR 60-638, 932 e 1083, che vennero omologati per la circolazione sulla Rete Ferroviaria Italiana (RFI) e classificati D 361 001-003 ER. \nLe tre locomotive, che in Italia erano autorizzate alla velocit\u00e0 massima di 100\u00a0km/h, furono accantonate nel corso del 2010 a causa della mancanza del sistema di sicurezza SCMT diventato obbligatorio per la circolazione su RFI e cedute nel 2013 a un'azienda rumena.\nCaratteristiche tecniche.\nLa locomotiva \u00e8 di tipo Diesel-elettrico, \u00e8 dotata di un motore Diesel SULZER 12 LDA 28 da 2100 cavalli di potenza (~1.550 kW), come vuole indicare il nome del modello LDE 2100, ed \u00e8 atta alla velocit\u00e0 massima di 100\u00a0km/h. \n\u00c8 dotata di due carrelli a tre assi motorizzati singolarmente (rodiggio Co'Co'). \nEssendo una locomotiva universale \u00e8 adatta a servizi sia merci che passeggeri."}
{"id": "2085008", "revid": "1124164", "url": "https://it.wikipedia.org/wiki?curid=2085008", "title": "Santuario della Madonna del Sasso (Madonna del Sasso)", "text": "Il santuario della Madonna del Sasso sorge su uno sperone granitico aggettante sul lago d'Orta a 638 m s.l.m. di altitudine, nel territorio del comune omonimo in frazione \"Boleto\", in provincia del Verbano-Cusio-Ossola e diocesi di Novara.\nDal piazzale antistante la chiesa, detto \"il balcone del Cusio\", si gode una spettacolare vista su quasi tutto il lago, il Mottarone, le Alpi e la pianura verso Novara.\nIl complesso sacro \u00e8 costituito dalla chiesa, dalla torre campanaria e dalla casa parrocchiale.\nStoria.\nPer secoli la bianca roccia granitica su cui sorge il santuario venne utilizzata come pietra da taglio.\nQui, alle falde del monte Avigno, in origine sorgeva una cappella dedicata alla Madonna Addolorata, risalente probabilmente al XVI secolo. Nel piazzale, denominato \"il prato della tela\", durante giornate calde e soleggiate, era in uso che le donne del paese vi si recassero a candeggiare la tela fatta in casa.\nIn seguito alle molte grazie avvenute la fama del luogo crebbe ed al posto della cappelletta venne edificata una prima chiesa, la quale, in una nicchia nella sacrestia, custodiva una statuetta della Madonna del Rosario ritenuta miracolosa.\nL'attuale complesso fu voluto nel 1706 dal boletese Pietro Paolo Minola, che, in seguito ad una grazia ricevuta dalla Madonna, decise di far costruire a sue spese un nuovo santuario, in sostituzione del precedente.\nI lavori iniziarono verso il 1725, grazie anche al contributo degli abitanti di Boleto. Nel 1748 fu completata la chiesa, mentre il campanile e la casa a lato furono terminati nel 1760. Il santuario fu consacrato ufficialmente nel 1771 dal vescovo di Novara.\nDescrizione.\nLa chiesa \u00e8 a croce greca in stile barocco con due altari laterali; le architetture e gli affreschi sono opera del pittore-architetto valsesiano Lorenzo Peracino. La pala d'altare, appartenente al vecchio santuario, \u00e8 una tavola del pittore cinquecentesco Fermo Stella da Caravaggio, rappresentante la Piet\u00e0.\nNel 1998, in occasione dei 250 anni dalla costruzione, l'intero complesso \u00e8 stato completamente restaurato.\nEscursionismo.\nIl Santuario \u00e8 il punto di arrivo dell'itinerario escursionistico \"Le Valli della Fede\", che parte dal Biellese centrale collegando diversi santuari della zona."}
{"id": "2085011", "revid": "1573940", "url": "https://it.wikipedia.org/wiki?curid=2085011", "title": "Laena", "text": "Laena \u00e8 un genere di coleotteri della famiglia Tenebrionidae."}
{"id": "2085016", "revid": "228587", "url": "https://it.wikipedia.org/wiki?curid=2085016", "title": "Hit and Run", "text": ""}
{"id": "2085017", "revid": "984922", "url": "https://it.wikipedia.org/wiki?curid=2085017", "title": "Nick Dunning", "text": "\u00c8 conosciuto principalmente per il suo ruolo di Tommaso Bolena nella serie televisiva Showtime \"I Tudors\", per il quale vinse il premio IFTA al miglior attore non protagonista. Dal 2013 al 2015 interpreta Lupo Mercuri nella serie televisiva Starz \"Da Vinci's Demons\"."}
{"id": "2085018", "revid": "36426", "url": "https://it.wikipedia.org/wiki?curid=2085018", "title": "Tabernacolo di via del Sole", "text": ""}
{"id": "2085020", "revid": "36426", "url": "https://it.wikipedia.org/wiki?curid=2085020", "title": "Tabernacolo di san Sisto papa", "text": ""}
{"id": "2085021", "revid": "287204", "url": "https://it.wikipedia.org/wiki?curid=2085021", "title": "Antonio Rinaldi (pittore)", "text": "Opere.\nIl Rinaldi ha dipinto anche nel 1869 nella chiesa dei Santi Ambrogio e Antonio Abate a Casnate (Como) \"Padre Eterno con Angeli\" nella cupola o tazza centrale; nel 1872 nella chiesa dei Santi Vittore e Defendente a Ronago (Como): \"Padre Eterno\" nella tazza sopra il presbiterio e la \"Madonna della Cintura con S. Agostino e S. Monica\" nella tazza centrale.\nHa affrescato intorno al 1858 la volta della chiesa di San Bartolomeo a Como (Ascensione)\nnel 1866 la volta del presbiterio nella chiesa di San Michele a Rovenna (Evangelisti e Virt\u00f9). Gli ornati di Casnate e di Rovenna sono stati eseguiti in collaborazione con Vincenzo De Bernardi da Claino con Osteno (Como). Gli ornati a Ronago con Francesco Verda da Lugano."}
{"id": "2085022", "revid": "36426", "url": "https://it.wikipedia.org/wiki?curid=2085022", "title": "San Sisto papa", "text": ""}
{"id": "2085026", "revid": "599013", "url": "https://it.wikipedia.org/wiki?curid=2085026", "title": "Henri Br\u00e9chu", "text": "Biografia.\nSciatore specialista dello slalom , Henri Br\u00e9chu ottenne il suo primo risultato di rilievo in Coppa del Mondo l'11 dicembre 1969 sulle nevi di casa di Val-d'Is\u00e8re chiudendo nono in slalom gigante. Sal\u00ec per la prima volta sul podio nel gennaio dell'anno seguente a Wengen in Svizzera giungendo terzo, in slalom speciale, dietro al connazionale Patrick Russel e allo svizzero Dumeng Giovanoli. Sempre nello stesso mese conquist\u00f2, in slalom, l'unica vittoria di carriera sull'impegnativo tracciato di Madonna di Campiglio in Italia.\nIl 15 marzo 1970 a Voss, in Norvegia, ottenne l'ultimo piazzamento tra i primi tre in un podio tutto francese, alle spalle di Patrick Russel e Jean-No\u00ebl Augert. Concluse l'attivit\u00e0 agonistica il 14 marzo 1971 a \u00c5re in Svezia con un sesto posto in slalom. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "2085028", "revid": "1228162", "url": "https://it.wikipedia.org/wiki?curid=2085028", "title": "Antonio Rinaldi (architetto)", "text": "Opere.\nImpero russo.\nSan Pietroburgo"}
{"id": "2085043", "revid": "411198", "url": "https://it.wikipedia.org/wiki?curid=2085043", "title": "Black Books", "text": "Black Books \u00e8 una sitcom britannica trasmessa su Channel 4. \u00c8 stata scritta e ideata da Dylan Moran, Graham Linehan, Arthur Mathews, Kevin Cecil e Andy Riley e prodotta da Nira Park. Lo show ha vinto il premio BAFTA come \"Best Situation Comedy\" nel 2000 e successivamente, nel 2005, ha inoltre vinto una \"Bronze Rose\" (\"Rosa di Bronzo\") al Festival Rose d'Or di Montreux nel 2001.\nLa serie \u00e8 ambientata nell'eponimo \"Black Books\", una piccola libreria situata nel quartiere di Bloomsbury, al centro di Londra. Lo show ruota attorno alla vita dell'Irlandese eccentrico, misantropo e alcolista Bernard Black (interpretato da Dylan Moran), proprietario della libreria. Co-protagonisti della serie sono il suo assistente Manny (Bill Bailey) e la loro amica Fran (Tamsin Greig).\nProduzione.\nTra il 2000 e il 2004 furono girate tre stagioni di \"Black Books\", ciascuna di sei episodi.\nLe scene all'esterno del negozio sono state girate fuori da una vera libreria, chiamata \"Collinge &amp; Clark\" e situata a Leigh Street, nel quartiere di Bloomsbury. Il pub nel quale sono state girate alcune scene dei primi episodi adesso \u00e8 diventato un ristorante chiamato \"the Norfolk Arms\". L'indirizzo fittizio del negozio (come si vede in una lettera all'inizio dell'episodio intitolato \"Travel Writer\") \u00e8 \"Black Books, 13 Little Bevan Street, Bloomsbury, London WC1\". Lo stesso Manny nel sesto episodio della prima stagione afferma che il negozio \u00e8 \u00abgiusto vicino a Russell Square\u00bb.\nTrama.\nLa serie \u00e8 incentrata sull'abitudine che Bernard ha di evitare contatti con il mondo esterno e le persone che lo abitano, ad eccezione della sua vecchia amica Fran Katzenjammer. Bernard mostra scarso entusiasmo o interesse negli affari (o. praticamente, in nient'altro che sia bere, leggere e fumare) e si rifiuta di interagire con qualsiasi persona al di fuori della sua libreria. Molti episodi sono incentrati sui tentativi condotti da Manny e Fran per cercare di forzarlo a condurre uno stile di vita pi\u00f9 accettabile sul piano della socialit\u00e0. Malgrado i loro tentativi, e il grande carisma di Manny in ambito sociale, tutti i loro sforzi finiscono sistematicamente senza portare alcun risultato, e loro, in primis, vengono risucchiati dalla visione nichilista che Bernard ha del mondo.\nLa serie si distingue per il suo surreale senso dell'umorismo, in particolar modo per quanto riguarda lo stato del negozio: \u00e8 infatti frequentemente rappresentato con un elevato e anti-igienico livello di sporcizia, indicato in un episodio dai molluschi che vivono nelle condutture e, in un altro addirittura da un tasso morto sul pavimento."}
{"id": "2085049", "revid": "287204", "url": "https://it.wikipedia.org/wiki?curid=2085049", "title": "Black Devil", "text": "Black Devil \u00e8 una marca di sigarette di produzione olandese, commercializzate dalla multinazionale Heupink &amp; Bloemen Tabak.\nVarianti.\nNel mercato sono disponibili quattro varianti:\nLe Pink sono commercializzate in Italia dalla prima met\u00e0 del 2015. In alcuni paesi europei e non le Pink sono aromatizzate al profumo di rosa (Ros\u00e9 Flavour). I codici AAMS sono i seguenti: 2164 per le Finest Flavour, 3185 per le Pink, 2020 per le Special Flavour e 3350 per le Yellow.\nAspetto estetico.\nLe sigarette Black Devil sono disponibili solo in pacchetti da 20 pezzi. Tutte le variet\u00e0 si presentano in pacchetto \"rigido\" e la scritta Black Devil nel centro del pacchetto. \u00c8 inoltre presente un logo costituito da un cerchietto rosso con internamente un piccolo diavolo stilizzato, nero e sorridente, con in mano una forca argentata. I tre tipi di pacchetti (Special Flavour, Finest Flavour, Pink) si differenziano sostanzialmente per il colore: il primo \u00e8 nero, il secondo \u00e8 grigio e il terzo \u00e8 rosa.\nUna volta aperto il pacchetto, la sigaretta si presenta con lunghezza e diametro standard; il colore della cartina e del filtro sono completamente neri (Special o Finest) o rosa. In corrispondenza del filtro \u00e8 presente un cerchietto e la scritta BLACK DEVIL di colore dorato (Special Flavour) o argentato (Finest Flavour).\nIl sapore.\nOltre ad avere il colore della cartina differente da quelle normali, le sigarette Black Devil si differenziano anche per il sapore: le prime, quelle al cioccolato, hanno un liquido sintetizzato sul filtro, appoggiando la lingua sul filtro si sentir\u00e0 un discreto sapore di zucchero. Quelle alla vaniglia, invece, hanno un liquido sintetizzato lungo tutta la cartina e lungo il filtro. Il fumo passivo sprigioner\u00e0 un forte odore di vaniglia, coprendo quasi del tutto l'odore del fumo. Le Pink, come detto in precedenza, sono sigarette classiche senza alcuna aromatizzazione aggiunta. L'esclusivit\u00e0 \u00e8 quindi puramente estetica.\nValori.\nI tenori di catrame, nicotina e monossido di carbonio sono i seguenti (validi per tutte le tre varianti):\n\u00c8 opinione piuttosto diffusa che le sigarette Black Devil siano maggiormente nocive delle pi\u00f9 comuni sigarette \"bianche\" per via della loro pigmentazione (nera, grigia, rosa o gialla che sia), tuttavia non esistono studi specifici in merito a conferma di questa tesi. Il colore della cartina pu\u00f2 aumentare la quantit\u00e0 di sostanze cancerogene presenti nelle Black Devil a cagione del colorante presente, il quale, tramite il processo di combustione, contribuisce alla sintesi di altro catrame, sostanza che rientra comunque nei limiti legali. \u00c8 stato peraltro predisposto a norma di legge lo smaltimento totale delle confezioni afferenti alle serie di emissione dalla 23/12r alla 32/12r, proprio per eccessivo sviluppo di catrame."}
{"id": "2085050", "revid": "1718925", "url": "https://it.wikipedia.org/wiki?curid=2085050", "title": "ABC (quotidiano)", "text": "ABC \u00e8 un quotidiano nazionale spagnolo. \u00c8 il secondo maggior quotidiano generalista di Spagna, e il pi\u00f9 vecchio ancora operante a Madrid.\nStoria.\nABC nacque come periodico settimanale a Madrid il 1\u00ba gennaio 1903, fondato da Torcuato Luca de Tena.\nGi\u00e0 dopo sei mesi dall'uscita del suo primo numero era stampato due volte a settimana e dal 1\u00ba giugno 1905 divenne quotidiano. Rimase per lungo tempo il quotidiano pi\u00f9 diffuso in Spagna.\nDurante la guerra civile spagnola usc\u00ec in due diverse edizioni distinte per il regime franchista e per quello repubblicano, edite a Siviglia e Madrid. Al termine del conflitto, con la riunificazione delle due versioni in una, ritorn\u00f2 ad essere il quotidiano pi\u00f9 venduto del paese iberico.\nOggi, ABC \u00e8 uno dei maggiori quotidiani nazionali, ha undici edizioni e ha una posizione di rilievo a Madrid e Siviglia. Secondo \"Media Studies\" raggiunge 660.000 lettori, comprese le loro edizioni cartacee e digitali. Per l'Ufficio di certificazione (OJD) in riferimento al periodo luglio 2010 al giugno 2011, la diffusione media di ABC \u00e8 di 314.271 copie."}
{"id": "2085051", "revid": "37401", "url": "https://it.wikipedia.org/wiki?curid=2085051", "title": "Marchesato delle Isole d'Oro", "text": "Il Marchesato delle Isole d'Oro fu un marchesato istituito nel 1531 da Francesco I di Francia che comprendeva alcune delle Isole di Hy\u00e8res, dette anche \"Isole d'Oro\": Port-Cros, l'\u00cele du Levant, Bagaud, Rascas e la Gabini\u00e8re. L'isola di Porquerolles ebbe una sorte diversa, venendo a far parte delle propriet\u00e0 dei signori di Gien. Fu associato per qualche periodo anche l'isolotto con la fortezza di Br\u00e9gan\u00e7on.\nCreato per difendere dalla pirateria gli abitanti, ma anche le coste provenzali vicine, non ha mai goduto di particolare interesse nobiliare, passando quindi di mano in mano molto facilmente, soprattutto come riserva di cassa, per far fronte ai costi familiari.\nIl primo ad avere tale titolo fu Bertrand d'Ornaison, signore d'Astarac, barone di Saint-Blancard, che prese possesso di tali terreni nel febbraio del 1532.\nCarlo V nel 1536 invade la Provenza e Andrea Doria, risparmia Hy\u00e8res ma occupa le isole, facendone, per soli quindici giorni, un ducato austriaco col nome di Isole d'Austria.\nNel 1543 Francesco I, avendo stretto un patto col Barbarossa contro Carlo V, invita l'ammiraglio a Toulon. La flotta moresca \u00e8 ormeggiata al largo delle isole.\nIl marchesato nel 1549 \u00e8 ritorna alla Corona. Poi Enrico II lo conferisce al tedesco Christophe de Rocquendorf, austriaco al servizio del re di Francia. Poich\u00e9 l'intento delle autorit\u00e0 \u00e8 quello di sradicare i pirati dalle isole e ricostruire gli abitati, soprattutto le fortezze, il nuovo proprietario solleva gli abitanti dal pagamento delle imposte e ne assicura l'impunit\u00e0 da qualunque reato, passato, presente e futuro, fin tanto che restano sulle isole. Ci\u00f2 non fa altro che rendere l'arcipelago un covo non solo di pirati di mare, ma anche di banditi di terra.\nNel 1552 il marchesato \u00e8 affidato a Gabriel de Lutz, signore d'Aramon, precedentemente ambasciatore del re a Costantinopoli. Il re gli accorda il diritto di presentare sul suo stemma sette gigli argentati su campo azzurro.\nNel 1560 de Lutz muore, lasciando come eredi Jaumette de Grasse e Jacqueline des Estardes (o Estandes), mentre l'anno successivo Br\u00e9gan\u00e7on torna alla Corona.\nNel 1564 le isole hanno per governatore Fran\u00e7ois de Simiane.\nNel 1573 Albert de Gondi, gi\u00e0 Maresciallo di Francia, diventa marchese delle isole, nonch\u00e9 governatore di Provenza. Alla sua morte \u00e8 suo figlio Philippe Emmanuel de Gondi che eredita il marchesato.\nNel 1610 luigi XIII, re di Francia, dona il marchesato al conte Joigny, demandandogli la fortificazione delle isole.\nNell'agosto 1656 il marchesato \u00e8 venduto dal duca di Richelieu a Gaspard de Covet, figlio del barone di Bormes. Gli succedere suo nipote Jean-Baptiste de Covet, marchese di Marignane dal 1647. I Covet eran diventati signori di Bormes nel 1601 per il matrimonio proprio di Jean Baptiste, conte di Trest e Marignagne, con Lucr\u00e8ce de Grasse, figlia Pomp\u00e9e de Grasse, signore di Bormes.\nNel maggio 1696 Joseph-Gaspard Covet, figlio di Jean Baptiste, diventa titolare del marchesato e gli succede suo figlio Joseph-Marie, luogotenente generale delle armate del re.\nNel 1760 Emmanuel-Anne-Louis de Covet \u00e8 l'ultimo marchese delle Isole d'Oro: nel 1778 queste ritornano al re Luigi XVI.\nNel 1835, in dicembre, il signor Pascal vende Levante e Port Cros al marchese Louis Marie Augustin Athanase de Retz de Malevieille. Nel 1844 questi vende le isole a Las Cases. Nel 1889 il signor Noblet cede Port Cros al marchese Costa de Beauregard, savoiardo di nazionalit\u00e0 sarda, membro dell'Accademia francese, autore di libri di storia.\nDopo la morte del de Beauregard, i suoi eredi conservano Port Cros per una dozzina d'anni, per poi vendere al dottor Crotte, che terr\u00e0 l'isola fino alla sua morte."}
{"id": "2085053", "revid": "123537353", "url": "https://it.wikipedia.org/wiki?curid=2085053", "title": "Maria Anna Ferdinanda di Braganza", "text": "Biografia.\nInfanzia.\nMaria Anna Ferdinanda era la maggiore dei figli sopravvissuti della regina Maria II del Portogallo e del re consorte Ferdinando, principe di Sassonia-Coburgo-Gotha.\nDopo la morte della madre nel 1853, Maria Anna divenne la protagonista della corte, fino a quando suo fratello maggiore, il re Pietro V del Portogallo spos\u00f2 la principessa Stefania di Hohenzollern-Sigmaringen, nel 1858. In un primo momento le due cognate condivisero un buon rapporto.\nMatrimonio.\nSpos\u00f2, l'11 maggio 1859 a Lisbona, il principe Giorgio di Sassonia, figlio del re Giovanni di Sassonia, appartenente al ramo cattolico della sua famiglia paterna.\nLa regina Stefania cerc\u00f2 di organizzare una brillante cerimonia, ma, alla fine, il matrimonio fu discreto e dimenticato sia in Portogallo sia in Sassonia. I novelli sposi trascorsero i loro primi giorni come una coppia sposata al Palazzo di Bel\u00e9m. Durante il loro breve soggiorno in Portogallo dopo la cerimonia, il principe Giorgio lasci\u00f2 una cattiva impressione alla famiglia reale portoghese, \"parlava poco con la moglie e non ha partecipato ad uno spettacolo teatrale al quale era stato invitato\". \nLa coppia part\u00ec per la Sassonia il 14 maggio. A Maria Anna non fu permesso di portare alla corte sassone dame di compagnia portoghesi con lei ed \u00e8 stata accompagnata solo dal fratello Luigi durante il viaggio. Pietro V scrisse quanto segue per quanto riguarda il matrimonio: \"\"Il matrimonio di mia sorella con il principe Giorgio di Sassonia \u00e8 stato celebrato con pi\u00f9 fasto che felicit\u00e0. Il primo \u00e8 seguito da un destino desolato, poich\u00e9 lui non lasci\u00f2 simpatie e alle persone che lo incontrarono spesso lasci\u00f2 una cattiva impressione\".\nIl matrimonio non fu felice secondo lo storico Eduardo Nobre, che sostiene che il principe \"non era all'altezza delle aspettative e qualit\u00e0 della Infanta portoghese\". Nonostante i loro problemi, ebbero otto figli.\nAnche se rinunci\u00f2 al trono portoghese quando si spos\u00f2, Maria Anna avrebbe potuto diventare regina se la linea maschile si fosse estinta. Questa situazione quasi accadde nel 1861, quando il re Pietro V e altri due suoi fratelli morirono per febbre tifoide e non ebbero eredi. Tuttavia, questa ipotesi \u00e8 stata completamente messa da parte quando suo fratello, il re Luigi I, spos\u00f2 la principessa Maria Pia di Savoia ed ebbe due figli.\nMorte.\nIntorno al 1883, il suo figlio pi\u00f9 giovane, Alberto Carlo, si ammal\u00f2 gravemente. Maria Anna si prese cura di lui per diversi mesi fino a quando guar\u00ec. Questo sforzo le fu fatale, siccome mor\u00ec di sfinimento, il 5 febbraio 1884 prima che il marito diventasse re.\nSuo cognato Alberto di Sassonia, succedette al padre nel 1873, ma poich\u00e9 non aveva figli, l'erede al trono era Giorgio.\nMaria Anna Ferdinanda non divenne mai regina poich\u00e9 il cognato mor\u00ec nel 1902 e suo marito divenne re quand'ella era ormai morta da diciotto anni. Suo figlio divenne re nel 1904 con il nome di Federico Augusto III: fu l'ultimo re di Sassonia.\nDiscendenza.\nMaria Anna Ferdinanda e Giorgio ebbero otto figli:"}
{"id": "2085056", "revid": "125939335", "url": "https://it.wikipedia.org/wiki?curid=2085056", "title": "Lyle R. Wheeler", "text": "Biografia.\nDopo aver completato gli studi alla University of Southern California e aver lavorato come disegnatore per una rivista e designer in campo industriale, nel 1936 venne assunto da David O. Selznick in qualit\u00e0 di scenografo per la sua casa di produzione.\nDurante la sua quarantennale carriera, durante la quale dimostr\u00f2 una particolare abilit\u00e0 nel progettare scenografie a costi contenuti, partecip\u00f2 a oltre trecentocinquanta film, molti dei quali vengono considerati dei classici come \"\u00c8 nata una stella\", \"Un albero cresce a Brooklyn\", \"Festa d'amore\", \"Donne e diamanti\", \"Ambra\", \"Il ventaglio\" e \"Quando la moglie \u00e8 in vacanza\".\nConquist\u00f2 ventinove candidature al Premio Oscar alla migliore scenografia, di cui quattro nel 1951, tre nel 1952 e due in altre due occasioni, vincendo in cinque occasioni.\nAlla sua morte, il 10 gennaio 1990, i suoi resti sono stati cremati e oggi le sue ceneri vengono conservate nella Chapel of the Pines Crematory di Los Angeles.\nGli Oscar di Wheeler sono stati inconsapevolmente acquistati dall'acquirente di un'asta, avvenuta alcuni mesi prima della sua morte. L'uomo aveva infatti acquistato una scatola sigillata senza per\u00f2 essere a conoscenza del suo contenuto."}
{"id": "2085068", "revid": "663330", "url": "https://it.wikipedia.org/wiki?curid=2085068", "title": "P\u00e1draic Delaney", "text": "\u00c8 conosciuto per il ruolo di Teddy O'Donovan nel film \"Il vento che accarezza l'erba\", grazie al quale si \u00e8 guadagnato un IFTA nomination, cos\u00ec come fu nominato attore irlandese dell'anno per il 2007 Berlin Film Festival. \nBiografia.\nDelaney nacque da Sheelagh and Michael Delaney. Ha tre fratelli pi\u00f9 grandi Philip, Conor ed Emmett, e due sorelle pi\u00f9 piccole, Tracey e Gemma. Frequent\u00f2 la Colaiste Abbain Secondary School ad Adamstown, Wexford. Studiava ingegneria prima di essere espulso dopo quattro mesi. Continu\u00f2 successivamente a studiare al Beckett Centre, Trinity College, Dublino.\nCarriera.\nCominci\u00f2 a recitare in teatro, in \"Amleto\", \"The Yalta Game\", \"Sogno di una notte di mezza estate \", \"The Hollow in the Sand\" and \"This Lime Tree Bower\". Delaney presto aggiunse la comparsa nello schermo nel suo repertorio, recitando nel film \"An Cuain\u00edn\", e apparendo nel 2005 nella serie televisiva irlandese \"Pure Mule\" e \"The Clinic\".\nFu nel 2006 che apparve per la prima volta di fronte all'audience internazionale come un rivoluzionario irlandese: Teddy O'Donovan in \"Il vento che accarezza l'erba\", contro Cillian Murphy. Il primo vinse la Palme D'Or al 2006 Cannes Film Festival, e Delaney fu nominato per due 2007 IFTA Award: Migliore Attore in un ruolo di supporto e Talento nuovo.\nDelaney \u00e8 anche un membro del cast della serie \"I Tudors\" in cui recitala parte del fratello di Anna Bolena George Bolena\nNel 2007, Delaney apparve sul palco al Tricycle Theatre nel ruolo di un prete Cattolico nella rappresentazione di John Patrick Shanley \"\"."}
{"id": "2085071", "revid": "287204", "url": "https://it.wikipedia.org/wiki?curid=2085071", "title": "Etica militare in Italia", "text": "Letica militare in Italia indica un \"corpus\" di principi di etica militare, l'insieme dei principi filosofici che caratterizzano l'impronta morale delle forze armate italiane e dei corpi armati nazionali ad ordinamento militare. (forze di polizia italiane).\nLa condotta degli appartenenti a questi enti \u00e8 comunque regolamentata formalmente e le previsioni in materia sono state riformate a partire dalla fine degli anni settanta, del XX secolo.\nStoria.\nI Regolamenti dal 1859 al 1929.\nI regolamenti del 1859 e del 1872 nel loro primo paragrafo recitano che \"\"L'Esercito\" \"\u00e8 istituito per sorreggere il Trono, tutelare le leggi e le istituzioni, far guerra ovunque venga ordinato dal Sovrano, difendere sino all'estremo l'onore e l'indipendenza della Patria\".\nLe stesure del 1907 e del 1929 invece prescrivono che \"L'Esercito, del quale \u00e8 comandante supremo S.M. il Re\", \"\u00e8 istituito per difendere sino all'estremo l'onore e l'indipendenza della Patria, facendo guerra ovunque venga dal Sovrano ordinato e per tutelare le istituzioni e le leggi nazionali\" \".\nLa Costituzione repubblicana.\nAll'art. 11 si afferma che:\nAll'art. 52 si statuisce che \nAll'art. 54 si precisa che:\nInfine l'art. 103 dispone:\nIl Regolamento di Disciplina militare del 1964.\nIl regolamento del 1964, che si rivolge a tutte le forze armate italiane, sancisce nella sua \"Premessa\" che esse \"...\" sono istituite per difendere sino all'estremo l'onore e l'indipendenza della Patria combattendo ovunque venga ordinato e per tutelare in obbedienza agli ordini ricevuti le istituzioni e le leggi nazionali\".\nL\"Avvertenza\" pubblicata in calce al Regolamento precisava \"Il Regolamento di disciplina militare \u00e8 il codice morale delle Forze armate ed enuncia i principi ed indica i metodi per creare e rafforzare una sostanziale disciplina. Esso deve essere riconosciuto, meditato ed osservato da tutti i militari, soprattutto da quanti rivestono un grado ed hanno missione di educatori. I principi morali e disciplinari dettati dal presente Regolamento formano la base e la forza dell'istituzione militare.\"\nDal punto di vista della dottrina, la \"Premessa\" al Regolamento del '64 cos\u00ec argomenta:\nSulla base dei principi enunciati nella \"Premessa\" e nell\"Avvertenza\" - - . \u00c8 cos\u00ec che nelle numerose scuole militari delle Forze armate, dell'Arma dei Carabinieri, del Corpo della Guardia di Finanza e del Corpo degli Agenti di Custodia si cerca di insegnare una Etica militare la cui dottrina si svilupper\u00e0 . \nSecondo l'Ufficio Storico dello Stato Maggiore dell'Esercito, quella degli anni '60 e '70 fu una societ\u00e0 militare disorientata che non intravedeva possibilit\u00e0 di impiego professionale (la guerra), che costituiva comunque un enorme serbatoio occupazionale, che vedeva la classe ufficiali annoverare sempre pi\u00f9 elementi provenienti dai ceti medio-bassi, anche loro afflitti da problemi di sostentamento economico.\nNel 1981 il Corpo delle Guardie di Pubblica Sicurezza fu smilitarizzato e convertito nella Polizia di Stato, e successivamente si ebbe la smilitarizzazione del Corpo degli Agenti di Custodia, convertito in Polizia Penitenziaria.\nLa riforma dell'Ordinamento militare del 1978.\nDa ultimo, in ordine di tempo l'art. 1 della legge 11 luglio 1978, n. 382 afferma che:\nQuanto all'evoluzione dei doveri che incombono sul soldato, Dio, Re e Patria erano i valori fondamentali cui si riferivano i regolamenti del 1859 e 1872. Il primo conteneva una lunga elencazione di doveri che violavano la sfera personale dei singoli e fissavano, una per una, le norme di comportamento della vita familiare, la religione, l'uso delle proprie cose. Sovrano e Patria erano un bene supremo ed inscindibile. Il Regolamento del '64 si presentava invece come una previsione di doveri di carattere generale afferenti al solo \"status\" militare ed il dovere di \"obbedienza\", prima \"assoluta\", \u00e8 divenuta \"pronta, leale e rispettosa\".\nQuesti schemi organizzativi legati al passato ed i relativi precetti etici vengono accantonati nel 1978: infatti le \"norme di principio\", prima dei doveri, trattano dei diritti costituzionalmente garantiti al \"cittadino-soldato\", non pi\u00f9 \"soldato-suddito\".\nL'ordinamento giuridico-militare italiano vigente.\nLa delimitazione dottrinaria dell'Etica militare italiana \u00e8 coerente con i principi animatori della carta costituzionale, i quali sono applicati tramite le seguenti norme:\nTesti che, secondo il Boursieur-Niutta ed il Gentili nel loro \"\"Codice di disciplina militare\",\" avrebbero trasformato il \"soldato-suddito\" dell'ordinamento disciplinare previgente nel \"soldato-cittadino\". Gli stessi avevano argomentato che prima della riforma del 1978, completatasi con la promulgazione nel 1986 del nuovo \"Regolamento di Disciplina militare\" (RDM), vigeva il \"Regolamento di Disciplina militare\" del 1964 che aveva di fatto, ma anche di diritto, posto in essere in un regime repubblicano un ordinamento militare autonomo, da quegli autori valutato come una sorta di stato nello stato che obbedisce alle sue regole, talora in contrasto, o almeno non in sintonia, con alcuni dei principi cardine posti alle basi dell'ordinamento della repubblica.\nEd in parallelo al Regolamento di Disciplina del 1964, sempre secondo quegli autori, anche i Codici penali militari di pace e di guerra e la legge del 1941 - che regolamentava l'Ordinamento giudiziario militare- con legge italiana di guerra \"andavano per loro conto\" quali riconosciuti strumenti della \"giustizia cd dei capi\".\nI principi dell'Etica militare nell'Italia contemporanea.\nI principi enunciati nei regolamenti della disciplina militare, nella costituzione repubblicana, nella \"Legge di principio del 1978\", succedutisi in Italia nell'Ottocento e nel Novecento, costituiscono alcuni dei principii fondanti dell'etica militare.\nIn particolare rilevano le stesure regolamentari del 1859, 1872, 1907, 1929, del 1964 e quella del 1978, del 1986 e del 2010 attualmente vigente.\nL'adesione dell'individuo alle forze armate richiede ove necessario il sacrificio della vita stessa e questa disponibilit\u00e0 \u00e8 richiesta in Italia sia alle forze della Repubblica Italiana, sia a quelle della Citt\u00e0 del Vaticano.\nEvoluzione della condizione militare.\nLa condizione militare in Italia a cavallo delle due guerre mondiali.\nLa monarchia nello stato unitario, pur tra enormi difficolt\u00e0 economiche vive momenti di autentica riaffermazione nel momento in cui intraprende la guerra contro l'Austria-Ungheria, conclusasi con una onerosa vittoria guadagnata da quel Regio Esercito nel quale si identificava casa Savoia. La vittoria aveva dato lustro e prestigio anche alla casta militare. La prima guerra mondiale vide i militari di carriera \nFu una guerra che venne caratterizzata anche da eccessi di severit\u00e0 da parte delle alte gerarchie, che ordinarono esecuzioni sommarie per limitare le numerose diserzioni e le insubordinazioni e perfino la decimazione.\nAlla esperienza della prima guerra mondiale, fece seguito l'avvento del fascismo, durante il quale vi fu la convivenza dei militari con la Milizia Volontaria per la Sicurezza Nazionale, il conferimento a Benito Mussolini del grado di Primo Maresciallo dell'Impero contemporaneamente al sovrano, insieme ad altri numerosi cambiamenti ed alle continue interferenze dei gerarchi fascisti sulla realt\u00e0 militare, che crearono una caduta di tensione nelle alte gerarchie militari, progressivamente allontanate dalle numerose posizioni di potere prima occupate.\nCon questo spirito di minore compattezza tra militari e di forte diffidenza tra la societ\u00e0 militare e la classe dirigente fascista, l'Italia si avvi\u00f2 verso la tragica avventura bellica del secondo conflitto mondiale, dal quale i militari italiani uscirono sconfitti anche sul piano morale. L'invasione alleata delle regioni meridionali port\u00f2 alla caduta del governo di Mussolini e alla controversa nomina del Maresciallo d'Italia Pietro Badoglio come primo ministro.\nIl dopo guerra fu caratterizzato da momenti di grande confusione e travaglio: vennero esaminate le posizioni dei tanti che erano transitati nelle forze armate della Repubblica di Sal\u00f2. Si crearono problemi di coscienza al momento del referendum istituzionale, si dovettero verificare situazioni di indegnit\u00e0 e si dovettero esaminare le accuse di atrocit\u00e0 a carico di tanti militari venutisi a trovare a fianco degli Alleati, dell'Asse o di formazioni partigiane.\nLa condizione militare in Italia dopo la 2\u00aa guerra mondiale.\nSostengono Boursieur-Niutta e Gentili che, sostanzialmente, la \"societ\u00e0 militare italiana\" \u00e8 stata sempre caratterizzata da una strutturazione fortemente gerarchicizzata e da \"distinzioni di casta\" rappresentata dalle categorie in cui sono differenziati i militari: gli\" Uffiziali\", i \"Bassuffiziali\" e la \"truppa\" nell'Ottocento, gli \"Ufficiali\", i \"Sottufficiali\" e la \"truppa\" fino agli anni '80- '90 del secolo scorso e poi gli \"Ufficiali\", i \"Marescialli/Ispettori\", i \"Sergenti/Brigadieri\", i \"militari di truppa ed i volontari\".\nUna costante di queste differenziazioni \u00e8 che la categoria degli ufficiali ha sempre rappresentato e rappresenta tutt'oggi un'\u00e9lite. Sicuramente non \u00e8 pi\u00f9 una diretta emanazione della nobilt\u00e0 e dell'alta borghesia come lo era sino alla 2\u00aa guerra mondiale, ma costituisce appunto una \u00e9lite perch\u00e9 i suoi componenti - per la forte idealit\u00e0 che \u00e8 normalmente alla base della loro scelta di vita, per la forte aspirazione a raggiungere i pi\u00f9 alti gradi della gerarchia, per la frequente necessit\u00e0 di cambiare sedi ed incarichi - vivono una dimensione ideale e professionale diversa dalle altre categorie che - ottenuta da lungo tempo la garanzia di percorrere pressoch\u00e9 automaticamente tutti i gradini della carriera nelle rispettive categorie - ricercano invece, normalmente, una stabilit\u00e0 di sede, un trattamento economico adeguato ed un impegno il pi\u00f9 possibile limitato e quasi impiegatizio.\nUn qualche cambiamento si \u00e8 registrato con la professionalizzazione dei \"volontari\" (ruolo della truppa e dei sergenti) delle Forze armate e con il loro prevalente impiego all'estero in operazioni di \"peace-keeping\" o \"peace-maintening\".\nRimane per\u00f2 un atteggiamento di fondo che - attraverso la Rappresentanza militare, qualche movimento che ricerca la sindacalizzazione ed una parte dell'opinione pubblica assolutamente contraria all'impiego dello strumento militare in operazioni militari - tende ad ottenere un'assimilazione al pubblico impiego civile.\nInoltre, \u00e8 opinione diffusa che per molti giovani la scelta di arruolarsi come volontari nelle Forze armate \u00e8 semplicemente la ricerca di un posto di lavoro.\nTuttavia le Forze armate, ormai definitivamente professionalizzate, sono e sempre di pi\u00f9 saranno costituite da uomini e donne formati con cura e con un bagaglio culturale sempre pi\u00f9 completo e continuamente aggiornato, perch\u00e9 oggi la formazione deve essere necessariamente permanente.\nDi pari passo, anche l'addestramento sar\u00e0 di livello altrettanto elevato.\nPeraltro il massiccio e continuo impiego delle Forze armate in operazioni sui teatri operativi internazionali conferisce ai militari italiani una professionalit\u00e0 sconosciuta fino a pochi anni fa, da tempo invece acquisita da americani (US), inglesi (UK) e francesi.\nAnche per i militari italiani oggi si applica la regola che da tempo vale per gli eserciti professionali di tutto il mondo occidentale: \" \"studia e cresci oppure... esci\" \".\nLa condizione militare nelle Forze armate italiane oggi.\nSecondo Gianalfonso D'Avossa la condizione militare \u00e8 \"un modo di essere, fatto di scienza ed arte, di poesia e di forza, di pensiero (la missione) ed azione (la professione) in un rapporto dialettico con la societ\u00e0 nella quale e per la quale si opera\". E nella \"condizione militare\" si possono evidenziare due componenti, una tecnica ed una morale. Da queste due componenti, radicalmente opposte, si ottengono le connotazioni peculiari del \"professionista militare\", come dirigente militare, la cui etica \u00e8 di matrice tecnica, e quella di \"capo per vocazione\", la cui etica \u00e8 di matrice eroica.\nIl primo fattore, quello tecnico, deriva principalmente dalla modernizzazione crescente dei mezzi, strumenti ed armi in dotazione. Lo sviluppo tecnologico dello strumento militare ha favorito la crescita della specializzazione militare in un contesto in cui il mezzo tecnico sembra prendere il sopravvento sull'uomo.\nGli stessi valori di \"autorit\u00e0\" e \"gerarchia\" hanno acquisisto nuove valenze rispetto al sistema tradizionale. Se prima per avere autorit\u00e0 bastava avere una carica come fosse una investitura divina, oggi ci\u00f2 non basta. Per avere autorit\u00e0 bisogna anzitutto dimostrare di possedere i requisiti giusti ed essere all'altezza della situazione.\nLa professionalit\u00e0 richiede un aggiornamento continuo per mantenersi al passo coi tempi e la specializzazione spinta porta ad una frammentazione della societ\u00e0 militare.\nIl militare oggi percepisce sempre meno la specificit\u00e0 del gruppo sociale al quale appartiene e sembrerebbe addirittura che la disciplina e militarit\u00e0 abbiano minore importanza rispetto alla specializzazione ed alla professionalit\u00e0.\nIn questo modo il fattore tecnico incide sulla societ\u00e0 militare modificando le strutture ed ingenerando l'individualismo. Tutto ci\u00f2 porta all'identificazione di un modello nel quale si ritiene superata la militarit\u00e0.\nQuesta \"civilizzazione\" progressiva ha portato di fatto ad alcuni aspetti quali la sindacalizzazione, l'orario di servizio con lo straordinario ed il superamento del tradizionale sistema dei rapporti gerarchici.\nIl secondo modello di riferimento sottolinea invece la specificit\u00e0 dell'etica militare e la prevalenza del fattore morale, imperniato sui valori etici della \"lealt\u00e0\", del \"coraggio\", del \"rigore morale\", del \"senso del dovere\", del \"rispetto dei diritti e della dignit\u00e0 umana\", del sereno e generoso \"spirito di dedizione al prossimo\".\nCos\u00ec, va sottolineato che al militare, unico caso tra tutte le professioni, pu\u00f2 essere richiesto quando le circostanze lo rendano necessario il sacrificio della vita: \u00e8 noto che a nessuno ed in nessuna professione pu\u00f2 essere imposto tale obbligo.\nIl militare pertanto ha bisogno di credere in quei valori originali della sua missione al servizio del paese e della collettivit\u00e0 ed ovviamente l'interesse generale deve prevalere sul suo interesse personale ed immediato.\nIn sintesi il militare non pu\u00f2 essere solo un cittadino cui sono state consegnate delle armi. La sua condizione \u00e8 diversa da quella delle altre professioni perch\u00e9 implica l'adesione integrale a quel \"sistema di valori tradizionali\" che sono alla base della \"solidariet\u00e0\" e della \"capacit\u00e0 combattiva\".\nSostiene sempre il D'Avossa che questo modello caratterizzato dalla specificit\u00e0 della condizione militare contiene tranquillamente il primo perch\u00e9 non pu\u00f2 esistere specificit\u00e0 senza professionalit\u00e0. La deontologia della professione militare quindi \u00e8 nello stesso tempo diversa e pi\u00f9 complessa delle altre. Essa implica infatti uno stile di vita che si fonda su un sapere tecnico-scientifico, come qualsiasi altra professione, ma in pi\u00f9 poggia sui valori etico-morali e culturali e su principi di comportamento del tutto particolari. Sono propria questa ampiezza della deontologia e la valenza dei suoi contenuti che fanno del militare un \"servitore dello stato\" molto speciale. Il militare si distingue per disponibilit\u00e0 personale, per l'atemporaneit\u00e0 e spazialit\u00e0 del suo impiego che mettono in risalto il pi\u00f9 autentico \"spirito di servizio\" e la solidariet\u00e0 nei confronti della collettivit\u00e0.\nL'evoluzione dell'etica nelle Forze armate dal dopoguerra ad oggi.\nIl ricorrente ricorso all'impiego delle Forze armate, e fra queste segnatamente alla Forza armata Esercito, per fronteggiare cicliche emergenze nazionali non afferenti alla difesa esterna del Paese, pongono spesso il problema di quale debba essere il vero e giusto ruolo delle Forze armate. Arturo Parisi \u00e8 persino giunto ad affermare che l'esito inevitabile della spirale del ricorso ai militari- per problematiche di ordine interno del Paese (emergenze di protezione civile, emergenza rifiuti, vigilanza delle citt\u00e0 a rischio criminalit\u00e0 o terrorismo, ecc.) - sar\u00e0 la militarizzazione della societ\u00e0 o la smilitarizzazione delle Forze armate o, paradossalmente, tutte e due.\nAl riguardo si pu\u00f2 osservare che certo non c'\u00e8 da temere la militarizzazione degli italiani perch\u00e9 -sostiene sempre Parisi- esistono solidi anticorpi al riguardo. Per contro \u00e8 pi\u00f9 verosimile che si possa arrivare ad una pseudo smilitarizzazione e deprofessionalizzazione delle Forze armate se si insister\u00e0 ad impiegarle, previo uno specifico addestramento ed indottrinamento, in campi non propriamente militari.\nSi pu\u00f2 ricordare come negli anni sessanta le ricorrenti emergenze di protezione civile -quando la omologa organizzazione civile non esisteva ancora- e le emergenze rifiuti fossero divenute le uniche aree di impiego di uno strumento militare ancora enorme e apparentemente non pi\u00f9 utilizzabile in operazioni militari vere e proprie. Si giunse poi alla riforma del 1978 e si persegu\u00ec la strategia politica di riduzione dello strumento a vantaggio della specializzazione, modernizzazione e maggiore efficienza. Si dovette per\u00f2 giungere all'intervento in Libano per vedere i militari tornare a \"fare i militari\". Segu\u00ec la \"prima guerra del golfo\" ed interventi progressivamente estesi in tutte le zone di crisi nel mondo: l'Etica militare torn\u00f2 ad essere il riferimento dei militari che per un lungo periodo si erano dovuti accontentare della sola \"Educazione civica\".\nInfine, la professionalizzazione delle Forze armate ha costituito una svolta molto decisa nel ruolo delle Forze armate di oggi, nella loro preparazione, nel loro sostegno in termini di risorse e consenso, nel loro impiego in Patria e all'estero. Certo, alla dottrina, ma soprattutto alla politica rimane la decisione finale circa quanto la militarit\u00e0 debba essere considerata un valore da preservare. Gi\u00e0 in Europa vi sono stati, quali la Germania, dove i militari usufruiscono addirittura di libert\u00e0 sindacali.\nUlteriori elementi di valutazione vanno poi ricercati nell'istituzione, quando ancora esisteva il servizio di leva, dell\"Osservatorio sui fenomeni di \"nonnismo\"\" e sui casi di \"mobbing\" che negli ultimi anni sono stati portati all'attenzione anche dell'Autorit\u00e0 Giudiziaria militare. In astratto, ci si deve anche interrogare se queste due realt\u00e0 non siano incompatibili con lo \"status militare\" e non siano anch'esse un indice di progressiva smilitarizzazione, nella considerazione che il militare, il soldato, il combattente dovrebbe naturalmente possedere qualit\u00e0 che lo rendono immune da eccessive sensibilit\u00e0 nei vari aspetti della vita di relazione interpersonale. Ma queste sono valutazioni rimesse alla sfera decisionale politica.\nIl dibattito in dottrina.\nLa dottrina nazionale di riferimento del periodo antecedente al 1978 si basava su due opere classiche di fine Ottocento, l\"Arte del comando\" (del capitano francese Andrea Gavet) ed \"Il galateo del Carabiniere\" del colonnello dei Reali Carabinieri Giancarlo Grossardi, nonch\u00e9 sulle stesure regolamentari - - dei corpi di terra e di mare prima e delle (allora) tre forze armate poi, sulle diverse codificazioni penali militari di pace e di guerra, sulla giurisprudenza dei tribunali militari e del Tribunale supremo militare, sulle leggi riguardanti la nazione in guerra, l'ordinamento giudiziario militare.\nDopo la riforma operata dalla legge 11 luglio 1978, n. 382 (\"\"Norme di principio sulla disciplina militare\")., l'etica militare nazionale \u00e8 stato argomento di testi come la circolare 1000/A/2 (\"Il manuale del combattente\"), emanata dallo Stato Maggiore dell'Esercito (SME), che enunciava il \"Decalogo del combattente\"; .\nOltre le fonti normative e la dottrina, ineriscono all'etica militare anche la \"tradizione\" e lo \"spirito di corpo\" delle singole forze armate e dei corpi che le costituiscono, cui fanno riferimento gli artt. 17 del regolamento di disciplina del 1964 e l'art. 16 del regolamento del 1986. Infatti, il regolamento del 1964 definiva lo \"spirito di corpo\" come un \"sentimento di solidariet\u00e0 che scaturisce dall'avere un alto scopo comune, dalla comunit\u00e0 di ideali, sacrifici e fatiche\". La formulazione del 1986 evidenzia l'interesse primario della realizzazione e del mantenimento dell'efficienza e del prestigio delle forze armate, o del corpo, che deriva dalla collaborazione e dalla solidariet\u00e0 dei militari che ne fanno parte. Collaborazione offerta dal militare che \"... osserva con senso di responsabilit\u00e0 consapevole tutte le norme attinenti alla disciplina ed ai rapporti gerarchici ...\".\nSempre in tema di tradizioni, etiche e storiche del corpo, e di spirito di corpo, neo-immessi nei ruoli."}
{"id": "2085073", "revid": "228587", "url": "https://it.wikipedia.org/wiki?curid=2085073", "title": "Marcello Viotti", "text": "Biografia.\nViotti nacque nella Svizzera Romanda. Egli studi\u00f2 violoncello, pianoforte e canto al Conservatorio di Losanna. Il direttore Wolfgang Sawallisch fu il suo mentore e lo incoraggi\u00f2 ad iniziare la sua carriera nel teatro d'opera. Da giovane direttore, Viotti affin\u00f2 la sua arte alla guida dell'\"Orchestra Internazionale della Giovent\u00f9 Musicale\" della citt\u00e0 di Fermo, oltre che con un complesso di fiati. La sua interpretazione della 4\u00aa sinfonia di Schumann gli valse la vittoria nel 1982 del Premio Gino Marinuzzi.\nNel corso degli ottanta e novanta, Viotti fu direttore principale in molti dei pi\u00f9 importanti Teatri d'opera europei. Egli diresse per tre anni lo \"Stadttheater\" di Lucerna, Vienna e il Teatro Regio di Torino, e quindi dal 1990 al 1993 fu \"Generalmusikdirector\" al Teatro dell'Opera di Brema. Fu direttore ospite alla Wiener Staatsoper, alla Deutsche Oper Berlin e alla Bayerische Staatsoper di Monaco di Baviera.\nViotti fu direttore principale alla \"Saarland Radio Symphony Orchestra\" (Saarbr\u00fccken) dal 1991 al 1995 e fu uno dei tre direttori principali alla \"MDR Symphony Orchestra\" di Lipsia dal 1996 al 1999. Fu anche direttore principale della M\u00fcnchner Rundfunkorchester (Orchestra radiofonica della radiotelevisione bavarese) dal 1998 al 2004, quando si dimise dall'incarico in segno di protesta per la riduzione dei fondi che mettevano in dubbio l'esistenza dell'orchestra.. Venne poi nominato direttore dell'Orchestra del Teatro La Fenice di Venezia nel gennaio 2002.\nViotti fu colpito da un ictus cerebrale durante le prove di orchestra a Monaco di Baviera nel gennaio 2005. Sottoposto ad intervento chirurgico per la rimozione dell'embolo rimase in coma e non riacquist\u00f2 pi\u00f9 la conoscenza fino alla sua morte avvenuta il 16 febbraio 2005.\nViotti era sposato ed aveva quattro figli, tra cui Lorenzo che ha seguito le orme del padre come direttore d'orchestra."}
{"id": "2085074", "revid": "1543377", "url": "https://it.wikipedia.org/wiki?curid=2085074", "title": "Sakari Mattila", "text": "Carriera.\nClub.\nGiovanili.\nHa iniziato a giocare a calcio all'et\u00e0 di 5 anni. Il suo primo club \u00e8 stato il Malminkartanon Peto, squadra di Malminkartano, sobborgo della parte nord di Helsinki. Prima di arrivare all'HJK, ha anche giocato nel Pohjois-Haagan Urheilijat.\nHelsingin Jalkapalloklubi.\n\u00c8 entrato a far parte della sezione giovanile dell'HJK a 10 anni ed \u00e8 stato subito promosso nella squadra giovanile. Nel 2007 ha giocato nel Klubi-04, che funge da squadra riserve dell'HJK, militante in Kakkonen. Nell'aprile del 2008 ha debuttato in prima squadra e nel massimo campionato finlandese, la Veikkausliiga, contro l'IFK Mariehamn. Ha realizzato il suo primo gol da professionista nella sua terza presenza, contro l'Inter Turku. Nella prima met\u00e0 della stagione 2008, \u00e8 stato usato prevalentemente come sostituto, in seguito ha iniziato a giocare con pi\u00f9 continuit\u00e0, diventando un pezzo importante nella squadra. In diverse gare ha giocato anche come difensore.\nNell'agosto successivo ha effettuato un provino per il Palermo, squadra della Serie A italiana che lo aveva seguito ad Helsinki e una settimana pi\u00f9 tardi trascorre un'altra settimana di prova con l'Udinese.\nEsperienze all'estero e ritorno in patria.\nNel novembre del 2008 i friulani lo hanno acquistato per 700.000 euro e gli hanno fatto firmare un contratto di quattro anni e mezzo, a partire dal gennaio del 2009.\nIl 10 luglio 2009 \u00e8 passato in prestito con diritto di riscatto dall'Udinese all'. Con la squadra bianconera ha esordito il 9 agosto in Coppa Italia nell'incontro vinto dai marchigiani 3 a 1 contro il Crotone ed il 21 agosto in Campionato nell'1-1 contro il . A fine stagione non viene riscattato dall', rientrando all'Udinese.\nNell'agosto 2010 si \u00e8 trasferito in prestito con diritto di riscatto alla formazione svizzera del Bellinzona con la quale, il 4 luglio 2011 si \u00e8 trovato l'accordo per il rinnovo del prestito fino a giugno 2012.\nNell'estate del 2012 \u00e8 tornato in Finlandia nelle file dell'HJK Helsinki.\nAalesund.\nIl 4 novembre 2013, i norvegesi dell'Aalesund hanno annunciato sul loro sito ufficiale l'ingaggio del calciatore, che si \u00e8 legato al nuovo club con un contratto triennale, valido dal 1\u00ba gennaio 2014. Il 10 marzo 2015, viene nominato nuovo capitano del club. Il 29 luglio successivo ha lasciato la fascia.\nFulham.\nIl 4 agosto 2015 viene ceduto a titolo definitivo al Fulham. L'8 agosto 2016 rescinde il suo contratto con i londinesi.\nNazionale.\nHa esordito in Nazionale maggiore il 31 ottobre 2013 nell'amichevole Messico-Finlandia (4-2)."}
{"id": "2085077", "revid": "365417", "url": "https://it.wikipedia.org/wiki?curid=2085077", "title": "Donal O'Shea", "text": "Dopo essersi laureato e avere ottenuto il PH.D. in Canada, alla Queen's University di Kingston, nell'Ontario, si trasfer\u00ec in Massachusetts, al Mount Holyoke College di cui \u00e8 titolare della cattedra Elizabeth T. Kennan dal 1996 e il decano dal 1998. Il suo campo di studio \u00e8 la geometria algebrica, e ha scritto vari libri sul tema; ma \u00e8 diventato famoso nel 2007, quando scrisse il libro divulgativo \"La congettura di Poincar\u00e9\" che ottenne subito un buon successo e fu tradotto in varie lingue."}
{"id": "2085093", "revid": "48279", "url": "https://it.wikipedia.org/wiki?curid=2085093", "title": "Giochi olimpici di Los Angeles", "text": "L'espressione Giochi olimpici di Los Angeles pu\u00f2 far riferimento a tre diverse edizioni dei Giochi olimpici estivi, tenutesi o da tenersi nella citt\u00e0 di Los Angeles, negli Stati Uniti d'America: "}
{"id": "2085094", "revid": "2110665", "url": "https://it.wikipedia.org/wiki?curid=2085094", "title": "Massiccio dei Maures", "text": "Il Massiccio dei Maures \u00e8 un massiccio montuoso ercinico situato in Provenza-Alpi-Costa Azzurra, nel dipartimento del Var, tra le citt\u00e0 di Hy\u00e8res e Fr\u00e9jus.\nEtimologia.\nIn francese \u00e8 detto massif des Maures (in occitano provenzale lei Mauras secondo la norma classica o lei Mauro secondo la norma mistraliana), quindi plurale, traducibile \"i mori\", a indicare il colore scuro delle rocce. Secondo alcuni \u00e8 parola saracena (araba? berbera?) o celtica.\nCaratteristiche.\nIl massiccio costituisce la cosiddetta Provenza cristallina, contrapposta alla Provenza calcarea e argillosa. Essendoci zone nelle quali lo strato ercinico si trova \"sopra\" lo strato permiano, \u00e8 stata postulata l'ipotesi che il Maures non sia, profondamente, in continuazione col Massiccio Centrale, come parrebbe razionale, ma sia un'isola ercinica flottante su uno strato permiano a causa dell'orogenesi alpina.\nClassificazione.\nLa Partizione delle Alpi del 1926 includeva il massiccio nel sistema alpino e lo legava alla sezione alpina Prealpi di Provenza.\nSecondo la pi\u00f9 moderna letteratura il massiccio, per la sua conformazione geologica, non fa parte del sistema alpino. Conseguentemente la SOIUSA lo esclude dalle Alpi e lo inserisce nei cosiddetti Massicci di Bassa Provenza."}
{"id": "2085095", "revid": "36426", "url": "https://it.wikipedia.org/wiki?curid=2085095", "title": "Via della Spada", "text": " \nVia della Spada si trova a Firenze, tra via de' Tornabuoni e piazza degli Ottaviani.\nStoria.\nLa strada era un'antichissima direttrice di Firenze perch\u00e9 usciva dalla porta di San \"Brancazio\" (storpiatura del nome della vicina chiesa di San Pancrazio) nelle mura romane e altomedievali, prolungando il decumano e immettendosi poi nell'odierna via Palazzuolo e da l\u00ec per la strada verso Pistoia.\nIl nome antico della strada era infatti via San Pancrazio, che venne cambiato sotto il Granduca Pietro Leopoldo nel nome attuale, per ragioni non conosciute. Guido Carocci ipotizza che possa esserci stata un'osteria o un'altra insegna che aveva come emblema una spada.\nDescrizione.\nAll'angolo con via della Vigna Nuova si trova palazzo Dudley, dalla caratteristica forma a cuneo, gi\u00e0 appartenente ai Rucellai e comprato dal conte di Northumberland sir Robert Dudley nel 1613; nel 1912-1913 venne riammodernato assumendo l'aspetto odierno. Anche il palazzo al numero 5 apparteneva ai Rucellai e venne unito al palazzo d'angolo sempre dal conte Dudley. \nAl trivio con via del Sole e via delle Belle Donne si trova il tabernacolo di San Sisto papa, di grandi dimensioni, dipinto da affresco dal pittore trecentesco Niccol\u00f2 di Tommaso. Pi\u00f9 avanti si incontra l'abside della ex-chiesa di San Pancrazio, dove \u00e8 stato incastonato un tabernacolo con una robbiana della \"Madonna col bambino\" e un \"Cristo dolente coronato di spine\" del XIX secolo, di un artista chiamato Iacovino. Fiancheggiando la chiesa, sulla strada si trova l'ingresso per la cappella del Santo Sepolcro, l'unica parte ancora consacrata della chiesa, dove si trova la tomba di Giovanni Rucellai fatta da Leon Battista Alberti sul modello del Santo Sepolcro a Gerusalemme.\nAl n. 4 Francesco Bigazzi (1887) ricorda un perduto stemma dei Vallombrosani (di Santa Trinita) e l'iscrizione \u00abdella Badia di / Vallombrosa ristav. / da fondamti / l'an.\u00b0 1707\u00bb."}
{"id": "2085097", "revid": "28592", "url": "https://it.wikipedia.org/wiki?curid=2085097", "title": "Giochi olimpici di Seoul", "text": ""}
{"id": "2085098", "revid": "287204", "url": "https://it.wikipedia.org/wiki?curid=2085098", "title": "Acacio da Silva Mora", "text": ""}
{"id": "2085102", "revid": "28592", "url": "https://it.wikipedia.org/wiki?curid=2085102", "title": "Alexander Nevsky Lavra", "text": ""}
{"id": "2085109", "revid": "28592", "url": "https://it.wikipedia.org/wiki?curid=2085109", "title": "Prince Potemkin", "text": ""}
{"id": "2085120", "revid": "729019", "url": "https://it.wikipedia.org/wiki?curid=2085120", "title": "Gomoario", "text": "Durante la sua carriera trad\u00ec due usurpatori, Vetranione e Procopio.\nBiografia.\nEntr\u00f2 a far parte dell'esercito romano prima del 350. Nel dicembre di quell'anno fu la causa della caduta dell'usurpatore Vetranione, passando dalla parte dell'imperatore Costanzo II.\nNel 360 Costanzo premi\u00f2 Gomoario nominandolo \"magister equitum\" del cesare Giuliano in Gallia. Probabilmente il suo ruolo era anche quello di controllore del cesare in favore del cugino e imperatore; infatti Giuliano, dopo essere stato acclamato imperatore dalle truppe, rimosse Gomoario dall'incarico, rimandandolo da Costanzo, in quanto, not\u00f2, Gomoario aveva gi\u00e0 tradito in passato un ribelle. Costanzo invi\u00f2 Gomoario con alcuni \"laeti\" a sbarrare il passo di Succi, tra i monti \"Haemus\", a Giuliano. Non si hanno altre notizie di Gomoario durante il regno di Giuliano (361-363).\nGomoario fu richiamato in servizio dall'usurpatore Procopio, appartenente alla medesima dinastia costantiniana di cui aveva fatto parte Costanzo, quando questi si ribell\u00f2 all'imperatore Valente (365). Gomoario combatt\u00e9, al comando di met\u00e0 dell'esercito di Procopio, in Asia Minore; aveva con s\u00e9 Costanza, figlia postuma ed unica erede di Costanzo II, grazie alla quale riusciva a stimolare il senso di lealt\u00e0 alla dinastia costantiniana delle truppe di Valente. Dopo alcuni successi iniziali, Procopio incontr\u00f2 Valente nella battaglia di Tiatira (in Lidia, nel marzo/aprile 366): le sorti della battaglia furono segnate quando Gomoario, facilmente convinto dal suo amico Arbizione, abbandon\u00f2 Procopio e pass\u00f2 con alcuni dei suoi uomini nel campo di Valente. Si ritir\u00f2 a vita privata poco dopo la battaglia."}
{"id": "2085133", "revid": "2134764", "url": "https://it.wikipedia.org/wiki?curid=2085133", "title": "Michail Michajlov", "text": "Collegamenti esterni.\n "}
{"id": "2085135", "revid": "339392", "url": "https://it.wikipedia.org/wiki?curid=2085135", "title": "Mikhail Mikhailov", "text": ""}
{"id": "2085144", "revid": "287204", "url": "https://it.wikipedia.org/wiki?curid=2085144", "title": "Bodri", "text": "Bodri \u00e8 una suddivisione dell'India, classificata come \"nagar panchayat\", di 13.328 abitanti, situata nel distretto di Bilaspur, nello stato federato del Chhattisgarh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 01' 05 N e 82\u00b0 06' 33 E.\nSociet\u00e0.\nEvoluzione demografica.\nAl censimento del 2001 la popolazione di Bodri assommava a 13.328 persone, delle quali 6.754 maschi e 6.574 femmine. I bambini di et\u00e0 inferiore o uguale ai sei anni assommavano a 2.204, dei quali 1.173 maschi e 1.031 femmine. Infine, coloro che erano in grado di saper almeno leggere e scrivere erano 8.039, dei quali 4.727 maschi e 3.312 femmine."}
{"id": "2085153", "revid": "281901", "url": "https://it.wikipedia.org/wiki?curid=2085153", "title": "Luvarus imperialis", "text": "Il pesce imperatore o luvaro (Luvarus imperialis) \u00e8 un pesce di mare appartenente alla famiglia Luvaridae di cui \u00e8 l'unico membro noto.\nDistribuzione e habitat.\n\u00c8 una specie cosmopolita diffusa in tutti gli oceani nelle fasce tropicali, subtropicali e temperate calde sia a nord che a sud dell'equatore. Nel mar Mediterraneo non \u00e8 comune ma comunque conosciuto da secoli.\nSi tratta di un tipico pesce pelagico che vive in acque aperte avvicinandosi difficilmente alle coste e frequentando soprattutto i primi 200 metri di profondit\u00e0.\nDescrizione.\nSi tratta di un pesce inconfondibile tanto \u00e8 singolare il suo aspetto, infatti ha corpo fusiforme ma massiccio, pinne dorsale ed anale simmetriche e limitate al terzo posteriore del corpo, coda falcata e simile a quella del tonno o del pesce spada, pinne ventrali rudimentali, pinne pettorali lunghe, capo massiccio con fronte ripida, bocca piccola ed occhi posti nella met\u00e0 inferiore.\nLa livrea \u00e8 nero-azzurra sul dorso ed argentea con toni rosati su ventre e fianchi. Le pinne pettorali e la pinna caudale sono rosee mentre la pinna dorsale e la pinna anale sono rosso scarlatto e possono avere la membrana di colore nero.\nRaggiunge i due metri di lunghezza per 100\u00a0kg di peso.\nAlimentazione.\nSi ciba di organismi planctonici di grandi dimensioni come meduse e tunicati pelagici ed \u00e8 accertato che si nutre anche di vegetali.\nRiproduzione.\nLe uova sono numerosissime, pelagiche. Lo sviluppo passa da tre fasi note come:\nPare che la maturit\u00e0 sessuale venga raggiunta durante lo stadio Astrodermella.\nBiologia.\nSolitario o in gruppi sparsi composti di pochi individui.\nPesca.\nDel tutto occasionale. Le carni sono molto pregiate ma raramente si trova sui mercati."}
{"id": "2085155", "revid": "1847786", "url": "https://it.wikipedia.org/wiki?curid=2085155", "title": "Hot R&amp;B/Hip-Hop Songs", "text": "La Hot R&amp;B/Hip-Hop Songs \u00e8 una classifica settimanale di singoli R&amp;B ed hip hop stilata dal settimanale statunitense \"Billboard\".\nLa classifica, ideata nel 1942, \u00e8 usata per determinare il successo di canzoni pop nelle aree urbane e soprattutto nelle aree a maggioranza afro-americana. Dominata negli anni da pezzi jazz, R&amp;B, rock and roll, doo-wop, soul e funk, alle prime posizioni attualmente si osservano moltissimi pezzi di R&amp;B contemporaneo ed hip hop.\nLa lista \u00e8 calcolata settimanalmente dai passaggi in radio e dalla vendita dei singoli."}
{"id": "2085160", "revid": "2373", "url": "https://it.wikipedia.org/wiki?curid=2085160", "title": "Ahuizotl", "text": "L'ahuizotl (o ahuitzotl) \u00e8 una creatura leggendaria tipica della religione azteca. Viene descritto come un essere simile ad una lontra, con mani prensili ed una mano aggiuntiva sulla coda. L'ahuizotl era un essere temuto per il fatto che adorava la carne umana, soprattutto unghie, occhi e denti. Si dice che amasse vivere in acqua o nei suoi pressi, e che usasse la mano alla fine della coda per catturare le prede.\nCodice fiorentino.\nL'ahuizotl di cui si parla nel Libro 11 del Codice fiorentino viene descritto cos\u00ec:\nL'ahuizotl nella cultura di massa.\nL'ahuizotl \u00e8 stato incluso come mostro nel gioco di ruolo di \"Dungeons &amp; Dragons\" nell'edizione dell'aprile del 2003 di \"Fiend Folio\", dove viene descritto come una scimmia amichevole, con testa e gambe lunghe simili ad un cane, ed una coda con una quinta mano.\nIl videogioco dell'Xbox 360 intitolato \"Culdcept Saga\" contiene la carta di una creatura chiamata Ahuizotl, e possiede le caratteristiche di un animale acquatico, e la capacit\u00e0 di trasformare tutti i terreni in terre blu (acqua). In particolare la creatura \u00e8 raffigurata come un serpente.\nUn boss del videogioco \"The Ocean Hunter\" prende il nome da Ahuizotl, ed ha l'aspetto di un elasmosauro.\nIl Pok\u00e9mon Aipom e la sua evoluzione Ambipom si ispirano probabilmente all'ahuizotl (anche se hanno le sembianze di una scimmia amichevole, dotati comunque di una mano o due mani prensili sull'estremit\u00e0 della coda).\nNel sedicesimo episodio della seconda stagione di \"My Little Pony - L'amicizia \u00e8 magica\", \"Rainbow Dash e il libro di avventure\", il cattivo del romanzo letto da Rainbow Dash \u00e8 un Ahuizotl.\nUn Ahuizotl compare anche nella serie animata \"The Secret Saturdays\"."}
{"id": "2085170", "revid": "287204", "url": "https://it.wikipedia.org/wiki?curid=2085170", "title": "Birgaon", "text": "Birgaon \u00e8 una suddivisione dell'India, classificata come \"census town\", di 23.352 abitanti, situata nel distretto di Raipur, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 18' 04 N e 81\u00b0 37' 43 E.\nSociet\u00e0.\nEvoluzione demografica.\nAl censimento del 2001 la popolazione di Birgaon assommava a 23.352 persone, delle quali 12.659 maschi e 10.693 femmine. I bambini di et\u00e0 inferiore o uguale ai sei anni assommavano a 4.945, dei quali 2.545 maschi e 2.400 femmine. Infine, coloro che erano in grado di saper almeno leggere e scrivere erano 13.959, dei quali 8.845 maschi e 5.114 femmine."}
{"id": "2085171", "revid": "1573940", "url": "https://it.wikipedia.org/wiki?curid=2085171", "title": "Kajikia albida", "text": "Il marlin bianco (Kajikia albida ()), nome commerciale marlin, \u00e8 un grosso pesce di mare della famiglia Istiophoridae, raro nei mari italiani.\nDistribuzione e habitat.\n\u00c8 diffuso in tutto l'Oceano Atlantico tropicale e subtropicale da cui sconfina nel mar Mediterraneo occidentale dove \u00e8 apparentemente raro.\n\u00c8 un pesce pelagico la cui biologia \u00e8 molto simile a quella dell'aguglia imperiale.\nDescrizione.\nMolto simile all'aguglia imperiale da cui si distingue principalmente per:\nRaggiunge 3 metri di lunghezza.\nBiologia.\nAlimentazione.\nBasata su pesci e cefalopodi pelagici.\nParassiti.\nPu\u00f2 presentare un copepode parassita, \"Gloiopotes ornatus\".\nPesca.\nSimile a quella dell'aguglia imperiale."}
{"id": "2085172", "revid": "28592", "url": "https://it.wikipedia.org/wiki?curid=2085172", "title": "Vanvitelli", "text": ""}
{"id": "2085173", "revid": "729019", "url": "https://it.wikipedia.org/wiki?curid=2085173", "title": "Gruppo Benati", "text": "Il Gruppo Benati \u00e8 stato un gruppo industriale costituito da aziende produttrici di Macchine Movimento Terra fondato a Imola nel 1961 da Renato Bacchini. Nel 1990 \u00e8 stata acquisita da Fiat-Allis ed \u00e8 entrata nell'orbita del Gruppo Fiat.\nLa storia.\nLa societ\u00e0 Benati esisteva dal 1887 ed era stata fondata da Andrea Benati, imprenditore imolese della fine dell'Ottocento; si trattava di una piccola societ\u00e0 che costruiva aratri per l'agricoltura e continu\u00f2 la sua produzione fino a met\u00e0 degli anni '50 con un'altra compagine azionaria.\nDagli aratri, la ditta pass\u00f2 a produrre attrezzature per macchine da escavazione.\nFu Renato Bacchini, rilevando l'azienda e costituendo la \u00abBenati S.p.A.\u00bb, ad imprimere una svolta, portando la Benati a diventare un'azienda \"leader\" nel settore.\nIl gruppo, all'epoca della sua costituzione, era formato da un insieme di aziende specializzate nella costruzione di:\nNel 1961 la Benati costru\u00ec la prima macchina movimento terra, il \"MAX 70\", un escavatore cingolato.\nAi primi escavatori cingolati segu\u00ec la produzione delle prime pale gommate, commercializzate con il marchio \"GM\". Negli anni '60 il Gruppo Benati vendeva, oltre che in Italia, in molti stati della Comunit\u00e0 europea e nei Paesi dell'Est Europeo, in particolare la Jugoslavia e la Bulgaria.\nAlla fine degli anni sessanta Bacchini decise di razionalizzare le linee di lavorazione e montaggio. Costitu\u00ec una societ\u00e0 per ciascuna produzione specifica. Nacquero cos\u00ec le seguenti societ\u00e0 del Gruppo Benati:\nLe macchine \u00abterna\u00bb erano il prodotto di punta del gruppo; fu quello che interess\u00f2 di pi\u00f9 la FIAT, convincendola all'acquisizione del gruppo di produzione e commercializzazione. La Fiat rilev\u00f2 i marchi e decise di continuare la produzione negli stessi capannoni di Imola in via Selice. La capogruppo \"Benati S.p.A.\" fu assorbita dalla CNH Global, una controllata del gruppo di Torino.\nDurante la sua esistenza, la Benati ha subito numerose mutazioni. Le macchine hanno cessato di esistere con il marchio \"BEN\" il 31 dicembre 1995.\nLa riproposizione del nome.\nAlla fine del primo decennio del XXI secolo sono stati riproposti i marchi storici da parte di una nuova societ\u00e0 costituita dalla figlia di Renato Bacchini, Isabella Maria. Il 14 aprile 2011, esattamente 50 anni dopo la fondazione, ha creato la \u00abBenati Group s.r.l.\u00bb, di cui \u00e8 amministratrice.\nL'imprenditrice si \u00e8 prefissata l'obiettivo di riportare la produzione negli storici stabilimenti di via Selice, dismessi dalla Fiat nel decennio 2001-2010."}
{"id": "2085177", "revid": "28592", "url": "https://it.wikipedia.org/wiki?curid=2085177", "title": "Facciate", "text": ""}
{"id": "2085179", "revid": "916580", "url": "https://it.wikipedia.org/wiki?curid=2085179", "title": "Marlin bianco", "text": ""}
{"id": "2085180", "revid": "281901", "url": "https://it.wikipedia.org/wiki?curid=2085180", "title": "Pesce imperatore", "text": ""}
{"id": "2085182", "revid": "281901", "url": "https://it.wikipedia.org/wiki?curid=2085182", "title": "Luvaro", "text": ""}
{"id": "2085184", "revid": "281901", "url": "https://it.wikipedia.org/wiki?curid=2085184", "title": "Luvaro imperiale", "text": ""}
{"id": "2085190", "revid": "6923", "url": "https://it.wikipedia.org/wiki?curid=2085190", "title": "Lago Salton", "text": "Il lago Salton, Salton Sea in lingua inglese, \u00e8 un lago salato endoreico situato nel sud della California, nel sud-ovest degli Stati Uniti d'America.\nStoria.\nIl lago \u00e8 stato creato da una grave inondazione del fiume Colorado avvenuta all'inizio del XX secolo. L'acqua, attraverso canali di irrigazione, si rivers\u00f2 per diversi mesi nella pianura Salton, inondando fattorie e case su una superficie di 1000 chilometri quadrati di deserto e creando un mare interno. Oggi \u00e8 circondato da un arido deserto, a nord dell'Imperial Valley. Compreso nelle contee di Riverside e Imperial, \u00e8 alimentato da numerosi fiumi: il New River, il Whitewater River e l'Alamo River. Il lago Salton si trova nell'entroterra, in una depressione vicino ai monti San Jacinto.\nIl bacino idrico \u00e8 interessato da un progressivo degrado dovuto a livelli crescenti di inquinamento delle acque, un fenomeno che \u00e8 alla base del fallimento di un progetto, nato negli anni cinquanta, che voleva fare di questo lago il luogo turistico balneare dell'Imperial Valley. Presso i centri di Salton City, Salton Sea Beach e Desert Shores, nella parte ovest del lago, e Desert Beach, North Shore e Bombay Beach, in quella est, si pu\u00f2 vedere ci\u00f2 che rimane di quel progetto: edifici e strade in stato di degrado e abbandono. Solo l'immigrazione dal vicino Messico ha impedito che questi centri divenissero delle citt\u00e0 fantasma a tutti gli effetti, dato che le abitazioni lasciate vuote dai precedenti abitanti sono state poi in parte occupate dagli immigrati in cerca di una sistemazione economica.\nRegime idrico.\nCon un'estensione di 974 chilometri quadrati, rappresenta il pi\u00f9 grande lago della California. La sua dimensione \u00e8 soggetta a variazioni in funzione di una serie di fattori, come l'apporto d'acqua da suoi contributori, i prelievi per uso agricolo, l'evaporazione e la frequenza delle precipitazioni. In media, misura 24\u00a0km per 56\u00a0km. La diminuzione delle precipitazioni annue, determinata dall'aggravarsi della siccit\u00e0, ne sta causando il progressivo ritiro, ponendo una serie di minacce ecologica all'intera area.\nInquinamento.\nEssendo un lago chiuso, le sue acque presentano livelli allarmanti di inquinamento, dovuti in gran parte alle acque fluviali che provengono dal Messico, dove sono ancora in uso prodotti chimici per agricoltura molto inquinanti. La situazione delle sue acque \u00e8 cos\u00ec grave che \u00e8 divenuto pericoloso sia mangiarne il pescato sia il semplice farvi il bagno.\nDal 2003 \u00e8 stato avviato un progetto di riqualifica e recupero del lago, che tuttavia non ha saputo dare risultati soddisfacenti.\nIl progressivo ritiro delle acque sta mettendo allo scoperto porzioni crescenti di un alveo carico di sostanze tossiche, una situazione causata dall'estensiva industria agricola. Senza decisive misure di intervento, il volume del lago potrebbe ridursi in modo drastico e la salinit\u00e0 aumentare in maniera considerevole. Col ridotto apporto idrico, l'abbassamento del livello dell'acqua metterebbe a nudo un alveo carico di terriccio intriso di sostanze tossiche, leggero e volatile, destinato ad alzarsi col vento e dare origine a delle pericolose dust bowl.\nNel 2013, il musicista ambient Rafael Anton Irisarri ha dedicato un suo lavoro dal titolo \"The Unintentional Sea\" al disastro ambientale del Lago Salton."}
{"id": "2085193", "revid": "287204", "url": "https://it.wikipedia.org/wiki?curid=2085193", "title": "Bilha", "text": "Bilha \u00e8 una suddivisione dell'India, classificata come \"nagar panchayat\", di 8.992 abitanti, situata nel distretto di Bilaspur, nello stato federato del Chhattisgarh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 21\u00b0 57' 27 N e 82\u00b0 04' 17 E.\nSociet\u00e0.\nEvoluzione demografica.\nAl censimento del 2001 la popolazione di Bilha assommava a 8.992 persone, delle quali 4.625 maschi e 4.367 femmine. I bambini di et\u00e0 inferiore o uguale ai sei anni assommavano a 1.533, dei quali 802 maschi e 731 femmine. Infine, coloro che erano in grado di saper almeno leggere e scrivere erano 5.252, dei quali 3.133 maschi e 2.119 femmine."}
{"id": "2085194", "revid": "266224", "url": "https://it.wikipedia.org/wiki?curid=2085194", "title": "Fiori rosa, fiori di pesco", "text": ""}
{"id": "2085196", "revid": "729019", "url": "https://it.wikipedia.org/wiki?curid=2085196", "title": "Assedio di Cuneo (1744)", "text": "L'assedio di Cuneo del 1744 fu un fatto d'armi svoltosi durante la guerra di successione austriaca.\nDurante la guerra di successione austriaca i francesi (nemici dei piemontesi e degli austriaci) decisero di avanzare in Piemonte per poi arrivare in Austria. Prima di scendere in Piemonte, per\u00f2 i francesi uniti con gli spagnoli dovettero assediare Cuneo, citt\u00e0 molto ben guarnita che gi\u00e0 aveva resistito a otto assedi.\nDopo un velocissimo assedio al forte di Demonte in valle Stura, i galloispani si trovarono di fronte alla citt\u00e0 fortificata pronta ormai da tempo per sopportare l'assedio. Il nuovo governatore della citt\u00e0, il barone Wilhelm von Leutrum (noto in lingua piemontese come Baron Litron), di origine sassone, era stato chiamato dal Re Carlo Emanuele III di Savoia (detto Carlin) a difendere la citt\u00e0, vista la sua esperienza.\nL'assedio cominci\u00f2 il 15 settembre 1744 con l'arrivo della prima bomba contro le mura di Cuneo, alla quale i cuneesi risposero con tanta foga da far tacere i nemici per pi\u00f9 di due giorni. I combattimenti continuarono ancora per molto con i galloispani che distruggevano campanili e camini e i piemontesi che facevano di tutto per cacciarli motivati dal barone Wilhelm von Leutrum che amava molto quella che definiva gi\u00e0 la sua citt\u00e0. Il 29 settembre da Saluzzo il Re arriv\u00f2 con 25000 uomini (su 40000 di tutto l'esercito Sabaudo) per soccorrere i 4089 soldati a difesa di Cuneo. L'esercito si schier\u00f2 a Madonna dell'Olmo e l\u00ec il 30 settembre combatt\u00e9 una grande battaglia contro i nemici galloispanici che usciranno vincitori ma saranno molto indeboliti. I ventuno giorni di assedio successivi furono molto pi\u00f9 facili e l'11 ottobre il consiglio di guerra francospagnolo (composto dal Principe di Cont\u00ec per i francesi e il Marchese Las Minas per gli spagnoli sotto un comando generale dell'Infante di Spagna Don Filippo di Borbone) decide che nelle notti successive avverr\u00e0 la ritirata. Il 21 ottobre viene dichiarato concluso l'assedio."}
{"id": "2085197", "revid": "1350389", "url": "https://it.wikipedia.org/wiki?curid=2085197", "title": "Equitalia", "text": "Equitalia S.p.A. \u00e8 stata una societ\u00e0 italiana a totale controllo pubblico con l'entrata in vigore dell'art. 3 del decreto legge n. 203 del 30 settembre 2005, denominato riforma della Riscossione, convertita con modificazioni nella Legge n. 248 del 2 dicembre 2005, ed incaricata della riscossione dei tributi su tutto il territorio, con l'eccezione della Sicilia. Era partecipata al 51% dall'Agenzia delle Entrate e al 49% dall'INPS.\nDal 1\u00ba luglio 2017 le societ\u00e0 del gruppo Equitalia sono sciolte (tranne Equitalia Giustizia), come previsto dal decreto-legge 22 ottobre 2016 n. 193, convertito con modificazioni dalla legge 1\u00ba dicembre 2016 n. 225. \nL\u2019esercizio delle funzioni relative alla riscossione viene ora svolto dalla neocostituita Agenzia delle entrate-Riscossione, ente pubblico economico strumentale dell'Agenzia delle Entrate.\nStoria.\nFino al 1990 in Italia la riscossione era affidata a una pluralit\u00e0 di soggetti privati, le c. d. Esattorie che operavano in ambiti molto piccoli, a volte anche pi\u00f9 di uno all'interno di un territorio provinciale. A far tempo dal 1990, con l'entrata in vigore del D.P.R. n. 43/1988, furono istituiti concessionari a livello provinciale e infra provinciale che avrebbero dovuto unificarsi, al solo livello provinciale, entro il 1995.\nLa riforma della riscossione \u00e8 avvenuta con l'entrata in vigore dell'art. 3 del D.L. 30 settembre 2005, n. 203 deliberato dal Governo Berlusconi III, convertito con modificazioni nella legge 2 dicembre 2005, n. 248. con la costituzione di Riscossione S.p.A., che il 12 marzo 2007 ha preso come nome \"Equitalia S.p.A.\". Con il D.L. 4 luglio 2006, n. 223 il Governo Prodi II autorizza Riscossione S.p.A. a utilizzare i dati in possesso dell'Agenzia delle Entrate.\nEquitalia dalla sua costituzione, con una campagna di acquisizioni e fusioni, ha ridotto a tre il numero degli agenti della riscossione (Equitalia Nord, Equitalia Centro, ed Equitalia Sud. In particolare, nell'aprile 2009 l'ambito di Genova passa da Equitalia Polis S.p.A a Equitalia Sestri S.p.A. e l'ambito di Salerno passa da Equitalia Etr S.p.A. a Equitalia Polis S.p.A. A maggio Equitalia Gerit S.p.A. acquista Equitalia Frosinone S.p.A., a giugno, Equitalia Etr S.p.A. incorpora Equitalia Foggia S.p.A., mentre l'ambito di Lucca passa da Equitalia SRT S.p.A. a Equitalia Cerit S.p.A. A gennaio 2010 Equitalia Perugia S.p.A. ed Equitalia Terni S.p.A. si fondono, dando luogo a Equitalia Umbria S.p.A, Per il Territorio di Alessandria da Ex CA.RALT negli anni 90, diventa Equitalia nomos , per diventare a Equitalia Nord.\nA gennaio 2011 Equitalia Etr S.p.A. incorpora Equitalia Lecce S.p.A. Con le operazioni societarie del 1\u00ba luglio e del 1\u00ba ottobre 2011 e la messa in liquidazione di Equitalia Basilicata S.p.A partecipata da privati, al 31 dicembre 2011 erano operative Equitalia Nord S.p.A., Equitalia Centro S.p.A., Equitalia Sud S.p.A., Equitalia Giustizia S.p.A., Equitalia Servizi S.p.A.\nL'efficacia nella riscossione da parte di Equitalia ovviamente si scontra con il fatto, gi\u00e0 presente in passato, che la maggior parte delle somme da riscuotere si riferisce a societ\u00e0 fallite con pochi o nulli beni ovvero a persone diventate nel frattempo del tutto nullatenenti o defunte (per es. le sanzioni amministrative non sono trasmissibili agli eredi).\nComunque, al fine di cercare di agevolare i pagamenti, nel 2013 si \u00e8 ampliata la possibilit\u00e0 di rateazione, ulteriormente ampliata nel 2014, quando si \u00e8 anche concesso uno sconto di aggi, interessi e sanzioni (cosiddetto \"condono\") per coloro che hanno provveduto al saldo.\nIl 1\u00ba luglio 2013 Equitalia Servizi S.p.A. viene incorporata nella capo gruppo.\nNel 2014, dopo Attilio Befera viene nominato presidente Vincenzo Busa fino al 24 agosto 2016, quando si dimette per entrare alla Corte dei Conti.\nIl 17 febbraio 2016 viene creata Equitalia Servizi di Riscossione S.p.A. in cui vengono fatte confluire Equitalia Nord S.p.A., Equitalia Centro S.p.A., Equitalia Sud S.p.A. a decorrere dal 1\u00ba luglio 2016. \nDescrizione.\nOrganizzazione e attivit\u00e0.\nIl Gruppo Equitalia esercita la riscossione dei tributi sull'intero territorio nazionale, esclusa la Sicilia. In particolare, Equitalia esercita sia la riscossione non da ruolo, che riguarda i versamenti diretti, per esempio, la riscossione dei versamenti unitari con compensazione mediante Mod. F24, la riscossione dei tributi e delle altre entrate versate con Mod. F23, la riscossione dell'ICI, sia la riscossione a mezzo ruolo, che \u00e8 effettuata sulla base della notifica di una cartella di pagamento o altro avviso (accertamento esecutivo per i tributi erariali cosiddetto \"AVE o avviso di addebito\" per la riscossione dei contributi previdenziali INPS cosiddetti \"AVA\").\nIl Gruppo Equitalia si compone delle societ\u00e0 Equitalia S.p.A. (capogruppo), Equitalia Giustizia, Equitalia Servizi di riscossione, presenti su tutto il territorio nazionale (Sicilia esclusa, la cui societ\u00e0 si chiama \"Riscossione Sicilia S.p.A.\" - fino al 1\u00ba settembre 2012 denominata SERIT Sicilia S.p.A.).\nEquitalia S.p.A. esercita funzioni prevalentemente strategiche, di indirizzo e controllo dell'attivit\u00e0 degli agenti della riscossione, mentre gli agenti si occupano degli aspetti operativi, gestendo gli sportelli e i rapporti con i contribuenti e con gli enti, supporta gli agenti della riscossione sia come fornitore di soluzioni tecnologiche sia come interfaccia con gli enti.\nEquitalia Giustizia si occupa della riscossione delle spese di giustizia e delle pene pecuniarie conseguenti ai provvedimenti giudiziari passati in giudicato o diventati definitivi dal 1\u00ba gennaio 2008, nonch\u00e9 della gestione provvisoria di libretti di risparmio e di titoli di credito sequestrati (in attesa della eventuale confisca definitiva con la eventuale sentenza di condanna definitiva), mentre le somme liquide sequestrate sono acquisite, con riserva di restituzione in caso di dissequestro o assoluzione definitiva. Gestisce il Fondo unico di giustizia.\n\u00c8 stato evidenziato che dall'anno 2000 al 2013 compreso, Equitalia ha avuto incarico di riscuotere 663 miliardi di Euro (oltre ad aggi e interessi), ma ne ha effettivamente riscossi solo 76,1 miliardi pari all'11,5%; anche contando che sono aperte procedure di rateazione per 18,6 miliardi, di cui solo una parte andr\u00e0 a buon fine. Si vede che, nonostante la faccia feroce, la capacit\u00e0 di effettiva riscossione \u00e8 inferiore al 10% del dovuto, cio\u00e8 un risultato molto modesto.\nAgenti della riscossione.\nDal 1\u00ba gennaio 2012 la struttura degli agenti della riscossione era la seguente:\nLo sportello amico.\nDa aprile 2012 Equitalia, in integrazione ai tradizionali servizi di assistenza, ha avviato il progetto degli Sportelli Amico, spazi dedicati all'ascolto e al confronto con i contribuenti e finalizzato al rafforzamento dei servizi di supporto rivolti al cittadino. I primi sportelli amici attivati da Equitalia sono stati quelli di Bologna, Cosenza, Firenze, Foggia, Genova, Milano, Napoli, Pescara, Roma, e Torino ma la loro presenza \u00e8 stata progressivamente estesa a tutte e 19 le regioni in cui Equitalia esercita la propria attivit\u00e0.\nLo sportello imprese.\nIl 30 novembre 2013, Equitalia ha affiancato allo Sportello Amico lo Sportello Amico Imprese, specializzato nell'assistenza a titolari di piccole medie aziende, artigiani e commercianti. Il servizio \u00e8 stato attivato in via sperimentale a Bari, Bologna, Firenze, Roma, Torino e Varese ma \u00e8 in atto una politica di espansione di tali sportelli da parte del Gruppo, in particolar modo nelle aree caratterizzate da rilevanti insediamenti produttivi.\nDati economici e finanziari.\n2011.\nEquitalia nel 2011 ha ottenuto ricavi per 1,10 miliardi di Euro, di cui 1,03 miliardi derivanti dall'incasso di commissioni (aggi, rimborsi spese, ecc.) sull'attivit\u00e0 di riscossione conto terzi. Margine operativo lordo di 62,5 milioni, risultato prima delle imposte negativo per 68,7 milioni, perdita dell'esercizio di 73,5 milioni.\nIn questo periodo ha riscosso crediti per 8,62 miliardi di Euro, di cui 4,55 miliardi per conto dello Stato, 2,63 miliardi per conto di INPS e INAIL, 1,44 miliardi per conto di Regioni, Province, Comuni, Consorzi, ecc. I grandi debitori (coloro che sono iscritti a ruolo per importi superiori a 500.000 \u20ac) sono 982 e da essi nel 2011 Equitalia ha riscosso 1,59 miliardi.\n2012.\nNel 2012, Equitalia ha ottenuto ricavi per 1,01 miliardi di cui 925,65 milioni dall'incasso di commissioni sull'attivit\u00e0 di riscossione conto terzi. EBITDA di 67,06 milioni, EBIT di 18,81 milioni, utili per 8,28 milioni.\nNonostante la flessione degli aggi, Equitalia ha chiuso in utile l'anno, grazie a politiche di contenimento dei costi operativi.\nIn questo periodo ha riscosso crediti per 7,53 miliardi, di cui 4,3 per conto dello Stato, 921 milioni per Inps e Inail e 1,29 per Regioni, Province, Comuni, Consorzi, ecc.\nI grandi debitori sono 867 da cui sono stati riscossi 1,5 miliardi.\n2013.\nRicavi per 911,04 milioni, 43,55 milioni di EBITDA (margine operativo lordo), 2,67 milioni di utili, cifre minori rispetto al 2012 per la flessione dei volumi di riscossione.\nNel 2013 ha riscosso crediti per 7,13 miliardi, di cui 4,09 in conto Stato, 1,81 miliardi per Inps e INAIL, 1,22 per Regioni, Province, Comuni, Consorzi, ecc., in diminuzione sia per la crisi economica sia per gli interventi normativi che hanno permesso la una maggiore possibilit\u00e0 di rateazione e dilazione dei pagamenti (2,9 miliardi il valore delle rateazioni concesse nel 2013).\nFonte: gruppoequitalia.it\nCritiche.\nEquitalia, quale ultimo anello della filiera tributaria, \u00e8 stata oggetto di forti critiche in un momento in cui la crisi economica e la pressione fiscale sono diventate pi\u00f9 pesanti. Le contestazioni erano relative ai tassi di interesse molto elevati e all'aggio di riscossione che fanno lievitare le tasse da pagare. A tutti gli effetti per\u00f2 interessi, sanzioni e aggio non dipendono da Equitalia ma sono stabiliti dalla legge e sono comprese nelle voci da riscuotere.\nL'attivazione delle procedure come il pignoramento di beni (inclusi immobili) a fronte di debiti relativamente modesti o l'inefficienza amministrativa della societ\u00e0 sono state spesso oggetto di critiche da parte della stampa. Col tempo sono state in gran parte superate in seguito all'introduzione di modifiche normative che hanno ridotto il ricorso alle procedure offrendo, da un lato, massime garanzie ai cittadini ma dall'altro, come rilevato dalla Corte dei Conti in una relazione al Parlamento del 2013, rischiando di indebolire l'attivit\u00e0 di recupero dell'evasione.\nSecondo quanto affermato dal programma televisivo \"Report\", in una trasmissione del 2010, Equitalia mostrerebbe severit\u00e0 minore nei confronti dei partiti, dei grandi imprenditori e pi\u00f9 in generale dei VIP rispetto ai soggetti in modeste condizioni economiche. Sempre nel 2010, a fronte della sentenza della Corte di Cassazione, Sezioni Unite Civili, del 22/02/2010 sentenza n. 4077 che dichiarava illegittimo eseguire pignoramenti immobiliari per un debito inferiore agli 8.000 \u20ac, Equitalia il 23/04/2010 chiede un \"parere pro veritate\" allo studio legale Visentini-Marchetti per opporsi alla sentenza della Corte di Cassazione; in questo parere vengono dichiarate legittime le iscrizioni ipotecarie per un debito inferiore agli 8.000 \u20ac. Il 28/04/2010 Audiconsum chiede un incontro urgente ad Equitalia, minacciando una \"class action\" nei confronti della stessa. Lo stesso giorno il 28/04/2010 un emendamento governativo ribadiva e dichiarava definitivamente illegittimi tali pignoramenti.\nA seguito delle menzionate critiche e della sfavorevole situazione economico-sociale nello Stato italiano nei primi mesi del 2012 l'azienda \u00e8 stata oggetto di numerosi attacchi violenti con bombe e molotov. Ci\u00f2 ha richiamato l'attenzione diretta del Presidente del Consiglio, Mario Monti, che ha espresso piena solidariet\u00e0 con i dipendenti, e anche della stampa che riscontra l'importanza dell'attivit\u00e0 di riscossione\nNegli ultimi anni si sono succedute una serie di modifiche legislative che sono intervenute sull'attivit\u00e0 di riscossione dei debiti da parte di Equitalia, come ad esempio l'introduzione dell'avviso di accertamento esecutivo. Sono diventate invece pi\u00f9 costose e onerose in termini anche di tempo alcune procedure come il ricorso, che deve essere presentato con bollo e atti giudiziari. Iniziative per sospendere la riscossione sono state introdotte dalla stessa Equitalia.\nPartendo dal fenomeno delle cosiddette \"cartelle pazze, \"ossia delle cartelle esattoriali emesse per conto degli enti impositori che contenevano errori palesi come errato intestatario, richiesta di pagamenti non dovuti o gi\u00e0 effettuati, inviate da Equitalia su richiesta degli enti (per esempio i Comuni), diverse manifestazioni si sono tenute specialmente in Sardegna.\nEquitalia ha dovuto presentare anche scuse ufficiali e in seguito sono state approvate procedure di autocertificazione per poter presentare ricorso.\nDal marzo 2012 le somme dovute a titolo di stipendio, salario o altre indennit\u00e0 relative al rapporto di lavoro o di impiego, comprese quelle dovute a causa di licenziamento, possono essere pignorate in misura pari a un decimo per importi fino a 2.000 \u20ac e in misura pari a un settimo per importi da 2.001 \u20ac fino a 5.000 \u20ac. Per somme superiori a 5.000 \u20ac si pu\u00f2 pignorare un quinto. Dal 21 giugno 2013 non si pu\u00f2 pignorare l'ultimo emolumento accreditato.\nCritiche sono arrivate anche da molti sindaci, nello stesso periodo delle manifestazioni, che hanno attaccato Equitalia annunciando di voler disdire gli accordi per la riscossione. In realt\u00e0 \u00e8 una legge dello Stato (decreto legge n. 201 del 2011) a stabilire che gli enti locali dal 2013 avrebbero dovuto effettuare la riscossione in proprio senza avvalersi pi\u00f9 di Equitalia. La stampa aveva anche evidenziato il rischio di costi maggiori per i cittadini in caso di riscossione in mano ai privati come avveniva in passato. Tuttavia una serie di proroghe, chieste dalle amministrazioni locali e dall'Anci, non hanno ancora portato al riordino della fiscalit\u00e0 locale per cui i Comuni continuano ad avvalersi di Equitalia per la riscossione dei tributi e tasse locali.\nLe contestazioni per la crisi e per la forte pressione fiscale hanno generato anche una serie di denunce per abusi e usura da parte di parecchie persone o ditte con l'apertura di indagini da parte di alcune procure della repubblica. Le indagini sono state ritenute per\u00f2 nulle e in molti casi archiviate. Invece diversi giudici di Pace hanno molto ridotto le sanzioni e gli interessi pretesi dai Comuni sulle multe stradali, che poi venivano riscosse con le cartelle da Equitalia, ovvero annullando del tutto le cartelle contestate. Ad esempio il Giudice di Pace di Roma ha sentenziato: \"la cartella impugnata \u00e8 illegittima sotto vari profili: reati prescritti, nome del titolare del procedimento mancante, tasso superiore ai limiti, atti mai notificati, mancanza di motivazione\".\nIl decreto del fare (giugno 2013) ha introdotto importanti novit\u00e0 sull'attivit\u00e0 di riscossione svolta da Equitalia, con misure di pi\u00f9 ampio respiro a favore dei contribuenti. Ad esempio \u00e8 aumentato a 120 (10 anni) il numero di rate mensili che il cittadino pu\u00f2 chiedere se dimostra una grave situazione di difficolt\u00e0 legata alla congiuntura economica. Inoltre \u00e8 stato stabilito che Equitalia non pu\u00f2 pignorare la prima e unica casa di abitazione in cui il debitore risiede anagraficamente, un limite che non vale per gli altri creditori privati come le banche. Altre tutele riguardano i beni delle imprese e il fermo amministrativo dell'auto.\nProposte di riforma.\nA seguito delle critiche avanzate, il Governo Renzi annunci\u00f2 di voler riformare la struttura operativa di Equitalia, in particolare riconducendone l'operato nell'alveo della struttura dell'Agenzia delle entrate, retribuendo i dipendenti secondo gli standard pubblici e non secondo il pi\u00f9 favorevole contratto di lavoro bancario e abbandonando procedure intimidatorie e vessatorie per i piccoli debiti, concentrando invece le azioni pi\u00f9 incisive contro i grandi evasori. Un'altra proposta di riforma allo studio dell'esecutivo riguarda la modifica di Equitalia che diventerebbe una sorta di \u201ccasa del contribuente\u201d con il ruolo di garanzia non solo degli enti pubblici creditori, ma anche dei diritti di cittadini e imprese. L'ipotesi consiste, tra le altre cose, nel consentire a Equitalia l'accesso a diverse banche dati cos\u00ec da poter effettuare un controllo preventivo sulle richieste di riscossione e scongiurare fenomeni come quello delle \u201ccartelle pazze\u201d."}
{"id": "2085206", "revid": "110157", "url": "https://it.wikipedia.org/wiki?curid=2085206", "title": "Manfred Honeck", "text": "Biografia.\nFiglio di Otto e Frieda Honeck, uno dei nove figli della coppia. Da giovane inizi\u00f2 lo studio del violino e passo poi all'\"Accademia Musicale\" di Vienna dove inizi\u00f2 a studiare anche la viola. \nInizi\u00f2 come strumentista nella Wiener Philharmoniker e nella Wiener Staatsoper Orchestra. \nAl Festival di Salisburgo nel 1984 suona il violino in concerto con i Wiener Streichersolisten.\nIl suo primo approccio come direttore avvenne alla guida del Orchestra Giovanile di Vienna ed assistente di Claudio Abbado alla \"Gustav Mahler Jugendorchester\" (orchestra giovanile). Nel 1988 a Salisburgo dirige in concerto gli Ensemble Wien-Berlin.\nDal 1991 al 1996, diresse regolarmente all'Opernhaus Z\u00fcrich e dal 1997 al 1998 fu direttore musicale della \"Norwegian National Opera\" ad Oslo. Fu anche a capo della \"MDR Symphony Orchestra\" di Lipsia dal 1996 al 1999. Nel 1998 fu designato direttore principale ospite alla \"Oslo Philharmonic\" per poi divenire, dal 2000 al 2006, direttore musicale della \"Swedish Radio Symphony Orchestra\" a Stoccolma. \nA Salisburgo nel 2000 dirige la Oslo-Filharmonien in concerto con il mezzosoprano Michelle DeYoung, nel 2001 Peer Gynt con la G\u00f6teborgs Symfoniker, Bo Skovhus e Barbara Bonney, nel 2002 un concerto con la Mozarteumorchester Salzburg e nel 2006 Cos\u00ec fan tutte con i Wiener Philharmoniker, Ana Mar\u00eda Mart\u00ednez e Sir Thomas Allen.\nNella stagione 2007-2008 \u00e8 stato nominato direttore principale della Staatsoper di Stoccarda con un contratto iniziale di quattro anni.\nNel maggio 2006, negli Stati Uniti, Honeck tenne un concerto che suscit\u00f2 l'entusiasmo del pubblico, alla guida della \"Pittsburgh Symphony Orchestra\". Nel novembre 2006 ritorn\u00f2 a Pittsburgh per un concerto che ottenne delle entusiastiche critiche. Questo ulteriore successo indusse l'Orchestra a valutare l'opportunit\u00e0 di affidare il podio ad Honeck a seguito delle dimissioni dell'allora direttore sir Andrew Davis nel 2008. Il 24 gennaio 2007 il management del Teatro annunci\u00f2 alla stampa che Honeck era stato nominato direttore musicale. La nomina sarebbe diventata effettiva con la stagione 2008-2009.\nA Salisburgo nel 2013 dirige Jeanne d'Arc e nel 2014 due concerti con musiche di Mozart.\nHoneck vive nel villaggio di Altach, Vorarlberg in Austria con la moglie Christiane e i loro sei figli."}
{"id": "2085209", "revid": "247933", "url": "https://it.wikipedia.org/wiki?curid=2085209", "title": "Salton Sea", "text": ""}
{"id": "2085211", "revid": "287204", "url": "https://it.wikipedia.org/wiki?curid=2085211", "title": "Bhilai Charoda", "text": "Bhilai Charoda \u00e8 una suddivisione dell'India, classificata come \"municipality\", di 87.170 abitanti, situata nel distretto di Durg, nello stato federato del Chhattisgarh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 21\u00b0 13' 11 N e 81\u00b0 27' 27 E.\nSociet\u00e0.\nEvoluzione demografica.\nAl censimento del 2001 la popolazione di Bhilai Charoda assommava a 87.170 persone, delle quali 45.105 maschi e 42.065 femmine. I bambini di et\u00e0 inferiore o uguale ai sei anni assommavano a 11.092, dei quali 5.609 maschi e 5.483 femmine. Infine, coloro che erano in grado di saper almeno leggere e scrivere erano 62.983, dei quali 36.143 maschi e 26.840 femmine."}
{"id": "2085222", "revid": "729019", "url": "https://it.wikipedia.org/wiki?curid=2085222", "title": "Assedio di Gaeta (1806)", "text": "L'assedio di Gaeta del 1806 fu l'accerchiamento effettuato alla fortezza di Gaeta da parte dell'armata francese, al cui comando vi era Andrea Massena, e che inizi\u00f2 alla fine di febbraio durante l'invasione di Napoli, parte della terza coalizione.\nL'assedio.\nAnche se dopo la fuga del re Ferdinando IV il principe ereditario Francesco, cui era stata data la reggenza, si accord\u00f2 con i francesi per la cessione delle piazzaforte di Gaeta, insieme a quelle di Napoli e Pescara, il governatore principe di Luigi d'Assia-Philippsthal rifiut\u00f2 di consegnare la fortezza; egli fece rispondere a Massena che: \u00abGaeta non \u00e8 Ulm e il principe di Assia non \u00e8 il generale Mack\u00bb Ebbe quindi inizio un lungo assedio durante il quale la guarnigione dimostr\u00f2 una fiera resistenza e Massena ebbe gran parte della responsabilit\u00e0 se il suo \"esercito napoletano\" rest\u00f2 impegnato in questo assedio per i successivi cinque mesi. Questo imped\u00ec a Massena di spedire rinforzi per reprimere la sollevazione scoppiata in Calabria il che permise agli inglesi di sbarcare nella piana di Sant'Eufemia e di ottenere la vittoria nella battaglia di Maida. Comunque i britannici non riuscirono a mettere a frutto questa vittoria o a inviare rinforzi agli assediati e di conseguenza, dopo che Philippsthal (gravemente ferito mentre sulle mura incoraggiava i suoi soldati) il 10 luglio fu evacuato da una fregata inglese e il comando pass\u00f2 al colonnello Holtz, la citt\u00e0 venne catturata il 18 luglio 1806 quando l'artiglieria francese riusc\u00ec ad aprire una breccia nelle sue difese.\nIn seguito.\nGaeta fu trasformata in un ducato del Regno napoleonico di Napoli, con il nome francese di \"Gaete\", di cui fu investito nel 1809 il ministro delle finanze Martin-Michel-Charles Gaudin. Gaeta fu l'ultima citt\u00e0 in Italia a rimanere fedele a Napoleone; fu solo con il successivo assedio operato da una forza anglo-austriaca, ultima azione della guerra austro-napoletana, che la citt\u00e0 fu infine riconquistata."}
{"id": "2085223", "revid": "116944", "url": "https://it.wikipedia.org/wiki?curid=2085223", "title": "Luigi di Assia-Philippsthal", "text": ""}
{"id": "2085238", "revid": "1833487", "url": "https://it.wikipedia.org/wiki?curid=2085238", "title": "Piumino (indumento)", "text": "Il piumino \u00e8 un capo di abbigliamento ideato per coprirsi dal freddo.\nEvoluzione del classico anorak, il piumino nasce come capo di abbigliamento sportivo. In Italia il piumino \u00e8 entrato a far parte della moda casual a partire da met\u00e0 degli anni ottanta, spinto in parte dalla moda dei paninari. Prende il proprio nome dalla sua imbottitura, che \u00e8 appunto di piuma d'oca, che conferisce al capo leggerezza, pur non perdendo la capacit\u00e0 di riscaldare il corpo.\nNormalmente il piumino attenua il proprio \"gonfiore\" tramite le caratteristiche cuciture a liste, che fermano ed appiattiscono l'imbottitura di piume. I modelli pi\u00f9 diffusi arrivano alla vita, ma negli anni duemila sono stati prodotti anche modelli che arrivavano fino ai piedi."}
{"id": "2085240", "revid": "28592", "url": "https://it.wikipedia.org/wiki?curid=2085240", "title": "Granduca Costantino", "text": ""}
{"id": "2085241", "revid": "114405937", "url": "https://it.wikipedia.org/wiki?curid=2085241", "title": "Almeno credo", "text": " \nAlmeno credo \u00e8 un brano musicale del cantante italiano Luciano Ligabue, pubblicato nel 2000 come terzo singolo tratto dall'album \"Miss Mondo\".\nIl testo.\nSi tratta di una dichiarazione d'intenti, una sequenza di \"credo\", del cantautore, fatta non per \"buonismo\" ma per ribadire scelte precise e continuare nel perseguirle.\nIl video musicale.\nDiversi personaggi famosi, tra cui Vanessa Incontrada, DJ Ringo, Syusy Blady e Patrizio Roversi, Elio Fiorucci, Luciana Littizzetto, Gianni Mura, Fernanda Pivano e Yuma Diakite, sfogliano vari cartelli, su cui appaiono parole tratte dal testo della canzone. L'idea viene dal video della canzone \"Subterranean Homesick Blues\" di Bob Dylan e proprio al cantautore statunitense fa riferimento l'ultimo cartello della sequenza su cui \u00e8 volutamente scritto \"Thanks Bob\" in ringraziamento.\nIl videoclip, diretto da Alessandro Bosi e Matteo Sironi, \u00e8 stato inserito nelle raccolte in DVD, \"Secondo tempo\" del 2008 e \"Videoclip Collection\" del 2012, quest'ultima distribuita solo in edicola."}
{"id": "2085259", "revid": "2153076", "url": "https://it.wikipedia.org/wiki?curid=2085259", "title": "Hannah Montana 3", "text": "Hannah Montana 3 \u00e8 la colonna sonora dell'omonima serie televisiva ed \u00e8 in vendita negli Stati Uniti a dal 7 luglio 2009, mentre in Italia dal 10 luglio 2009.\nL'album contiene al suo interno 13 tracce cantate nella terza stagione da Miley Cyrus nei panni di Hannah Montana, alcune tracce cantate nel film dedicato alla serie televisiva \"\" e un bonus DVD con alcune parti del concerto da lei tenuto ad Irvine.\nSuccesso commerciale.\nNegli Stati Uniti \"Hannah Montana 3\" ha debuttato alla seconda posizione, con copie vendute nella prima settimana, diventando la quarta top 3 della cantante come Hannah Montana, quinta considerando anche l'album \"Breakout\", pubblicato col vero nome della cantante. Anche nel vicino Canada l'album ha raggiunto la seconda posizione. \nAll'infuori del Nord America l'album ha raggiunto top 10 in Austria, Spagna e Portogallo e top 20 in Germania, Norvegia e Nuova Zelanda."}
{"id": "2085260", "revid": "339392", "url": "https://it.wikipedia.org/wiki?curid=2085260", "title": "PH.D.", "text": ""}
{"id": "2085261", "revid": "1048993", "url": "https://it.wikipedia.org/wiki?curid=2085261", "title": "Target - Scuola omicidi", "text": "Target \u2013 Scuola omicidi (\"Target\") \u00e8 un film del 1985 diretto da Arthur Penn, con Gene Hackman e Matt Dillon.\nTrama.\nParigi: Donna Lloyd, moglie di Walter Lloyd, alias Duncan Potter, un ex-agente della CIA, viene rapita durante una vacanza. Con l'aiuto del figlio Chris, che fino a quel momento ignorava il passato del padre, Walter inizia una ricerca che lo porta, oltre che nella capitale francese, anche ad Amburgo e in una Berlino ancora divisa tra est ed ovest. Dopo numerosi incontri, tra cui quello con l'enigmatica Carla, e depistaggi e soprattutto dopo essere sfuggiti a numerosi attentati alla loro vita, ritrovano la donna prigioniera in un magazzino, collegata ad un dispositivo che potrebbe farla saltare in aria da un momento all'altro."}
{"id": "2085262", "revid": "188323", "url": "https://it.wikipedia.org/wiki?curid=2085262", "title": "Suzuki RGV 250", "text": ""}
{"id": "2085264", "revid": "125790336", "url": "https://it.wikipedia.org/wiki?curid=2085264", "title": "Personaggi de I maghi di Waverly", "text": "Questa voce contiene un elenco dei personaggi presenti nella serie televisiva I maghi di Waverly.\nPersonaggi principali.\nAlexandra Margarita Russo \"Alex\".\nInterpretata da Selena Gomez, doppiata da Monica Vulcano.\nAlex \u00e8 la figlia di mezzo della famiglia Russo e, come i suoi fratelli, \u00e8 italo-messicana. \u00c8 una maga combina guai, ma, con l'aiuto di suo fratello Justin, il mago pi\u00f9 bravo della famiglia, o di scuse improvvisate, riesce, quasi sempre, a sfuggire alle punizioni. La sua migliore amica \u00e8 Harper. Fin dall'asilo sono entrambe nemiche di \"Gigi\" Hollingsworth e delle sue seguaci. Dice di odiare il fratello Justin, ma in realt\u00e0 si vogliono bene, nonostante lei e Max, il fratello pi\u00f9 piccolo, gli facciano spesso molti dispetti. Nel film, \"I Maghi Di Waverly The Movie\", diventer\u00e0 il mago di famiglia nella sfida finale contro Justin, ma, in seguito, grazie alla pietra dei sogni, desidera che tutto torni alla normalit\u00e0, annullando anche la sfida stessa. Alex, la regina indiscussa di Waverly, ha come motto personale \"prima lancia l'incantesimo, poi chiedi\". Una cosa \u00e8 certa: grazie ai suoi incantesimi a briglia sciolta, a casa Russo non ci si annoia mai. Carina e spigliata, Alex ha un carattere forte, qualche volta \u00e8 un po' subdola, preferisce vivere a modo suo piuttosto che seguire il gregge, ama fare scherzi, sia ai suoi fratelli, che agli altri. Adora il lucidalabbra alla pesca e lo smalto nero per unghie. Il suo \"nemico\" \u00e8 il Signor Laritate, preside della scuola, che adora i biscotti e il mais sfuso. Nella terza stagione si innamora di Mason, un lupo mannaro che viene dall'Inghilterra. Poco dopo, per\u00f2, i due si lasciano, perch\u00e9 lui viene morso dalla ragazza-vampiro di Justin, morso che lo trasforma per sempre in un lupo. Alla fine della terza stagione, Alex ritrova Mason, tenuto segregato da una famiglia di maghi di campagna, ma, grazie alla sua intelligenza riesce a farlo tornare. Nella quarta stagione, per colpa della gelosia di lui, Alex lo lascia, e lo crede definitivamente, ma negli episodi speciali di \"\"appartamento 13B\" si rimettono insieme perch\u00e9 capiscono che non possono stare separati. Alex, infine vincendo la competizione magica diventa maga di famiglia.\nJustin Vincenzo Pepe Russo.\nJustin, interpretato da David Henrie, doppiato da Jacopo Cinque.\nJustin, \u00e8 il pi\u00f9 grande e il pi\u00f9 maturo dei fratelli Russo. Gli piace leggere fumetti e collezionare Action-figures, allergico alla cannella, di solito non utilizza la magia senza permesso. La sua prima ragazza si chiamava Miranda, interpretata da Lucy Hale; dopo di lei avr\u00e0 altre ragazze non mortali. Nella seconda serie si innamora di Juliet, una vampira bionda, interpretata da Bridgit Mendler, i cui genitori sono nemici giurati della famiglia Russo. Nella quarta stagione avr\u00e0 come ragazza anche un angelo delle tenebre, Rosie, che lo convincer\u00e0 a diventare come lei, rinunciando ai suoi poteri. Fortunatamente, anche grazie all'aiuto di Alex, ritorner\u00e0 un mago. Harper, la migliore amica di Alex \u00e8 innamorata di lui. Fino alla quarta stagione Justin aspira a diventare mago di famiglia, \u00e8 un ottimo studente, sia alla scuola normale che nella scuola di magia. Nel film, \"I Maghi Di Waverly The Movie\", perder\u00e0 i poteri nella sfida finale contro Alex, anche se quest'ultima, grazie alla pietra dei sogni, far\u00e0 tornare tutto alla normalit\u00e0. Justin, a differenza della sorella, ama seguire le regole, cerca sempre di essere il migliore, tendendo a farsi in quattro per rimediare ai pasticci magici combinati dai suoi fratelli, anche se a volte, al contrario, \u00e8 lui stesso ad essere salvato dalla sorella. Alla fine trasmette i suoi poteri ad Alex, diventando il successore del preside Crumbs e trasformandosi in un mago completo.\nMax.\nInterpretato da Jake T. Austin, doppiato da Mattia C. Marino (14.03.02).\nMax \u00e8 il pi\u00f9 giovane tra i tre fratelli. A differenza della sorella, dei cui dispetti \u00e8 spesso vittima, preferisce scatenare guai senza l'uso della magia. Nell'episodio della prima stagione, \"Pozione d'amore\", ottiene in pieno i suoi poteri, entrando quindi ufficialmente in competizione con i fratelli per diventare il mago di famiglia. Talvolta lo chiamano Maxie, ma si vorrebbe far chiamare Maximilian. Nella quarta stagione, in seguito ad un test del professor Crumbs, si ritrova in testa alla competizione magica. Sempre nella stessa stagione viene trasformato dai suoi fratelli in una ragazzina, Maxine, diventando pi\u00f9 intelligente. Max non si risparmia mai! Dispettoso e curioso, spesso gioca ai fratelli innocenti tiri mancini o si diverte a metterli in imbarazzo. Ha appena iniziato a studiare da mago e non \u00e8 ancora abituato al caos scatenato dai suoi poteri. Nella puntata della seconda stagione, \"Un ballo indimenticabile\"\", si capisce bene quanto Max sia coraggioso.\nGerardo \"Jerry\" Pepe Russo.\nInterpretato da David DeLuise, doppiato da Franco Mannella.\nJerry, sposandosi con Theresa ha ceduto i suoi poteri magici al fratello, Kelbo, dal momento che i maghi non si possono sposare con i mortali. Ha origini italiane. Dalla moglie ha avuto tre figli: Max, Justin e Alex. Di marted\u00ec e gioved\u00ec, insegna ai figli il buon uso della magia. Tifa per i New York Mets. Lavora insieme alla moglie nella Sub Station di loro propriet\u00e0. In genere, quando non \u00e8 occupato a rimediare ai guai combinati dai figli, lo si pu\u00f2 trovare intento a insegnare come lanciare correttamente un incantesimo, o a eludere le sfacciate richieste di Alex! I figli sanno bene che se vogliono ottenere qualcosa da lui offrendogli da mangiare, vi sono ottime possibilit\u00e0 che ci riescano, nonostante sia molto spilorcio.\nTheresa Maddalena Margarita Russo.\nInterpretata da Maria Canals Barrera, doppiata da Francesca Guadagno.\nTeresa \u00e8 la madre della famiglia Russo. \u00c8 messicana. \u00c8 sposata con Jerry, dal quale ha avuto tre figli: Max, Justin e Alex. Lavora insieme al marito nella Sub Station di loro propriet\u00e0. Da giovane suonava la chitarra. Al contrario del resto della famiglia, non appartiene al mondo magico. Theresa \u00e8 la madre di Alex, Justin e Max, nonch\u00e9 l'ambasciatrice delle loro origini messicane. Gestisce insieme a Jerry il Waverly Sub Station e cerca sempre di prevenire i disastri magici dei figli. Inoltre, \u00e8 sempre pronta a dispensare saggi consigli per qualsiasi problema adolescenziale non legato alla magia! \u00c8 ossessionata dal non mostrare la sua vera et\u00e0 e si veste spesso come un'adolescente rubando i vestiti di Alex e comportandosi come una ragazza\nHarper Finkle.\nInterpretata da Jennifer Stone, doppiata da Eva Padoan.\nNelle prime serie si innamora alla follia del fratello di Alex, Justin, ma lui non ricambia, cos\u00ec alla fine della terza stagione sar\u00e0 fidanzata con Zeke. Crea da sola i suoi vestiti e i suoi gioielli, sempre stravaganti. Scoprir\u00e0 solo nella seconda stagione che i Russo sono dei maghi, quindi, sia del covo, che della competizione magica. Nei primi episodi il cognome di Harper \u00e8 Evans, ma nel corso della serie diventa Finkle. Harper \u00e8 la migliore amica di Alex e fa del suo meglio per tenerla lontana dai guai! Le piace vestirsi in modo eccentrico con abiti fatti da lei, anche se \u00e8 l'unica a pensare che siano favolosi eppure in uno degli episodi finali della quarta stagione rivela di sapere di non avere il senso dello stile e quindi di sapere che in realt\u00e0 le sue creazioni sono ridicole. Come dice sempre, meglio avere personalit\u00e0, che essere una fotocopia di tutti gli altri. Nel film, \"Alex contro Alex,\" viene rivelato che \u00e8 l'unica ad accettare Alex per quello che \u00e8!\nPersonaggi secondari maggiori.\nMason Greyback.\nInterpretato da Gregg Sulkin. Proviene dalla Gran Bretagna, ed \u00e8 un \"Licantropo\". Compare nella terza serie, solo nell'ottava e nona puntata. Nell'ultima stagione ha un ruolo fisso e diventa il fidanzato di Alex della quale ha la stessa et\u00e0. Scomparir\u00e0, diventando un lupo a tutti gli effetti, dopo un duro scontro con Juliet, dove verr\u00e0 morso da lei. Va via dopo aver dichiarato amore ad Alex, ululando disperato. Riappare negli episodi 28 e 29 dove Alex riesce a ritrasformarlo in un essere umano. Alex torna insieme a Mason per poi lascialo nell'episodio 15 della quarta stagione tornano insieme nell'episodio 23. Da notare \u00e8 la somiglianza con un lupo mannaro in Harry Potter, \"Fenrir Greyback\"; probabilmente non \u00e8 casuale, dato che nella serie ci sono altri riferimenti ai sette libri.\nJuliet Van Heusen.\nInterpretata da \"Bridgit Mendler\". \u00c8 un \"Vampiro\". I suoi genitori gestiscono il ristorante concorrente alla \"Waverly SubStation ,\"appartenente ai Russo. Diventa la ragazza di Justin, ma dopo si devono lasciare, prima, perch\u00e9 rapita da una \"Mummia,\" poi, a causa della lotta con Mason, dimostrando la sua vera et\u00e0. Negli ultimi episodi, per\u00f2, torna giovane e si rimette con Justin.\nDean Moriarty.\nInterpretato da \"Daniel Samonas\" \",\" nella seconda stagione \u00e8 il fidanzato di Alex. Non \u00e8 tanto intelligente e adora le macchine sportive. Alex lo lascia alla fine della seconda stagione perch\u00e9 si era trasferito, cos\u00ec il loro rapporto era cambiato, non era pi\u00f9 come quello di prima. Il suo nome \u00e8 un chiaro riferimento al romanzo Sulla strada di Jack Kerouac, il nome del cui protagonista \u00e8 appunto Dean Moriarty. Torner\u00e0 poi in una puntata della quarta stagione per chiedere ad Alex di tornare insieme, ma lei rifiuter\u00e0 in quanto innamorata di Mason. In questa puntata verr\u00e0 anche mangiato da Mason, geloso \"dell'amicizia\" fra lui e Alex\nGertrude Hollingsworth \"Gigi\".\nInterpretata da Skyler Samuels, \u00e8 la nemica di Alex. Ha sempre provato a imbarazzarla sin da quando erano all'asilo, rendendola protagonista di diversi dispetti. Gigi \u00e8 il diminutivo di Gertrude. Il suo nome completo viene rivelato solo nell'episodio, \"\"La Folle Svendita Dei Dieci Minuti\". \u00c8 smorfiosa ed arrogante, tratta male ogni persona che non ritiene all'altezza, ed \u00e8 anche speculativa. Le sue due amiche, smorfiose e antipatiche, tentano in ogni modo di somigliarle, si rifaranno addirittura il naso simile al suo. Definisce Alex ed Harper due perdenti. Durante il party del t\u00e8, per lei \u00e8 consuetudine ogni anno, le sue amiche si schierano dalla parte di Alex e Harper, spesso si compra anche le amicizie.Compare nella prima stagione, in una sola puntata della seconda stagione, nell'episodio \"Il diario animato\".\nZeke Beakerman.\nInterpretato da Dan Benson \u00e8 il migliore amico di Justin. \u00c8 un tipo molto strano, adora robot ed alieni. \u00c8 stato nominato, per sei anni di fila, il ragazzo meno noioso della scuola. Ad un certo punto della serie si fidanza con Harper. Alla sua prima apparizione, era stranamente conosciuto come Zack Rosenblack, ma poi si \u00e8 deciso di cambiare nome in quello attuale. Nella quarta stagione scopre il segreto della famiglia Russo.\nHerschel Laritate.\nInterpretato da Bill Chott \u00e8 l'eccentrico preside della scuola di Alex, Justin e Max; adora molto i cowboy ed i puledri. Spesso tratta male le persone con il suo incomprensibile linguaggio. Sotto sotto \u00e8 un gran burlone e si prende gioco degli studenti, soprattutto di Alex.\nPreside Crumbs.\nInterpretato da Ian Abercrombie, \u00e8 il preside della scuola di magia, riferimento a Albus Silente. Nell'episodio, \"Scuola di magia\", viene spesso visto in possesso di un muffin, da cui il nome di Crumbs, ovvero, Briciole. Il professore non lo si vede mai senza la sua barba incredibilmente lunga, anche quando \u00e8 stato trasformato in una cavia nell'episodio, \"La pagella\". L'unico episodio in cui lo si \u00e8 visto senza la barba \u00e8 nella seconda stagione in \"Salviamo la scuola di magia - Parte 2\"\" quando Ronald Longcape Jr. interpretato da \"Chad Duell\", gli ha rubato la barba. Dopo essere stato sconfitto, Crumbs si ritrova con la barba sulla schiena. Ha socializzato con Max in, \"\"Salviamo la scuola di magia - Parte 2\" dove lo si vede alle prese con atteggiamenti infantili, come sputare sopra il bordo della Torre del Diavolo. Nella seconda stagione di \"Salviamo la scuola di magia - Parte 2\", afferma di avere 850 anni. Parla con un accento britannico."}
{"id": "2085266", "revid": "146644", "url": "https://it.wikipedia.org/wiki?curid=2085266", "title": "Slitte", "text": ""}
{"id": "2085268", "revid": "203463", "url": "https://it.wikipedia.org/wiki?curid=2085268", "title": "Lionel Kieseritzky", "text": "Biografia.\nNato a Tartu (allora Dorpat) da una famiglia di origine tedesca, insegn\u00f2 matematica nella locale universit\u00e0 fino al 1839, anno in cui si trasfer\u00ec a Parigi. Nel 1838-1839 gioc\u00f2 un match per corrispondenza con Carl J\u00e4nisch, che fu interrotto quando lasci\u00f2 l'Estonia per stabilirsi a Parigi. \nA Parigi divenne un giocatore professionista e si dimostr\u00f2 inferiore solo a Louis-Charles de la Bourdonnais. Nel 1842 pareggi\u00f2 un match con Ignazio Calvi (+7 \u20137 =1), ne vinse uno nel 1846 a Londra contro Bernhard Horwitz (+7 \u20134 =1) e l'anno successivo vinse una sfida di diciotto partite alla cieca contro Daniel Harrwitz (+11 \u20135 =2). Tornato a Parigi, si impegn\u00f2 in una lunghissima serie di partite con John William Schulten, vincendo nettamente (+107 \u201334 =10).\nFu tra i partecipanti del torneo di Londra 1851, il primo torneo internazionale della storia degli scacchi, disputato con la formula dell'eliminazione diretta. Ebbe la sfortuna di incontrare al primo turno Adolf Anderssen, che avrebbe poi vinto il torneo, perdendo +0 \u20132 =1. \nDurante le pause del torneo gioc\u00f2 una partita amichevole con Anderssen, che \u00e8 ora nota come \"L'immortale\". Pur perdendo questa partita, fu lui a pubblicarla mentre era editore della rivista francese \"La R\u00e9gence\". Si classific\u00f2 secondo nello stesso anno nel torneo del London Chess Club. La versione del gambetto di re (1. e4 e5 2. f4 exf4 3. Cf3 g5 4. h4 g4 5. Ce5), che prende il suo nome, \u00e8 considerata migliore del gambetto Allgaier (5. Cg5), perch\u00e9 il Bianco non \u00e8 costretto a sacrificare il Cavallo in f7 e tende con questa mossa ad eliminare i due pedoni neri sulla quarta traversa, senza tralasciare le possibilit\u00e0 offensive che derivano dalla precoce apertura delle colonne."}
{"id": "2085269", "revid": "1048993", "url": "https://it.wikipedia.org/wiki?curid=2085269", "title": "Republic Pictures", "text": "La Republic Pictures \u00e8 una casa di produzione e distribuzione cinematografica statunitense. Fondata nel 1935 da Herbert J. Yates, \u00e8 conosciuta anche per aver distribuito i serial cinematografici negli anni quaranta tratti dai personaggi dei fumetti in voga all'epoca. \nGrazie alla Republic ebbero modo di crescere ed affermarsi attori come Roy Rogers, Gene Autry e soprattutto John Wayne. Negli anni 40 ebbe sotto contratto il regista John Ford. I film erano realizzati principalmente in bianco e nero con un budget ridotto. Occasionalmente venivano prodotti film con un budget pi\u00f9 elevato e a colori.\nLa Republic fu chiusa nel 1959 - succeduta dalla National Telefilm Associates - e riattivata nel 1986."}
{"id": "2085277", "revid": "20266797", "url": "https://it.wikipedia.org/wiki?curid=2085277", "title": "Museum of fine arts", "text": ""}
{"id": "2085279", "revid": "287204", "url": "https://it.wikipedia.org/wiki?curid=2085279", "title": "Re d'Aragona", "text": ""}
{"id": "2085281", "revid": "287204", "url": "https://it.wikipedia.org/wiki?curid=2085281", "title": "Haj\u00f3s", "text": "Haj\u00f3s \u00e8 un comune dell'Ungheria di 2.844 abitanti (dati 2018). \u00c8 situato nella provincia di B\u00e1cs-Kiskun.\nStoria.\nIl nome del comune deriva dalla parola ungherese \"haj\u00f3\" che significa \"nave\". \"Haj\u00f3s\" quindi significa \u201cmarinaio\u201d. Il paese in origine era circondato dall'acqua. L'area circostante fu prosciugata grazie al regolamento del corso del Danubio, \"Duna\" in magiaro, all'incirca attorno al 1830. In ricordo, ancora oggi, la strada in centro del paese si chiama \u201cSzigeti F\u0151 utca\u201d che significa \u201cStrada principale dell\u2019isola\u201d. Come tanti insediamenti della Grande Pianura, si spopol\u00f2 durante il periodo dell'occupazione ottomana per ricostituirsi dal 1725 al 1756 grazie all'immigrazione di coloni tedeschi detti Svevi del Danubio, scesi con barconi utilizzando la corrente del grande fiume. I barconi erano monouso e chiamati Ulmer Schachtel (scatola di Ulm). Il legno e i chiodi con cui erano costruiti servivano poi per edificare le prime case. Gli Svevi, per quasi due secoli, parlavano solo un dialetto svevo-tedesco, avevano solo rapporti coi tre paesi vicini pure svevo-tedeschi e si sposavano esclusivamente tra di loro. Alla fine del 1944 tutta l\u2019Ungheria fu occupata dalle truppe sovietiche. Nel 1945, finita la guerra nella quale L\u2019Ungheria era stata alleata della Germania nazista, 700 ex soldati di Haj\u00f3s furono espatriati in Unione Sovietica e altri 200 che avevano combattuto nelle SS furono mandati in Germania Est. Di tutti questi, dopo anni ne rimpatriarono solo 3. Di conseguenza molte case rimasero disabitate e quindi durante il successivo dopoguerra arrivarono ad Haj\u00f3s molti profughi ungheresi, sia dall'Alta Ungheria ora Slovacchia, per i decreti disumani di Edvard Bene\u0161, ma anche dalla Voivodina, allora inglobata nella Iugoslavia di Tito, territori questi che fino alla prima guerra mondiale facevano parte della Grande Ungheria. Da allora il paese \u00e8 diventato bilingue e ora la lingua tedesca si salva principalmente per i rapporti economici e turistici con l\u2019Austria e la Germania. Il paese \u00e8 noto soprattutto per il quartiere delle cantine. Quasi 1300 cantine vinicole unifamiliari scavate nel l\u00f6ss su un terrapieno a 2 chilometri dal centro di Haj\u00f3s, formano il paese con il maggior numero di cantine del mondo."}
{"id": "2085282", "revid": "18379", "url": "https://it.wikipedia.org/wiki?curid=2085282", "title": "Via del Sole", "text": " \nVia del Sole si trova a Firenze, dall'incrocio con via della Spada e via delle Belle Donne e piazza Santa Maria Novella.\nDescrizione.\nLa via deve il suo nome all'emblema del quartiere di Santa Maria Novella, il \"Sol Invictus\" simbolo dell'eucaristia che si vede anche sul timpano della vicina basilica di Santa Maria Novella. \nAl trivio con via delle Belle Donne e via della Spada si trova il tabernacolo di San Sisto papa, con un grande affresco trecentesco. Sullo stesso lato della strada, al numero 2, si trovano le case dei Cigliamochi, che conserva alcune parti quattrocentesche. \nSul lato opposto della strada si trovava l'antico Ospedale dei vallombrosani di San Pancrazio, come ricorda uno stemma della congregazione. All'angolo con via del Moro (numero 9) si trova il seicentesco palazzo Farinola, decorato da un busto di Cosimo II.\nAl numero 11, all'angolo con piazza Ottaviani e piazza Santa Maria Novella, si trova il palazzo Da Magnale, con stemma sull'angolo. \nNei pressi del bivio con via delle Belle Donne si trova un'antica buchetta del vino che, cosa molto rara, conserva ancora la lapide con gli orari della vendita."}
{"id": "2085283", "revid": "122749190", "url": "https://it.wikipedia.org/wiki?curid=2085283", "title": "Bomber (indumento)", "text": "Il bomber \u00e8 un tipo di giubbotto, originariamente creato per i piloti, in seguito passato a far parte del guardaroba casual \"civile\". \nDurante la prima guerra mondiale, il bomber fu realizzato come capo di abbigliamento per i piloti, dato che molti aeroplani da guerra avevano l'abitacolo aperto, e quindi per i piloti era una necessit\u00e0 mantenersi sufficientemente al caldo. Si tratta dell'evoluzione della giacca a vento che i piloti del Royal Flying Corps avevano adottato sin dal 1915.\nDiventa capo di moda a cavallo fra gli anni settanta e ottanta come i \"bomber baseball\", ed in seguito viene adottato da diverse subculture come dagli skinhead negli anni ottanta e dalla cultura hip hop nei primi anni duemila.\nIl modello del moderno bomber \u00e8 rimasto sostanzialmente invariato negli anni. I modelli pi\u00f9 comuni hanno linea e maniche abbondanti, elastico in vita ed ai polsi e chiusura a cerniera lampo. I colori variano su una vasta gamma, ma fra le tinte pi\u00f9 comuni rimane il verde mimetico, retaggio della sua origine di capo militare."}
{"id": "2085285", "revid": "110157", "url": "https://it.wikipedia.org/wiki?curid=2085285", "title": "Campionato romano 1907", "text": "Il campionato romano del 1907 fu il primo torneo calcistico aperto a tutte le societ\u00e0 di \"football\" capitoline.\nAll'epoca esistevano gi\u00e0 delle competizioni ufficiali di Terza Categoria disputate a livello regionale (nel 1907 ci furono quelli di Lombardia, Piemonte e Veneto), che a differenza di quelli di Prima e Seconda Categoria non prevedevano successivi incontri interregionali, assegnando un titolo di campione regionale.\nNel Lazio venne organizzato un torneo ufficioso a s\u00e9 stante, per iniziativa della Virtus, tanto che all'interno dello stesso vennero formate due diverse categorie."}
{"id": "2085288", "revid": "115533", "url": "https://it.wikipedia.org/wiki?curid=2085288", "title": "L'etica militare in Italia", "text": ""}
{"id": "2085292", "revid": "246700", "url": "https://it.wikipedia.org/wiki?curid=2085292", "title": "Phenom II", "text": "Phenom II \u00e8 il nome di una famiglia di CPU realizzata da AMD e commercializzata a partire dal dicembre del 2008 e fino al 2012.\nCaratteristiche.\nDopo il debutto della famiglia di processori Phenom core Agena e Toliman, caratterizzati da un processo produttivo a 65\u00a0nm, AMD a partire dal quarto trimestre del 2008, ha immesso sul mercato una nuova famiglia di processori: i Phenom II, che come dice il nome rappresentano l'evoluzione della passata architettura. Infatti questi processori saranno prodotti sfruttando un processo produttivo a 45 nanometri che permette un abbattimento dei consumi e, con lo scopo di aumentare le prestazioni, conterranno tutta una serie di miglioramenti, come il raggiungimento di frequenze pi\u00f9 elevate, l'aumento del numero di istruzioni per clock e l'aumento della cache di terzo livello. Inizialmente questi processori verranno distribuiti solo per la piattaforma AM2+, per poi passare alla nuova AM3 acquistando la compatibilit\u00e0 con le memorie DDR3, ma mantenendo la compatibilit\u00e0 meccanica ed elettrica con il socket AM2+. Questo vuol dire che sar\u00e0 possibile montare processori AM3 su schede madri AM2 e AM2+ a condizione di un aggiornamento del BIOS, ma non sar\u00e0 possibile montare processori AM2 o AM2+ su schede madri AM3, in quanto non compatibili meccanicamente.\nQuesta famiglia si compone di diverse serie:\nIl Phenom II X6 \u00e8 un esa core nativo; i Phenom II X3 e Phenom II X2 sono derivati dal Phenom II X4 con architettura \"Deneb\", i Phenom II X4 con architettura \"Zosma\" sono esa-core con due core disabilitati.\nI core disabilitati in alcuni casi possono essere riattivati tramite delle funzioni chiamate 'ACC (Advanced Core Calibration' e 'UCC (Unlock Cpu Core)' presenti nelle schede madri con southbridge AMD 710/750/850."}
{"id": "2085293", "revid": "216538", "url": "https://it.wikipedia.org/wiki?curid=2085293", "title": "L'Uomo mascherato", "text": ""}
{"id": "2085296", "revid": "486946", "url": "https://it.wikipedia.org/wiki?curid=2085296", "title": "Harper Evans", "text": ""}
{"id": "2085299", "revid": "62272902", "url": "https://it.wikipedia.org/wiki?curid=2085299", "title": "Equazione di Fourier", "text": ""}
{"id": "2085300", "revid": "745179", "url": "https://it.wikipedia.org/wiki?curid=2085300", "title": "Harper Finkle", "text": ""}
{"id": "2085301", "revid": "189260", "url": "https://it.wikipedia.org/wiki?curid=2085301", "title": "Annunciatrici", "text": ""}
{"id": "2085302", "revid": "111013943", "url": "https://it.wikipedia.org/wiki?curid=2085302", "title": "TV private", "text": ""}
{"id": "2085303", "revid": "745179", "url": "https://it.wikipedia.org/wiki?curid=2085303", "title": "Alex Russo", "text": ""}
{"id": "2085308", "revid": "486946", "url": "https://it.wikipedia.org/wiki?curid=2085308", "title": "Justin Russo", "text": ""}
{"id": "2085309", "revid": "438678", "url": "https://it.wikipedia.org/wiki?curid=2085309", "title": "Max Russo", "text": ""}
{"id": "2085310", "revid": "838137", "url": "https://it.wikipedia.org/wiki?curid=2085310", "title": "Jerry Russo", "text": ""}
{"id": "2085316", "revid": "486946", "url": "https://it.wikipedia.org/wiki?curid=2085316", "title": "Theresa Russo", "text": ""}
{"id": "2085321", "revid": "228587", "url": "https://it.wikipedia.org/wiki?curid=2085321", "title": "Maria Anna Carolina di Sassonia", "text": "Biografia.\nPrimi anni.\nMaria Anna Carolina di Sassonia era la quinta figlia del principe Massimiliano di Sassonia, figlio dell'elettore Federico Cristiano di Sassonia e della principessa Maria Antonia di Baviera, e di Carolina di Borbone-Parma, figlia del duca Ferdinando I di Parma e dell'arciduchessa Maria Amalia d'Asburgo-Lorena. Dunque, per parte paterna, la principessa Maria Anna Carolina era pronipote del re Augusto III di Polonia e di Maria Giuseppa d'Austria, mentre per parte materna, era pronipote dell'imperatore Francesco I di Lorena e di Maria Teresa d'Austria.\nMatrimonio.\nIl 16 novembre 1817, all'et\u00e0 di diciotto anni, spos\u00f2 a Firenze, nella chiesa della Santissima Annunziata, il diciottenne Gran principe di Toscana Leopoldo, figlio del granduca Ferdinando III di Toscana e di Luisa Maria Amalia di Borbone-Napoli. I due sposi erano cugini di secondo grado in quanto l'imperatore Leopoldo II, nonno di Lepoldo, e Maria Amalia d'Asburgo-Lorena, nonna di Maria Anna Carolina, erano entrambi figli dell'imperatore Francesco I e di Maria Teresa d'Austria. Il granduca Ferdinando III, rimasto vedovo nel 1802, decise di risposarsi all'et\u00e0 di cinquantadue anni e prese in moglie Maria Ferdinanda di Sassonia, sorella maggiore di sua nuora.\nGranduchessa di Toscana.\nNel 1824, alla morte di Ferdinando III, il Gran principe sal\u00ec al trono con il nome di Leopoldo II. Il granduca e la granduchessa, affettuosamente soprannominata Nanny, si volevano molto bene e gi\u00e0 da due anni erano stati allietati dalla nascita di una figlia, Carolina Augusta. Nei successivi quattro anni nacquero altre tre bambine: Augusta Ferdinanda, futura duchessa di Baviera e madre del re Ludovico III di Baviera, Maria Massimiliana e Giuseppa Amalia.\nBench\u00e9 fosse amata dal marito e dal suo popolo, la granduchessa Maria Anna Carolina sentiva su di s\u00e9 il peso di non riuscire a dare un erede maschio alla Toscana. La depressione, unita alla sua cagionevole salute, fecero s\u00ec che si ammalasse pi\u00f9 facilmente di tubercolosi. I medici consigliarono che la granduchessa lasciasse Firenze e si trasferisse a Pisa, citt\u00e0 dal clima pi\u00f9 mite e salubre. Nell'inverno del 1832 tutta la corte si trasfer\u00ec a Pisa, ma la granduchessa non diede segni di miglioramento.\nNel mese di marzo le sue condizioni peggiorarono sensibilmente e divenne evidente che di l\u00ec a poco sarebbe morta. Da donna estremamente pia, Maria Anna Carolina aspettava la morte serenamente, anche se rimpiangeva di abbandonare lo sposo e le figlie ancora bambine. Negli ultimi giorni della sua vita volle accanto a s\u00e9 il suo confessore, Angiolo Maria Gilardoni, vescovo di Livorno. La sera del 23 marzo i medici di corte annunciarono che non c'era pi\u00f9 nulla da fare e il giorno successivo mor\u00ec in quiete.\nIl granduca Leopoldo II, molto addolorato per la morte della moglie, fece imbalsamare il corpo e il 28 marzo lo fece trasportare a Firenze, dove la granduchessa fu inumata nella Basilica di San Lorenzo. La sua tomba, uno splendido sarcofago in porfido rosso sormontato da una corona, \u00e8 uno degli ultimi capolavori dell'Opificio delle pietre dure.\nA causa della mancanza di eredi maschi, Leopoldo II dovette necessariamente risposarsi e scelse la moglie in base al rango e alla bellezza: la scelta ricadde sulla principessa delle Due Sicilie, Maria Antonietta, figlia di Francesco I delle Due Sicilie e di Maria Isabella di Borbone-Spagna. La nuova granduchessa, di soli diciotto anni, era anch'ella cugina di Maria Anna Carolina di Sassonia, in quanto sua nonna, Maria Carolina d'Asburgo-Lorena, era sorella della medesima Maria Amalia, nonna della defunta granduchessa. Maria Antonietta e Leopoldo ebbero cinque figlie femmine e cinque figli maschi, tra i quali Ferdinando IV di Toscana, l'erede al trono.\nDiscendenza.\nMaria Anna Carolina e Leopoldo ebbero quattro figlie:"}
{"id": "2085330", "revid": "56818", "url": "https://it.wikipedia.org/wiki?curid=2085330", "title": "Pan (mitologia)", "text": ""}
{"id": "2085331", "revid": "228587", "url": "https://it.wikipedia.org/wiki?curid=2085331", "title": "Vernice raggrinzante", "text": "Appartengono alla categoria delle vernici raggrinzanti tutti quei prodotti costituiti da resine organiche, cariche minerali e pigmenti che con l'azione combinata di una fonte di calore e la reazione tra resine ed opportuni catalizzatori danno il tipico effetto \"raggrinzato\".\nRaggrinzato perch\u00e9 al tatto ed alla vista il film di vernice sembra un tessuto stropicciato, leggermente traslucido.\nSono vernici impiegate nel settore dell'automobile e dell'arredamento e possono essere applicate su numerosi materiali diversi come il metallo, la plastica, il legno, vetro.\nL'utilizzo di queste vernici risale agli anni venti e trenta per rivestire i cruscotti delle auto.\nRiscoperto a met\u00e0 degli anni cinquanta per verniciare le macchine fotografiche, e pi\u00f9 recentemente nei primi anni ottanta nel settore dell'automobile di lusso per verniciare parti di motore.\nLa vernice raggrinzante \u00e8 stata ampiamente usata durante e dopo la seconda guerra mondiale sulla quasi totalit\u00e0 delle apparecchiature elettroniche degli apparati di bordo sugli aerei statunitensi, (radio e accessori, piloti automatici etc.). Il colore era sempre nero e da li \u00e8 nato il termine \"scatola nera\", anche se da molto tempo sono di colore arancio."}
{"id": "2085333", "revid": "1605525", "url": "https://it.wikipedia.org/wiki?curid=2085333", "title": "Josto Maffeo", "text": "Biografia.\nCorrispondente del quotidiano \"Il Messaggero\" di Roma per la penisola iberica, con incursioni nel Maghreb e in Francia. Josto Maffeo risiede a Madrid, capitale dalla quale \u00e8 stato testimone della Transizione e della successiva trasformazione della Spagna.\nHa alle spalle quarant'anni nel giornalismo. E ci\u00f2 perch\u00e9 la prima volta che pubblic\u00f2 fu nell'allora quotidiano \"Gazzetta del Popolo\", per poi mantenere collaborazioni con i servizi giornalistici della storica sede Rai di Torino e con altri media.\nNegli anni sessanta e settanta prese parte alle prime avventure italiane di radio e Tv libere, embrioni di future reti commerciali alternative al monopolio pubblico. Fu responsabile di programmi radiofonici, soprattutto di alcuni tra i primi contenitori dedicati alla dimensione femminile del mondo; furono spazi che contarono sui primi interventi telefonici, in diretta, con gli ascoltatori. Fu allora che fond\u00f2 e diresse il mensile e pi\u00f9 tardi settimanale \"Radio-Stampa\", pubblicazione specializzata nella comunicazione radiotelevisiva.\nHa inoltre partecipato, fin dalla fondazione, a tutte le edizioni delle \"Jornadas de Prensa Vasca\" celebrate presso la Universidad del Pa\u00eds Vasco e dirette dal giornalista e docente Jos\u00e9 Luis Pe\u00f1alva.\nDa oltre trent'anni assiduo nei media spagnoli - stampa, radio e TV - \u00e8 stato per molti anni segretario generale e presidente del C\u00edrculo de Corresponsales Extranjeros in Spagna. Partecipa frequentemente a congressi, seminari e corsi di molte facolt\u00e0 universitarie, con relazioni, dibattiti e lezioni nelle quali perseguire l'equilibrio tra il rigore delle idee e la distensione nell'esposizione \u00e8 una sua caratteristica.\nHa avuto spazi in \"Buenos D\u00edas\", diretto da Julio C\u00e9sar Iglesias in Radio Nacional de Espa\u00f1a, e per decenni ha analizzato la pol\u00edtica e l'attualit\u00e0 nazionale e internazionale con Ferm\u00edn Bocos ed altri conduttori nello spazio \"24 Horas\" della stessa emittente pubblica spagnola. Da un decennio partecipa, soprattutto con la sua analisi della stampa, il sabato e la domenica, nel programma di Radio Nacional de Espa\u00f1a \"No es un d\u00eda cualquiera\", diretto da Pepa Fern\u00e1ndez.\nEbbe una rubrica denominata \"La Otra Mirada\" all'interno di \"La Mirada Cr\u00edtica\", programma di Telecinco diretto all'inizio da Montserrat Dom\u00ednguez, poi da Vicente Vall\u00e9s, Mar\u00eda Teresa Campos, Hilario Pino e attualmente Concha Garc\u00eda Campoy, dove ha due \u201cfinestre\u201d dalle quali condisce l'informazione con l'opinione. Nel TG della stessa rete analizza la stampa e in quella stessa sede, nelle sue peculiari \"Efem\u00e9rides\", narr\u00f2 quotidianamente, e a modo suo, gli avvenimenti e i personaggi della Storia e della Cronaca.\n\u00c8 autore completo (sceneggiatura, riprese, montaggio e narrazione) di molti reportages. Soprattutto quelli che raccontano avventure, personaggi ed esperienze del Sahara.\nOltre all'informazione generale dalla Penisola Iberica, per Il Messaggero ha curato molti aspetti relativi alle nuove tecnologie, soprattutto l'informatica, Internet e la telefonia cellulare. Si affaccia spesso nei pomeriggi e nelle notti della radio pubblica italiana, Rai, e nei servizi giornalistici di alcune emittenti TV.\nJosto Maffeo \u00e8 autore e coautore di tre libri di poesia, di uno sull'ambiente del Piemonte e di un altro, il primo allora pubblicato in lingua spagnola, sul GPS. Ha inoltre raccolto e pubblicato alcuni dei suoi momenti alla radio e alla TV ed ha pure curato ampie monografie sulla Spagna e sulle relazioni tra la tecnologia e l'informazione. Nel 2009, per l'editrice spagnola \"La Esfera de los Libros\", ha pubblicato \u201c\"SAHARA \u2013 Un viaje a la sabidur\u00eda de las gentes del desierto\"\", decenni di esperienze e di incontri in quell'immensit\u00e0 africana, un libro firmato con la collega \u00c1ngeles Blanco, che ha apportato al testo contributi come la visione di \"novellina\" e alcune percezioni dal punto di vista femminile.\nTra i molteplici riconoscimenti, Josto Maffeo ha ricevuto il premio giornalistico \u201cAsti Europa 2002\u201d e il premio \u201cPaloma... della pace 2003\u201d.\nNel 2008 ha ottenuto il \u201cPremio ComItEs\u201d alla \u201cSolidariet\u00e0 sociale\u201d per le sue iniziative a favore del prossimo, soprattutto nel \"suo\" Sahara, dove Maffeo ha montato ospedali da campo nei quali hanno ricevuto cure centinaia di uomini, donne e bambini. Molti nomadi, grazie a queste sue azioni, sono stati operati in pieno deserto ed hanno recuperato la vista.\nAlcuni dei suoi articoli hanno ispirato un lavoro teatrale e multimediale sceneggiato e diretto da Enzo Celone, autore italiano e aiuto regista di Federico Fellini.\nMaffeo non lo hai mai ammesso, ma la rivista statunitense \"Time\" e il programma Rai \"Mixer\", di Giovanni Minoli, tra gli altri, gli hanno attribuito un flirt giovanile con Sonia Gandhi, allora Sonia Maino. La sua vecchia amicizia con l'attuale politica italo-indiana \u00e8 citata nelle prime righe di \"Pasi\u00f3n India\", best seller dello scrittore spagnolo Javier Moro."}
{"id": "2085334", "revid": "1573940", "url": "https://it.wikipedia.org/wiki?curid=2085334", "title": "Palazzo Farinola", "text": "Palazzo Farinola si trova a Firenze in via del Sole 9, angolo via del Moro.\nStoria e descrizione.\nIl palazzo venne eretto nel Seicento per l'omonima famiglia, che era di origine corsa ed ebbe importanti incarichi alla corte granducale. Per ringraziamento venne infatti montato un busto di Cosimo II sull'architrave del portale, che si vede ancora oggi.\nEsternamente ha una struttura molto semplice. Al pian terreno il portale col timpano spezzato \u00e8 affiancato da due aperture per botteghe o fondaci. I piani superiori presentano file regolari di finestre architravate su cornici marcapiano. Al primo piano hanno davanzali e architravi aggettanti, mentre ai piani superiori sono pi\u00f9 semplici, con cornici in pietra serena."}
{"id": "2085338", "revid": "188323", "url": "https://it.wikipedia.org/wiki?curid=2085338", "title": "Suzuki RG 150 Gamma", "text": ""}
{"id": "2085339", "revid": "767487", "url": "https://it.wikipedia.org/wiki?curid=2085339", "title": "Never Back Down - Mai arrendersi", "text": "Never Back Down - Mai arrendersi (\"Never Back Down\") \u00e8 un film del 2008 diretto da Jeff Wadlow.\nTrama.\nJake Tyler \u00e8 un giovane studente che, assieme alla madre e al fratello minore Charlie, si trasferisce dall'Iowa a Orlando, in Florida, per permettere a quest'ultimo di iscriversi ad una prestigiosa scuola di tennis. La situazione familiare \u00e8 tesa, sia per il brusco cambio di vita che per la recente scomparsa del padre, morto in un incidente stradale per il quale Jake si sente in colpa non avendo impedito al genitore di guidare; Jake stesso, inoltre, gode di una pessima reputazione in quanto, dopo essere stato provocato durante una partita di football, ha scatenato una rissa che \u00e8 diventata subito virale.\nAlla nuova scuola Jake conosce l'affascinante Baja Miller e successivamente il suo fidanzato Ryan McCarthy, un giovane di famiglia benestante appassionato di arti marziali miste; questi, dopo averlo invitato ad una festa a casa sua la sera stessa, curioso di scoprire quanto Jake sia forte lo sfida davanti a tutti dopo averlo provocato facendo riferimento alla morte di suo padre e gli infligge una sonora batosta. Il giorno dopo, tuttavia, Max Cooperman, un giovane anche lui appassionato di MMA che Jake aveva incrociato a scuola (aiutandolo durante un combattimento con un amico di Ryan) gli parla del maestro Jean Roqua, il suo allenatore, e lo invita a presentarsi alla sua palestra.\nJean intuisce subito il potenziale di Jake ma anche la rabbia che lo pervade e quindi gli impone di non combattere fuori dalla palestra: Jake viola tale regola e Jean inizialmente lo caccia, ma quando i due hanno modo di raccontarsi le proprie storie Jake viene riammesso in palestra. Nel frattempo le provocazioni di Ryan non accennano a fermarsi, anche perch\u00e9 Baja e Jake sono sempre pi\u00f9 vicini e anzi finiscono con il mettersi insieme, e culminano con l'invito di Ryan a Jake a partecipare al \"Beat Down\", un torneo clandestino di MMA che Ryan ha gi\u00e0 vinto in passato.\nJake accetta, nonostante il parere contrario di Baja, Jean e di sua madre, anche per vendicare il pestaggio di Max ad opera di Ryan. Durante il torneo Jake arriva alle semifinali ma Ryan viene squalificato, Jake, non essendo interessato al torneo ma solo a confrontarsi con Ryan si ritira ma viene raggiunto al parcheggio da quest'ultimo il quale lo attacca, dopo una dura lotta Jake riesce finalmente a sconfiggere il suo rivale. Da quel momento la situazione migliorer\u00e0 per tutti e Jean decider\u00e0 di chiudere la palestra e di tornare nel suo paese natio, il Brasile, tentando di riallacciare i rapporti con suo padre, bruscamente troncati dopo la morte di suo fratello.\nProduzione.\nIl film era originariamente intitolato \"Get Some\" e la sua produzione \u00e8 stata annunciata durante dicembre 2007.\nLe principali ambientazioni sono state filmate in Florida, nella \"downtown\" di Orlando e nelle localit\u00e0 Sanford e Clermont, altre sequenze sono state riprese alla \"Sycamore High School\" e a Pleasant View (Tennessee); le riprese sono iniziate il 16 luglio 2007.\nGli ambienti del liceo nel film sono stati filmati alla \"Cypress Creek High School\", tranne la scena d'apertura in cui viene mostrata la maxirissa sul campo da football, che \u00e8 stata girata alla \"East Ridge High School\".\nIl titolo \u00e8 stato cambiato su volont\u00e0 delle case di distribuzione, poich\u00e9 \"Get Some\" poteva riferirsi a un doppio senso in un contesto sessuale.\nL'attore Sean Faris si \u00e8 dimostrato molto portato nella lotta ma poco nelle tecniche di combattimento in piedi a differenza dell'attore Cam Gigandet che essendo cintura nera di Taekwondo non ha avuto nessuna difficolt\u00e0 nelle sequenze di combattimento.\nDistribuzione.\nIl film \u00e8 stato distribuito nel circuito cinematografico degli Stati Uniti d'America a partire dal 14 marzo 2008, e in Italia dal 28 novembre dello stesso anno.\nLe edizioni per il mercato home video in DVD e Blu-Ray Disc sono state commercializzate negli USA dal 29 luglio 2008. Entrambe le pubblicazioni si compongono di due diverse versioni, una a disco singolo e una a due dischi.\nLa versione DVD a due dischi contiene negli extra una versione non censurata e prolungata chiamata \"Extended Beat Down\" e materiale tagliato per rispettare il Rating PG-13.\nSequel.\nNell'agosto 2011 \u00e8 uscito il sequel \"Never Back Down - Combattimento letale\" diretto da Michael Jai White e nel 2016 \u00e8 uscito \"Never Back Down - No Surrender\"."}
{"id": "2085345", "revid": "59912", "url": "https://it.wikipedia.org/wiki?curid=2085345", "title": "Doppiopetto", "text": "Il doppiopetto o doppio petto \u00e8 un tipo di allacciatura caratteristico delle giacche eleganti, nella quale le due parti del davanti della giacca si uniscono fra loro con due file parallele di bottoni. Nella maggior parte dei casi una fila di bottoni \u00e8 solo decorativa, e soltanto i bottoni della fila pi\u00f9 esterna servono realmente a chiudere la giacca. A volte \u00e8 presente anche un bottone interno invisibile che serve a tenere chiusa la giacca dall'interno.\nLe giacche da vestito ed i blazer hanno normalmente da una a quattro righe di bottoni (ogni riga \u00e8 composta da due bottoni), con una o due righe meramente decorative. Per identificare il numero di bottoni viene usata una terminologia \"numero a numero\". Per esempio: sei a due (sei bottoni cuciti, ma solo due allacciabili), sei a uno, quattro a uno, ecc. Rarissimi sono i casi in cui tutti i bottoni di un doppiopetto sono allacciabili.\nL'origine del doppiopetto \u00e8, con molta probabilit\u00e0, militare; si suppone infatti che sia un'evoluzione della divisa ussara del XVII secolo. Il doppiopetto ha visto i suoi periodi di maggiore popolarit\u00e0 fra gli anni trenta e i cinquanta, e fra gli anni ottanta e i novanta."}
{"id": "2085346", "revid": "306856", "url": "https://it.wikipedia.org/wiki?curid=2085346", "title": "Nordheim", "text": ""}
{"id": "2085347", "revid": "767487", "url": "https://it.wikipedia.org/wiki?curid=2085347", "title": "Mercedes-Benz OM138", "text": "Il Mercedes-Benz OM138 (o Daimler-Benz OM138) \u00e8 stato un motore diesel prodotto dal 1936 al 1940 dalla Casa tedesca Daimler per il suo marchio automobilistico Mercedes-Benz.\nProfilo e caratteristiche.\nQuesto motore ha un'importanza storica enorme, poich\u00e9 si tratta in assoluto del primo motore diesel montato su una vettura di serie. Gi\u00e0 negli anni venti la \"Daimler-Benz\" stava sperimentando con alti e bassi la propulsione a gasolio. Anche in Francia ci stava provando la Peugeot. Ma a met\u00e0 del decennio seguente \u00e8 stato il marchio tedesco a spuntarla e ci \u00e8 riuscito proprio con questo motore, introdotto appunto nel 1936 su di un unico modello, la Mercedes-Benz 260D. &lt;br&gt;\nIl motore \"OM138\" deriva dal motore diesel sperimentale da 3.8 litri, realizzato nel 1933 dalla Casa tedesca ed in seguito scartato perch\u00e9 soggetto ad eccessive vibrazioni. Il 2.6 derivato da tale motore \u00e8 pi\u00f9 piccolo, essendo passato da 6 a 4 cilindri, pi\u00f9 leggero, pi\u00f9 compatto e meno suscettibile di vibrazioni. Si trattava ovviamente di un motore diesel lontano dai livelli raggiunti 60 anni dopo con l'avvento delle tecnologie common rail, per cui era un motore aspirato, a bassi giri e dalle prestazioni modeste, ma che gi\u00e0 dimostrava le sue doti di maggiore economia rispetto ad un equivalente motore a scoppio ed era molto robusto ed affidabile.&lt;br&gt;\nQueste le caratteristiche del motore \"OM138\":"}
{"id": "2085353", "revid": "1632387", "url": "https://it.wikipedia.org/wiki?curid=2085353", "title": "Gjallarhorn (gruppo musicale)", "text": "I Gjallarhorn sono un gruppo folk finlandese, formatosi nel 1994 e ancora in attivit\u00e0.\nBiografia.\nIl gruppo nasce come trio formato da Jenny Wilhelms, Christopher \u00d6hman (viola, mandola) e Jacob Frankenhaeuser (didgeridoo), ma diventa un quartetto nel 1996 quando si aggiunge il percussionista.\nLa formazione principale resta sempre di quattro persone fino a che nel 2005 si aggiunge il flautista G\u00f6ran M\u00e5nsson.\nIl gruppo si forma al confine con la Svezia, motivo per cui molti dei loro testi (che trattano quasi sempre temi di mitologia norrena) sono in lingua svedese anzich\u00e9 in finlandese.\nI Gjallarhorn sono considerati il miglior gruppo folk scandinavo e i pi\u00f9 innovativi in termini di sonorit\u00e0, infatti riescono ad inserire strumenti non tradizionali, come ad esempio il didgeridoo, in musiche tipiche della tradizione norrena.\nFormazione.\nAttuale:\nPrecedente:"}
{"id": "2085356", "revid": "114265508", "url": "https://it.wikipedia.org/wiki?curid=2085356", "title": "Deutsche Oper Berlin", "text": "La Deutsche Oper Berlin \u00e8 uno dei teatri d'opera di Berlino, sito nel quartiere di Charlottenburg. Il moderno edificio detto \"Deutsche Oper Berlin\", \u00e8 anche sede del \"Staatsballett Berlin\" (balletto di Stato).\nStoria.\nLa storia del teatro risale alla \"Deutsches Opernhaus\" sita a Charlottenburg (Bismarckstra\u00dfe 34-37) ove ebbe inizio questa istituzione la sera del 7 novembre 1912 con la rappresentazione dell'opera Fidelio di Beethoven diretta da Ignatz Waghalter. Nel 1925, il nome del teatro venne cambiato in \"St\u00e4dtische Oper\" (Opera Municipale). Con la nascita del Terzo Reich, Joseph Goebbels cambi\u00f2 nuovamente il nome in \"Deutsches Opernhaus\". Nel 1935 il teatro venne ristrutturato dall'architetto Paul Baumgarten ed i posti vennero ridotti da 2.300 a 2.098. Il direttore generale del tempo Carl Ebert, decise di lasciare la Germania nazista trasferendosi in Inghilterra dove cofond\u00f2 il Glyndebourne Festival Opera. Il teatro venne distrutto dai bombardamenti il 23 novembre 1943. Dopo la fine della guerra, Ebert torn\u00f2 alla guida del teatro.\nIl teatro riprese cos\u00ec le sue rappresentazioni nell'edificio del \"Theater des Westens\" fino a quando non fu costruito il nuovo edificio, disegnata da Fritz Bornemann, il 24 settembre 1961. L'opera inaugurale fu il \"Don Giovanni\" di Mozart. Al nuovo edificio venne dato subito il nome di \"Deutsche Oper Berlin\".\nFra i suoi direttori principali si sono succeduti Bruno Walter, Ferenc Fricsay, Lorin Maazel, Gerd Albrecht, Jes\u00fas L\u00f3pez Cobos e Christian Thielemann. Nell'ottobre 2005, il direttore italiano Renato Palumbo \u00e8 stato nominato \"Generalmusikdirector\" a far data dalla stagione 2006-2007. Nell'ottobre 2007 la Deutsche Oper ha annunciato che dal dall'agosto 2009 il nuovo direttore sarebbe stato Donald Runnicles per un periodo iniziale di cinque anni. In contemporanea Palumbo e la direzione del Teatro convennero nella rescissione anticipata del contratto a far data dal mese di novembre 2007.\nCuriosit\u00e0.\nNel 1967, nel teatro avvenne una sparatoria in cui rimase ucciso lo studente universitario Benno Ohnesorg che protestava contro la visita in Germania dello Sci\u00e0 di Persia Mohammad Reza Pahlavi.\nNell'aprile 2001, il direttore d'orchestra italiano Giuseppe Sinopoli mor\u00ec sul podio, all'et\u00e0 di 54 anni, mentre dirigeva l'Aida di Giuseppe Verdi.\nNel settembre 2006, la direzione del teatro venne criticata per aver sospeso la rappresentazione dell'opera \"Idomeneo\" di Mozart, nel timore che le effigi di Ges\u00f9, Buddha e Maometto presenti nella scenografia, potessero offendere i musulmani e che il teatro potesse essere sede di proteste e violenze. Critiche piovvero da parte di ministri del Governo tedesco e dalla Cancelliera Angela Merkel. Le reazioni dei musulmani furono variegate; i rappresentanti del \"Germany's Islamic Council\" plaudirono alla decisione mentre i leader del \"Germany's Turkish community\" criticarono dicendo:\n\"Questa \u00e8 arte, non politica ... L'arte non deve dipendere dalla religione \u2014 altrimenti torniamo nel Medioevo.\"\nAlla fine di ottobre 2006 il Teatro annunci\u00f2 la ripresa delle rappresentazioni di \"Idomeneo\"."}
{"id": "2085359", "revid": "41793", "url": "https://it.wikipedia.org/wiki?curid=2085359", "title": "Statistiche del campionato mondiale di calcio 2006", "text": ""}
{"id": "2085361", "revid": "1104133", "url": "https://it.wikipedia.org/wiki?curid=2085361", "title": "San Siro Live", "text": "San Siro Live \u00e8 un album dal vivo dei Negramaro pubblicato il 21 novembre 2008 in formato cofanetto, CD+DVD, che documenta il concerto del 31 maggio 2008 tenuto dalla band salentina allo Stadio Giuseppe Meazza di Milano. Il cofanetto \u00e8 stato presentato in anteprima il 20 novembre al Teatro degli Arcimboldi.\nDescrizione.\nOltre ai brani live, estratti dal concerto, il cofanetto \u00e8 arricchito da 4 inediti, tra cui una cover di \"Meraviglioso\" di Domenico Modugno, che sar\u00e0 il tema musicale del film di Giovanni Veronesi \"Italians\", e \"Your Eyes\", versione in inglese del brano \"La finestra\" realizzata con la collaborazione dei Mattafix. Nel cofanetto sono contenuti anche altri brani, come \"Solo per te\" realizzato in versione rock e due versioni dell'inedito \"Blu Cobalto\", brano inserito nella colonna sonora dell'omonimo film diretto da Daniele Gangemi.\nIl DVD raggruppa immagini inedite del gruppo negli studi di registrazione di Parma e i viaggi intrapresi attraverso l'Europa durante \"La Finestra European Tour\". L'album \u00e8 rimasto nelle classifiche italiane degli album pi\u00f9 venduti per oltre un anno."}
{"id": "2085365", "revid": "2019433", "url": "https://it.wikipedia.org/wiki?curid=2085365", "title": "Galleria del Naviglio", "text": "La Galleria del Naviglio di Milano, situata in Via Manzoni, al civico 45, fu fondata nel 1946 da Carlo Cardazzo che la diresse fino alla sua morte, avvenuta nel 1963. Dal 1963 al 2001 fu poi diretta da suo fratello, Renato Cardazzo.\nStoria.\nNei primi anni quaranta, oltre a promuovere artisti italiani come Balla, Boccioni, Carr\u00e0, De Chirico, De Pisis, Morandi, Scipione, Severini, Sironi, la galleria si interess\u00f2, prima in Italia, alle avanguardie straniere.\nNei primi anni cinquanta si ricordano le mostre di Braque, Calder, Picasso, Pollock, Kandinsky, Mir\u00f3, Jorn, Delaunay, Burri, Fontana, Scanavino, Poliakoff, Mathieu, Dubuffet, Kline, Twombly.\nPer la maggior parte di questi artisti si tratta della prima mostra personale o la prima esposizione in Italia. Nel 1951 nacque in questa galleria il movimento dello Spazialismo e Lucio Fontana presenta il Manifesto Blanco, firmato poi da altri artisti italiani.\nArtisti come Fontana, Capogrossi, Gentilini, Remo Bianco lavoravano in esclusiva per la Galleria.\nNegli anni sessanta, sotto la direzione di Renato Cardazzo furono organizzate mostre dedicate ad artisti del gruppo Zero: Abe, Armando, Aubertin, Bischoffhausen, Bonalumi, Bury, Castellani, De Uries, Fontana, Goepfert, Haache, Kusama, Leblanc, Luther, Mack, Manzoni, Talman, Uecker, Verheyen, Vigo.\nNel 1966 fu riconosciuta come Galleria Pilota, importante riconoscimento a livello internazionale, e alla fine degli anni sessanta si ricorda l'importante ciclo \"Naviglioincontri\", dove l'arte incontra la musica, il design, il cinema, l'industria e la moda. John Cage presenta il suo primo concerto in Italia con il duo Canino Ballista al pianoforte. Si ricorda inoltre il concerto di Franco Donatoni. Fra le varie proiezioni vi furono anche il film inedito di Jean Luc Godard e le pellicole di Hans Richter.\nFurono dedicate delle mostre alla Pirelli s.p.a., alla Osram, alla Kartell, alla Brionvega e alla Lamborghini.\nSi dialoga con gli architetti del The Architects Collaborative Inc. di Cambridge ricordando \"L'atmosfera Gropius\".\nAccanto a Scanavino, Capogrossi, Remo Bianco, Gentilini, Toyofuku, giovani artisti come Alviani, Bonalumi, Ceroli, Scheggi lavorano in esclusiva per la galleria.\nNegli anni settanta vengono dedicate delle mostre all'Iperrealismo, al Nouveau R\u00e9alisme e all'Arte concettuale. La galleria partecipa su invito alle prime fiere dell'arte internazionali: Art Basel, Fiac a Parigi, Arco a Madrid, Art Cologne, Colonia, CIAE Chicago, Forum ad Amburgo, Dusseldorf, Zurigo, Lineart a Gent, Salon de Mars Parigi, Sollentuna a Stoccolma.\nLa Galleria, che continua la sua attivit\u00e0 sotto la guida di Giorgio Cardazzo, ha organizzato oltre 2000 mostre nelle sue sedi, in gallerie all'estero e in musei internazionali. Vengono scritte tesi universitarie sul suo lavoro, motivo di studio nel campo dell'arte moderna in Italia e nel mondo."}
{"id": "2085373", "revid": "122315", "url": "https://it.wikipedia.org/wiki?curid=2085373", "title": "Sciuridi", "text": ""}
{"id": "2085377", "revid": "297059", "url": "https://it.wikipedia.org/wiki?curid=2085377", "title": "Northrop Grumman Electronic Systems", "text": ""}
{"id": "2085382", "revid": "59975", "url": "https://it.wikipedia.org/wiki?curid=2085382", "title": "Selecter", "text": ""}
{"id": "2085383", "revid": "123603770", "url": "https://it.wikipedia.org/wiki?curid=2085383", "title": "Pic Coolidge", "text": "Il Pic Coolidge (3.774 ) \u00e8 una montagna delle Alpi del Delfinato nel Massiccio des \u00c9crins. Prende il nome da William Auguste Coolidge che per primo lo sal\u00ec il 14 luglio 1877 con Christian Almer e Ulrich Almer.\nAccesso alla vetta.\nLa salita, facile per alpinisti equipaggiati, \u00e8 molto interessante e consigliabile.\nDal comodo rifugio Temple-Ecrins, una partenza notturna e una salita per pietraie conducono al piccolo ghiacciaio del Col de la Temple. Lo si risale in breve fino al col de la Temple, dove si attacca il largo e divertente crestone roccioso (numerosi passi di I e II gr.), che si esaurisce su un pianoro nevoso. Da qui si affronta un pendio di neve fino alla cresta sommitale, breve, orizzontale, e molto panoramica.\nA partire dal col della Temple la visuale si apre sul severo bacino di Ailefroide, poi sulla vetta si aggiunge la Barre des Ecrins."}
{"id": "2085401", "revid": "123287849", "url": "https://it.wikipedia.org/wiki?curid=2085401", "title": "Taglio militare", "text": "Il taglio militare \u00e8 un tipo di acconciatura, nel quale i capelli sulla parte alta della testa sono tagliati relativamente corti, diventando progressivamente pi\u00f9 corti sulle tempie e sulla nuca. La lunghezza del taglio pu\u00f2 variare leggermente ed essere pi\u00f9 o meno corto.\nIl taglio militare fu adottato dalla squadra di football americano dell'universit\u00e0 di Yale nel 1895, ed in seguito divent\u00f2 un taglio adottato da quasi tutte le squadre nei successivi 70 anni.\nIl taglio fu adottato dalle forze armate degli Stati Uniti durante la seconda guerra mondiale, e divenne una moda per gli uomini negli anni cinquanta. Dalla met\u00e0 degli anni sessanta per\u00f2 il taglio militare divenne un marchio di conservatorismo, in contrasto alla moda dei capelli sciolti, che facevano parte della cultura di chi adottava una mentalit\u00e0 pi\u00f9 liberale."}
{"id": "2085402", "revid": "1610933", "url": "https://it.wikipedia.org/wiki?curid=2085402", "title": "Coolidge", "text": ""}
{"id": "2085407", "revid": "78149", "url": "https://it.wikipedia.org/wiki?curid=2085407", "title": "Berco SpA", "text": ""}
{"id": "2085423", "revid": "1573940", "url": "https://it.wikipedia.org/wiki?curid=2085423", "title": "Palazzo Da Magnale", "text": "Palazzo Da Magnale si trova a Firenze in via del Sole 11, angolo piazza Santa Maria Novella.\nSi tratta di un palazzo cinquecentesco, riconoscibile per la ricercata decorazione classicista all'esterno.\nIl pian terreno presenta una fascia in pietra fino alla cornice marcadavanzale, un portale con timpano triangolare, finestre inginocchiate con timpani simili e un panca di via. Al primo piano, oltre la cornice dentellata (dove sul fregio si legge il motto \"Mihi Labor Decus\"), si allineano cinque finestre con timpano arcuato, mentre ai piani superiori le aperture sono pi\u00f9 semplici: con architrave aggettante al secondo e con cornici a rilievo al terzo. Un analogo prospetto con tre aperture si trova sul lato di piazza Ottaviani.\nGli spigoli sono evidenziati dal bugnato fino al piano nobile e in angolo si trova lo stemma di famiglia, in pietra."}
{"id": "2085424", "revid": "123378328", "url": "https://it.wikipedia.org/wiki?curid=2085424", "title": "Cornice marcadavanzale", "text": "La cornice marcadavanzale (o semplicemente marcadavanzale) \u00e8 un elemento architettonico del linguaggio classico, tipico delle architetture residenziali, come palazzi e ville. La sua funzione, oltre che decorativa, era quella di marcare esternamente la separazione interna tra diversi piani di un edificio e di rendere leggibile la conformazione interna. Di solito veniva posizionata, come anche la cornice marcapiano, in corrispondenza della rastremazione della struttura muraria che in corrispondenza della cornice si riduceva di spessore.\nSi tratta di un'incorniciatura definita da una serie di modanature sporgenti e che riprendono le forme della cornice degli ordini architettonici. Veniva posizionata al livello dei parapetti delle finestre, al contrario del marcapiano che era posto al livello del calpestio. In alcuni casi sono presenti cornici a entrambi i livelli, magari unite in una fascia.\nLa cornice marcadavanzale segue in genere la decorazione esterna complessiva dell'edificio, magari nello stesso colore delle eventuali cornici delle finestre o dei portali, o in materiali appositamente scelti per contrastare sullo sfondo della parete esterna.\nL'uso dei marcadavanzali inizi\u00f2 a diffondersi in Italia nel tardo medioevo; essi vennero quasi abbandonati nel Novecento, quando con l'architettura razionalista si superarono i modelli tradizionali o si ridusse al minimo la decorazione. "}
{"id": "2085433", "revid": "1318658", "url": "https://it.wikipedia.org/wiki?curid=2085433", "title": "Apel\u00b7les Fenosa", "text": "Biografia.\nInizi\u00f2 i suoi studi in una scuola municipale di Barcellona e lavor\u00f2 nello studio di Enrique Casanovas.\nDesiderando superare le idee del modernismo, nel 1917 fond\u00f2, insieme ad altri artisti come Joan Rebull, Josep Granyer e Josep Viladomat, il gruppo \"Els Evolucionistes\".\nNel 1921 si stabil\u00ec a Parigi dove prese contatto con i gruppi dell'avanguardia e con Pablo Picasso. Da allora inizi\u00f2 ad esporre sia a Parigi che a Barcellona e, nel 1936, partecip\u00f2 alla Biennale di Venezia. A causa della guerra civile spagnola, si stabil\u00ec definitivamente a Parigi.\nNel 1981 su incarico dell'UNESCO, realizz\u00f2 la scultura \"L'Olivier\" e nel 1982 gli venne concessa la \"Medalla d'Or de la Generalitat de Catalunya\" seguita, l'anno successivo, dalla \"L\u00e9gion d'honneur\" concessa dal governo francese.\nDal 1982 il Premio Joan Crexells per la narrativa consiste in una scultura raffigurante la dea Atena, opera di Fenosa."}
{"id": "2085439", "revid": "599013", "url": "https://it.wikipedia.org/wiki?curid=2085439", "title": "Soumaila Samake", "text": ""}
{"id": "2085442", "revid": "39224", "url": "https://it.wikipedia.org/wiki?curid=2085442", "title": "Deportazione", "text": "La deportazione \u00e8 il trasferimento coatto di un individuo o un gruppo di individui poi obbligati a risiedere in un luogo diverso dal proprio, dove vengono condotti con la forza.\nSi differenzia dal confino e dall'esilio principalmente perch\u00e9 in genere al trasferimento segue la restrizione in determinate aree o proprio la reclusione, mentre il confino \u00e8 pi\u00f9 propriamente solo l'obbligo di risiedere in una determinata localit\u00e0 e l'esilio \u00e8 il mero divieto di soggiornare nel territorio nazionale.\nLa deportazione come sanzione giudiziaria.\nLa misura \u00e8 talora qualificata fra le sanzioni o fra le pene accessorie del diritto penale; la deportazione non \u00e8 prevista da molti ordinamenti giuridici moderni, tuttavia ebbe un certo risalto in passato anche in ordinamenti di grandi stati europei.\nKhosrau I, Re sasanide di Persia, nel 542 deport\u00f2 292.000 fra cittadini e schiavi per popolare l'appena creata citt\u00e0 di Ctesifonte.\nIn et\u00e0 romana la deportazione, evoluzione della \"interditio aquae et ignis\", si scontava generalmente su un'isola (\"deportatio in insulam\"), in Sardegna oppure in qualche isola dell'Egeo ed in periodo imperiale in Asia o in Africa. La damnatio ad metalla era in pratica una deportazione nelle miniere, ove il recluso era tenuto ai lavori forzati.\nNel 1540 si ebbe in Francia la prima deportazione a fini di colonizzazione, con l'invio di alcuni detenuti in Canada.\nNel XVIII e nel XIX secolo questa pena fu oggetto di nutrite discussioni e di qualche applicazione in Inghilterra (ove fra coloro che la proponevano vi fu anche Jeremy Bentham) e di nuovo in Francia, dove, abolitala nel 1802, fu reintrodotta nel 1810 destinando i reclusi per talune fattispecie di reato alla Caienna ed in Algeria, ov'erano del resto poi tenuti ai lavori forzati (in questo caso prendeva il nome di \"transportation\"). Nel 1885 fu in pratica sostituita dalla relegazione. L'Inghilterra prima del 1730 aveva invece deportato in gran numero verso l'America criminali ed oppositori politici, e verso la met\u00e0 dell'Ottocento l'istituto fu pi\u00f9 volte riproposto.\nIn Italia fu proposta nel 1865 come misura alternativa alla pena capitale e fu oggetto nel 1874 del progetto Vigliani, che la prevedeva per i condannati a pene detentive superiori agli anni 10 e per gli ergastolani; il progetto prevedeva il trasferimento in un'isola al di fuori del Mediterraneo.\nIn tempi recenti la deportazione \u00e8 considerata invece essa stessa un crimine, precisamente contro l'umanit\u00e0, ai sensi dello Statuto di Roma.\nDeportazioni di massa.\nIndipendentemente dalla sua qualificazione giuridica, la deportazione \u00e8 stata applicata in varie fasi della storia come strumento di controllo sociale o politico, misura di polizia, provvedimento di lotta etnica o per altre ragioni, ed \u00e8 spesso stata una componente dello sfruttamento della schiavit\u00f9. Fra le pi\u00f9 importanti deportazioni di gruppi etnici o sociali, o comunque di masse pi\u00f9 o meno numerose di individui, nel corso del tempo si registrano:\nLa deportazione per genocidio.\nNel XX secolo la deportazione \u00e8 stata utilizzata come strumento per la perpetrazione di genocidi.\nFra il 1915 ed il 1916 l'Impero Ottomano deport\u00f2 circa 1.200.000 Armeni, uccidendone centinaia di migliaia; gli eventi sono noti come Genocidio armeno.\nA partire dal 1939, la Germania nazista oper\u00f2 numerose deportazioni ai danni di diversi gruppi etnici, religiosi e sociali; queste ebbero per effetto l'esecuzione di un genocidio di proporzioni senza precedenti, con diversi milioni di morti, noto come \"Olocausto\".\nLe deportazioni verso i lager nazisti tra il 1933 e il 1945.\nDai primissimi giorni dell'avvento al potere di Hitler si cominci\u00f2 a organizzare un vasto sistema di campi di concentramento per lo sterminio o lo sfruttamento schiavistico di categorie sociali o etniche poco gradite al Nazismo. Si cominci\u00f2 nel 1933 con l'eliminazione fisica di malati di mente e portatori di handicap, per poi passare a zingari, omosessuali, ebrei e oppositori politici. Il 20 gennaio 1942, le SS, i membri del Partito Nazista e un certo numero di funzionari statali si riunirono durante la Conferenza di Wannesee, nei pressi di Berlino, per coordinare le deportazioni degli Ebrei europei verso i centri di sterminio, sia quelli gi\u00e0 funzionanti che quelli ancora in costruzione nella Polonia occupata. I partecipanti alla conferenza calcolarono che la \u201cSoluzione Finale\u201d avrebbe portato alla deportazione e successiva eliminazione di 11 milioni di Ebrei, compresi quelli che risiedevano in paesi non sotto il controllo della Germania, come l'Irlanda, la Svezia, la Turchia e la Gran Bretagna. Il sistema pot\u00e9 svilupparsi grazie all'indifferenza generale sia dei tedeschi sia delle altre nazioni, che erano pi\u00f9 o meno al corrente di quanto avveniva in Germania e pi\u00f9 tardi nei territori occupati da Nazisti (non va dimenticato che alcuni dei pi\u00f9 grandi lager era situati in territori occupati da poco, come ad esempio Auschwitz in Polonia, o Mauthausen in Austria).\nSi calcola che il numero di persone uccise nei campi di sterminio si aggiri tra i 12 e i 13 milioni, di cui circa la met\u00e0 erano ebrei, anche se il numero esatto non si potr\u00e0 mai sapere perch\u00e9 i Nazisti negli ultimi giorni della guerra, ove possibile, distrussero gli archivi dei lager, e i deportati che venivano uccisi all'arrivo in un campo (bambini, anziani, ammalati, portatori di handicap) non venivano nemmeno registrati.\nNei territori occupati, i Nazisti poterono spesso avvalersi della collaborazione di simpatizzanti locali (per un esercito invasore non \u00e8 facile individuare subito gli appartenenti a un gruppo sociale, etnico, politico o religioso se non c'\u00e8 collaborazione da parte di qualcuno del luogo che ne fornisca nomi e indirizzi).\nIn Italia la deportazione degli ebrei verso i campi di sterminio nazisti cominci\u00f2 solo dopo l'armistizio dell'8 settembre 1943, ma si avvalse della piena collaborazione dei fascisti della Repubblica di Sal\u00f2 che fornirono nomi e indirizzi ai Nazisti e che parteciparono in prima persona alle operazioni di cattura. La Repubblica di Sal\u00f2 gestiva inoltre diversi campi di smistamento come quelli di Borgo San Dalmazzo, Fossoli e Bolzano, e decine di punti di raccolta e tortura noti come ville tristi di cui manca un censimento completo."}
{"id": "2085444", "revid": "129019", "url": "https://it.wikipedia.org/wiki?curid=2085444", "title": "Josep Granyer i Giralt", "text": ""}
{"id": "2085445", "revid": "767487", "url": "https://it.wikipedia.org/wiki?curid=2085445", "title": "William Acton", "text": "Acton sostenne la dannosit\u00e0 dell'attivit\u00e0 sessuale, verso la met\u00e0 dell'Ottocento. "}
{"id": "2085448", "revid": "129019", "url": "https://it.wikipedia.org/wiki?curid=2085448", "title": "Eusebi G\u00fcell i Bacigalupi", "text": ""}
{"id": "2085469", "revid": "300067", "url": "https://it.wikipedia.org/wiki?curid=2085469", "title": "Malick Badiane", "text": ""}
{"id": "2085470", "revid": "118642771", "url": "https://it.wikipedia.org/wiki?curid=2085470", "title": "Gran Premio del Belgio 2002", "text": "Il Gran Premio del Belgio 2002 \u00e8 stato un Gran Premio di Formula 1 disputato il 1\u00ba settembre 2002 sul circuito di Spa-Francorchamps. La gara fu vinta da Michael Schumacher su Ferrari, davanti al compagno di squadra Rubens Barrichello e a Montoya su Williams - BMW.\nVigilia.\nAspetti sportivi.\nCon la costruzione di una strada alternativa di collegamento tra Malmedy, Stavelot e Francorchamps, il circuito di Spa-Francorchamps divenne a tutti gli effetti un autodromo permanente, mentre in precedenza parte del tracciato era ancora utilizzata dal traffico regolare.\nLa Arrows si present\u00f2 regolarmente in Belgio, ma le vetture della scuderia inglese non parteciparono all'evento. La situazione della scuderia rimaneva, infatti, estremamente complessa, nonostante la Morgan Grenfell (societ\u00e0 appartenente alla Deutsche Bank e creditrice di forti somme nei confronti della Arrows) avesse tolto il proprio veto alla cessione del team ad una nuova propriet\u00e0. Tuttavia, la cessione non si concretizz\u00f2 e la squadra, senza risorse economiche per ottenere una nuova fornitura dalla Cosworth e con un solo pilota (Heinz-Harald Frentzen aveva rescisso il contratto gi\u00e0 prima della gara), fece ritorno in Inghilterra gi\u00e0 la sera di venerd\u00ec.\nProprio Frentzen fu ingaggiato dalla Sauber per la stagione 2003 al posto di Felipe Massa, mentre la Toyota annunci\u00f2 di aver messo sotto contratto per due anni Olivier Panis.\nAspetti tecnici.\nA poche gare dal termine diverse scuderie rallentarono lo sviluppo delle proprie monoposto, cominciando a concentrarsi sulle monoposto per l'anno seguente. In assenza di novit\u00e0 significative, l'obiettivo principale delle scuderie fu trovare il giusto compromesso tra le elevate velocit\u00e0 di punta necessarie per i lunghi rettilinei del circuito belga e l'elevato carico aerodinamico richiesto dalle veloci curve del settore centrale, provando alettoni anteriori e posteriori con diversi numero di profili ed incidenza. Le novit\u00e0 pi\u00f9 rilevanti furono introdotte dalla Jaguar, che mont\u00f2 una nuova sospensione anteriore, mentre Mercedes e Toyota portarono in gara delle versioni evolute dei propri propulsori.\nProve libere.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove di sabato mattina i risultati furono i seguenti:\nQualifiche.\nResoconto.\nMichael Schumacher domin\u00f2 le qualifiche, abbassando notevolmente il record sul giro del tracciato belga e staccando di quattro decimi l'avversario pi\u00f9 vicino, R\u00e4ikk\u00f6nen. Il pilota finlandese avrebbe avuto il potenziale per avvicinarsi maggiormente al pilota tedesco, ma fu rallentato da un errore alla curva Pouhon e dal traffico. Barrichello ottenne il terzo tempo, precedendo i due piloti della Williams, con Ralf Schumacher davanti a Montoya, e Coulthard. Seguivano Trulli, Irvine (autore della migliore prestazione stagionale per la Jaguar), Salo e Button.\nIn fondo alla griglia la Sauber ebbe una sessione difficile, con Massa e Heidfeld relegati in penultima fila, davanti solo alle due Minardi.\nWarm up.\nNel warm up di domenica mattina i migliori tempi furono i seguenti:\nGara.\nResoconto.\nAl via Michael Schumacher mantenne la testa della corsa, mentre alle sue spalle R\u00e4ikk\u00f6nen, scattato male, fu sopravanzato da Barrichello e Montoya si port\u00f2 in quarta posizione ai danni del suo compagno di squadra Ralf Schumacher. Michael Schumacher cominci\u00f2 immediatamente a tenere un ritmo insostenibile per i rivali, distanziandoli notevolmente. R\u00e4ikk\u00f6nen, in difficolt\u00e0 per via di un'errata pressione delle gomme posteriori, venne superato anche da Montoya, mentre Coulthard sorpass\u00f2 Ralf Schumacher, portandosi alle spalle del compagno di squadra.\nAl 15\u00ba passaggio Schumacher fece segnare il giro pi\u00f9 veloce in gara, che rimase oltre un secondo pi\u00f9 veloce della seconda miglior prestazione in gara, ottenuta da Barrichello una tornata pi\u00f9 tardi. Il pilota tedesco effettu\u00f2 il primo rifornimento un giro dopo, rientrando in pista in seconda posizione. Al diciassettesimo giro riforn\u00ec anche Barrichello, mentre Ralf Schumacher commise un errore e cedette la sesta posizione a Trulli. Durante la prima serie di soste ai box R\u00e4ikk\u00f6nen perse la quarta posizione a vantaggio del compagno di squadra, mentre Fisichella, partito con una tattica di un singolo pit stop, risal\u00ec fino alla sesta posizione. Quando anche il pilota romano si ferm\u00f2 ai box a rifornire, Michael Schumacher si trovava in testa davanti a Barrichello, Montoya, Coulthard, R\u00e4ikk\u00f6nen, Trulli, Ralf Schumacher ed Irvine. Le posizioni erano piuttosto definite e non accadde nulla fino alla seconda serie di pit stop.\nIl vantaggio di Michael Schumacher su Barrichello era tale da permettere al pilota tedesco di rifornire e rientrare in pista davanti al compagno di squadra. Dietro ai due piloti della Ferrari l'ordine rimase invariato anche dopo la seconda serie di soste ai box. Nel corso del 36\u00ba passaggio, sulla McLaren di R\u00e4ikk\u00f6nen si ruppe il motore; pochi attimi dopo anche Trulli fu costretto al ritiro per un problema al propulsore. Ralf Schumacher risal\u00ec cos\u00ec in quinta posizione, mentre Irvine entr\u00f2 in zona punti. Nel finale Michael Schumacher rallent\u00f2 molto, facendo avvicinare Barrichello. Montoya resistette alla pressione di Coulthard nelle ultime tornate, conquistando il terzo gradino del podio. Quinto concluse Ralf Schumacher, mentre Irvine port\u00f2 alla Jaguar i primi punti dalla gara d'apertura, precedendo di pochi decimi Salo.\nFonti.\nTutti i dati statistici provengono da Autosprint n.36/2002"}
{"id": "2085471", "revid": "307923", "url": "https://it.wikipedia.org/wiki?curid=2085471", "title": "Miquel Utrillo y Morlius", "text": ""}
{"id": "2085473", "revid": "1543377", "url": "https://it.wikipedia.org/wiki?curid=2085473", "title": "Daylight (Bobby Womack)", "text": "Daylight \u00e8 un brano musicale scritto da Bobby Womack e Harold Payne, pubblicato nel 1976 come singolo di Womack.\nNel 2007 \u00e8 stata reinciso dalla cantante R&amp;B Kelly Rowland e Travis McCoy, frontman del gruppo hip hop Gym Class Heroes per la colonna sonora del film \"Asterix alle Olimpiadi\".\nIl brano.\nLa cover del brano di Kelly Rowland \u00e8 stata registrata a Londra nell'ottobre 2007 e coprodotta da S*A*M e Sluggo. Il CD singolo \u00e8 stato pubblicato come l'estratto principale della riedizione dell'album \"Ms. Kelly: Diva Deluxe\" nel marzo 2008 per il mercato statunitense, e nei mesi successivi per quello europeo.\nIl video.\nIl video prodotto per \"Daylight\" \u00e8 stato diretto da Jeremy Rall e prodotto da Gina Leonard per la \"Siblings Inc.\" e girato a New York, a pochi isolati di distanza dall'Empire State Building. Nel video la Rowland viene mostrata insieme ad un gruppo di persone, fra cui Travis McCoy, nello scenario di un party. Fanno una apparizione cameo nel video anche gli altri componenti dei Gym Class Heroes. Il video \u00e8 stato trasmesso un'anteprima il 6 gennaio 2008 sul canale francese \"Vivement Dimanche\", con alcune scene tratte da \"Asterix alle Olimpiadi\", non presenti nel video ufficiale."}
{"id": "2085478", "revid": "819238", "url": "https://it.wikipedia.org/wiki?curid=2085478", "title": "Blocco telefonico", "text": "Il blocco telefonico \u00e8 un sistema di blocco ferroviario, adottato dalle principali ferrovie del mondo, a partire dalla met\u00e0 degli anni cinquanta del XIX secolo, che oltre a garantire l'invio di un solo treno per volta in ogni sezione di blocco permetteva lo scambio di informazioni e dispacci tra le stazioni.\nL'occupazione di un determinato tratto di binario tra due stazioni \u00e8 concordato tra i rispettivi capistazione, via telefono. .\nCaratteristiche.\nIl blocco telefonico fu la diretta evoluzione del precedente \"blocco telegrafico\" di cui conserv\u00f2 tutte le caratteristiche regolamentari; la differenza sostanziale era determinata dal fatto che mentre nel primo i dispacci di \"invio\" o di \"giunto\" (e tutte le eventuali comunicazioni aggiuntive) venivano inviate mediante il telegrafo in codice morse, scritto su apposita striscia di carta, nel secondo le informazioni scambiate a viva voce tramite il telefono erano trascritte su appositi registri e moduli cartacei.\nTali procedure erano definite \"dispacci di movimento\" (poi telefonici) e venivano scambiati tra i vari operatori addetti al movimento dei treni con i quali questi ultimi si scambiavano informazioni in merito ai movimenti dei treni in linea e ai \"giunti\" nelle stazioni. Per poter inviare un treno in linea (e quindi in una sezione di blocco) il movimentista doveva accertarsi che il treno proveniente dall'altra stazione fosse regolarmente arrivato con tutti i suoi veicoli a destinazione (\"coda regolare\") oppure ricevere il messaggio di \"giunto regolare\" da una stazione a lui limitrofa.\nIn seguito, il blocco telefonico \u00e8 stato sostituito da vari sistemi di blocco elettrico. In alcuni casi di circolazione \"degradata\" per avarie ai sistemi moderni di blocco, in alcune compagnie ferroviarie, \u00e8 prevista l'istituzione temporanea del \"blocco telefonico\".\nDiffusione.\nIn Francia, Portogallo e Spagna questo sistema \u00e8 ancora in uso almeno su alcune linee principali (mentre in Italia \u00e8 consentito in deroga solo su linee secondarie non gestite da RFI), anche se la lunghezza totale dei binari governati da questo sistema sta diminuendo rapidamente a causa della sua intensit\u00e0 di lavoro e la sua intrinseca e percepita mancanza di sicurezza, in quanto basata principalmente sulla comunicazione umana (a volte coinvolgendo pi\u00f9 dei capistazione a ciascuna estremit\u00e0 del blocco) e su semplici interblocchi nelle stazioni.\nIn Portogallo.\nIn Portogallo, il \"cantonamento telef\u00f3nico\" \u00e8 stato il sistema di sicurezza principale in tutta la rete ferroviaria nazionale fino alla met\u00e0 del 1990 a causa della mancanza di risorse. Cos\u00ec, si \u00e8 evoluto per cercare di fornire pi\u00f9 livelli di sicurezza sulle trafficate linee a binario unico con diversi tipi di treni, anche se a costo di alti livelli di assunzione di personale. Nel sistema portoghese, anche se l'autorit\u00e0 del movimento del treno sulle linee principali \u00e8 di esclusiva competenza delle stazioni lungo quelle linee, un posto di regolazione li sorveglia e, in caso di disaccordo, istruisce le stazioni su come organizzare il traffico. D'altra parte, ogni orario dei treni indica tutte le interazioni con altri treni (ad esempio, incroci con altri treni, treni che raggiunger\u00e0, treni da cui \u00e8 raggiunto) e chiaramente indica in quali stazioni si dovrebbero verificarsi tali interazioni. Ogni modifica della pianificazione (derivante, per esempio, da ritardi o fattori extra-ferroviari) devono essere comunicata agli equipaggi dei treni in forma scritta. Nonostante la pratica generale che, quando due treni si incrociano, entrambi si fermano alla stazione pi\u00f9 vicina, questo sistema permette una buona velocit\u00e0 media per treni veloci simili a quelli di una linea con segnalazione automatica. Tuttavia, se si verificano ed accumulano piccoli ritardi minori, possono verificarsi ritardi pi\u00f9 lunghi poich\u00e9 entrano in funzione ulteriori modalit\u00e0 di sicurezza supplementare del sistema, perch\u00e9 \u00e8 necessario aggiornare continuamente ed intensamente le istruzioni di movimento dei treni per far fronte agli alterati modelli di attraversamento (l'aumento progressivo dei ritardi non succederebbe, per lo stesso motivo, in una linea con segnalazione automatica).\nIn Francia.\nIl \"cantonnement t\u00e9l\u00e9phonique\" (CT) \u00e8 oggetto di una procedura precisata dalle normative tecniche. Il sistema \u00e8 in uso nelle linee a bassissimo traffico, in particolare sulle linee a segnalazione semplificata (\"Voie unique \u00e0 signalisation simplifi\u00e9e\" - VUSS) e sulle linee a traffico limitato (\"Voie unique \u00e0 trafic restreint\" - VUTR). Il blocco telefono \u00e8 utilizzato anche per sostituire in caso di guasto dei sistemi (bloccati o completamente fuori servizio).\nIn generale, il sistema determina che un blocco si presuma essere \"chiuso\", cio\u00e8 il permesso deve essere ottenuto prima che un treno possa entrare nel blocco di passaggio da una stazione all'altra. Tuttavia, in Francia, su diverse linee, il blocco \u00e8 di solito aperto in sezioni di binario unidirezionali: dopo che una stazione conferma che il treno precedente ha lasciato libero il blocco, il primo treno che viaggia nella stessa direzione pu\u00f2 immediatamente entrare nel blocco, con l'obbligo del capostazione della stazione d'ingresso di informare la stazione di uscita del tempo di percorrenza del treno in arrivo.\nA causa della sua relativa sicurezza, il sistema non \u00e8 pi\u00f9 installato sulle nuove linee in Francia, ma \u00e8 ancora in uso su linee aperte al traffico passeggeri con doppio binario e con il supporto di un sistema di protezione del treno successivo denominato CAPI (\"Cantonnement Assist\u00e9 Par Informatique\"), nel quale la comunicazione orale \u00e8 sostituita da un timbro temporale automatico. I computer collegati tra loro funzionano grosso modo come nel sistema di blocco unico manuale, ma in maniera molto semplificata.\nIn Repubblica Ceca.\nLa comunicazione telefonica \u00e8 ancora ampiamente utilizzato in Repubblica Ceca, in particolare nel trasporto regionale a corto raggio e anche nelle linee dotate di dispositivi di segnalazione a terra in caso di guasto o blocco del dispositivo medesimo.\nLa procedura prevede l'invio di 3 messaggi telefonici (offerta, accettazione e cancellazione):\nIn Svezia.\nIn Svezia la segnalazione del treno manuale (\"Manuell t\u00e5gklarering\", conosciuta come \"Sistema M\"\") \u00e8 utilizzata solo sulle linee meno congestionate ed \u00e8 a poco a poco sostituita con il blocco automatico a partire dal 1970. Nel 2009 \u00e8 stato introdotto un sistema computerizzato chiamato E-tam (\"elektronisk t\u00e5ganm\u00e4lan\", tradotto \"segnalazione del treno elettronica\") che gestisce e registra lo scambio dei messaggi tra le due stazioni.\nIn Germania.\nIn Germania i messaggi di treno (\"Zugmeldungen\") sono ancora utilizzati in caso di guasto ai sistemi automatici. Per evitare errori o sovrapposizioni tutti i messaggi inviati e ricevuti devono essere registrati in un apposito libro (disponibile in due tipi: per le linee a un solo binario e quelle a doppio binario) tenuto da ogni ufficio movimentazione. Nel registro \u00e8 presente una tabella in cui ogni transito ha una propria riga in cui registrare l'offerta e l'accettazione, la cancellazione e le annotazioni. Nei registri dei movimenti da e verso il Lussemburgo vi sono due ulteriori colonne per registrare eventuali ritardi di arrivo e partenza. Alcune aziende ferroviarie fanno completare il messaggio di treno con lo scambio di numeri casuali, al fine di evitare manomissioni del libro di registrazione del treno da parte di un operatore senza aver contattato i suoi colleghi: se i numeri casuali non sono identici in entrambi i registri parte una chiamata di allarme in direzione del treno in movimento."}
{"id": "2085479", "revid": "729019", "url": "https://it.wikipedia.org/wiki?curid=2085479", "title": "Battaglia di Campotenese", "text": "La battaglia di Campotenese fu combattuta il 9 marzo 1806 tra il II Corpo del napoleonico esercito di Napoli guidato dal generale Reynier e l'esercito borbonico comandato dal generale Damas.\nAntefatto.\nIn seguito alla decisione del re Ferdinando IV di Napoli di allearsi alla terza coalizione e schierarsi quindi contro Napoleone e alla schiacciante vittoria di quest'ultimo nella battaglia di Austerlitz, Napoleone dichiar\u00f2 decaduta la sovranit\u00e0 dei Borboni sul sud Italia. Proclam\u00f2 suo fratello Giuseppe Re di Napoli e di conseguenza la Francia nel febbraio 1806 invase il regno di Napoli (questa era la seconda invasione francese in sette anni). Napoli cadde il 15 febbraio e a marzo solo la fortezza di Gaeta e la Calabria, dove l'esercito borbonico si era trincerato, resistevano ai francesi.\nIl generale Reynier, il cui II Corpo includeva due battaglioni della Legione polacca, un battaglione di fanteria svizzera e inoltre truppe del regno d'Italia e del regno di Etruria, marciando speditamente da Salerno fece attaccare dai volteggiatori del colonnello Comp\u00e8re le milizie irregolari del colonnello Curci, le quali si dispersero sui monti vicini. Superato il passo di Campestrino, l'avanguardia francese avanz\u00f2 con molta celerit\u00e0 sulla strada che porta a Lagonegro. Il colonnello borbonico Pignatelli aveva abbandonato Auletta il 4 marzo e si era fermato il 5 a Casalnuovo ed il 6 di buon mattino si era riunito al generale Minutolo che stava in Lagonegro con il reggimento \"Principessa\", con un battaglione del reggimento \"Sanniti\", col reggimento \"Re Cavalleria\", e con buon numero di artiglierie collocate, come se non si fosse in stato di guerra, nella piazza maggiore della citt\u00e0.\nIn quello stesso giorno i francesi avendo trovato non guardate le alture che dal lato destro sovrastano Lagonegro vi s'inoltrarono, e sboccarono all'improvviso nella piazza della citt\u00e0, mentre Minutolo li attendeva dalla strada maestra. Grande fu la confusione che produsse questa sorpresa tra i soldati borbonici, i quali nondimeno fecero fuoco sul nemico, come meglio riuscirono. Gli artiglieri scaricarono i pezzi posti sulla piazza, e ne rimasero uccisi non pochi volteggiatori francesi, tra cui il loro comandante il capitano Renac. Durante l'attacco vennero persi dai borbonici tre cannoni e numerose vettovaglie e viveri, inoltre numerosi soldati rimassero prigionieri. I soldati napoletani che non rimasero prigionieri si ritirarono prima in Lauria, quindi a Castelluccio, dove si riunirono al brigadiere Pasquale de Tschudy che vi stava con tre battaglioni del reggimento \"Abruzzi\" e con due battaglioni del \"Carolina 2\u00b0\" ai quali si unirono, provenienti da Rotonda, tre battaglioni del reggimento \"Real Ferdinando\" col brigadiere Ricci. L'avanguardia francese fece anche numerosi prigionieri e cattur\u00f2 tre cannoni a Lauria.\nBattaglia.\nDa Castelluccio tutte le truppe napoletane si ritirarono l'8 marzo tramite la valle di San Martino nel piano di Campotenese, dove la fanteria, sotto gli ordini dei brigadieri Pasquale de Tschudy e Ricci, si dispose in una linea dietro alcune ridotte costruiti sul fronte del campo. A destra, appoggiata ai monti, si dispose Tschudy; il centro era agli ordini diretti del comandante in capo Damas; la sinistra, affidata al Brigadiere Ricci, si teneva verso il mezzo del piano, lasciando in tal modo un miglio circa di spazio scoperto tra l'estrema sinistra della linea, composta esclusivamente di fanteria e le montagne che la vallata circondano. La cavalleria comandata dal brigadiere Pinedo rimase in seconda linea. Il battaglione dei \"Granatieri Reali\" comandato dal colonnello Roth, che era stato posto a guardia della valle di San Martino, non appena le truppe napoletane l'ebbero attraversata and\u00f2 a schierarsi a destra della fanteria, e due sole compagnie di cacciatori Calabri con uno squadrone di cavalleria rimasero in avanguardia allo sbocco del passo. I residui dei reggimenti \"Principessa\" e \"Sanniti\" riuniti dopo la sorpresa di Lagonegro sotto il comando dei colonnelli Pignatelli e Nunziante furono situati sulla cima della montagna a cui appoggiava il fianco destro la linea della fanteria borbonica. Questa era la disposizione delle truppe del generale Minutolo la mattina del 9 marzo.\nIl tempo era orribile, infatti un denso polverino di neve faceva s\u00ec che la visibilit\u00e0 fosse molto limitata. I soldati erano assiderati e affamati, inoltre mancava l'acqua. I cavalli non si reggevano in piedi. Le truppe al comando di Rosenheim, che aveva avuto ordine di raggiungere Minutolo, non comparivano. Per tutti questi motivi il conte di Damas aveva deciso di far sgomberare il bacino di Campotenese, e ritirarsi con tutte le truppe a Castrovillari per riunirvi le truppe di Minutolo, Rosenheim e Fardella. Ma l'atto non segui pronto il concetto, e mentre egli deliberava, i francesi facendo impeto contro la debolissima avanguardia lasciata all'ingresso della valle di San Martino, la obblig\u00f2 a ripiegare, e quasi facendosene scudo sbocc\u00f2 inseguendola nel piano di Campotenese verso il mezzogiorno del 9 marzo. Formata prima in colonna addensata la brigata del general Comp\u00e8re si spieg\u00f2 subitamente in battaglia, guadagnando terreno in avanti ed appoggiando a sinistra per far entrare in linea la divisione Verdier. La riserva del generale Franceschi sboccava lentamente dalla valle. Un battaglione del 42\u00b0 di ordinanza spingendosi sulle alture attacc\u00f2 i resti dei reggimenti \"Principessa\" e \"Sanniti\", i quali gi\u00e0 deboli per numero e per disciplina cominciarono a ripiegarsi dopo una regolare ma non vigorosa resistenza.\nAllora il generale Reynier fece avanzare a passo accelerato tutta la sua linea spiegata in battaglia, contro la quale fecero parecchie scariche i ridotti napoletani, e la fanteria, ma con scarso effetto. Il conte di Damas vide che i francesi essendo gi\u00e0 padroni delle alture era divenuto impossibile prolungar la difesa del campo, ed ordin\u00f2 la ritirata quando gi\u00e0 la brigata del general Comp\u00e8re cominciava a sboccare per la cresta della montagna superata dal 42\u00b0, sull'unica strada che dal bacino di Campotenese va a Morano. In questo modo le truppe borboniche incalzate di fronte, strette in fianco, ed impedite nella loro ritirata si trovarono per la maggior parte ricacciate su i monti che circondano il piano di Campotenese. I pi\u00f9 svelti ed arditi soldati di Damas cercarono di raggiungere per malagevoli sentieri la piccola colonna quasi tutta di cavalleria, che aveva potuto seguire il generale supremo con lo stato maggiore sulla strada di Morano prima che fosse bloccata dal nemico.\nRitirata.\nA questa sconfitta dell'esercito aveva dato un contributo determinate la condotta di Damas che non era stata all'altezza delle ritirate da lui compiute precedentemente da Roma ad Orbetello nel 1799 e nell'altra ancora da Siena a Roma nel 1801, correttamente eseguite. In questa terza ritirata all'opposto egli abbandon\u00f2 tutto al caso, dopo aver dato prova d'inconcepibile imprevidenza lasciando sguarnite di truppe le giogaie della valle di San Martino, vere Termopili la cui difesa anche se fosse stata poco ostinata avrebbe nondimeno fatto costar caro ai francesi il passaggio di quella stretta ed avrebbe dato tutto il tempo al corpo del generate Minutolo di eseguire la sua ritirata per la strada di Morano. L'evidenza dell'errore fu tale che all'improvviso apparire dei francesi dalla valle di San Martino circol\u00f2 tra le truppe napoletane la voce di tradimento, e la diffidenza aggiunta a tanti altri elementi di disordine e di scoramento, rendevano le truppe borboniche incapaci di quelle energiche combinazioni di guerra, che han per base una robusta disciplina.\nIntanto Rosenheim informato della catastrofe di Campotenese, cui tanto aveva contribuito la sua inesplicabile inazione, si pose subito in ritirata per passare in Sicilia, bruciando il ponte posto sul Coscile, senza neppur aspettare l'arrivo del corpo del brigadiere Fardella, il quale minacciato sul fianco dalla brigata di Comp\u00e8re, ed avendo alle spalle le divisioni Duhesme e Lechi, che St. Cyr faceva marciare verso Cassano all'Ionio, retrocedette sino alla confluenza del Coscile e del Crati, e qui pass\u00f2 con barche questi fiumi, e costeggiando lo Ionio fece imbarcare la fanteria a Crotone lasciandone il comando al generale Cesarano e con la cavalleria raggiunse presso Cosenza il corpo di Rosenheim, cui si erano riuniti i resti di quello di Minutolo col conte di Damas e col suo stato maggiore.\nDi qui le truppe, che non pagate, mal nutrite, mal vestite nel pi\u00f9 rigoroso inverno, affaticate da lunghe e penose marce si erano mantenute tenute salde sotto la bandiera dei Borboni, marciando per Monteleone, si imbarcarono il 19 marzo a Reggio e Bagnara e passarono in Messina dove gi\u00e0 erano arrivati due giorni prima i Principi Reali con la loro scorta. A causa di questa sconfitta fu perduta la parte continentale del regno che i francesi controllarono fino alla successiva sconfitta nella battaglia di Maida. Il giorno 11 marzo Giuseppe Bonaparte era stato incoronato sovrano del Regno di Napoli, ai Borboni rimaneva perci\u00f2 la sola Sicilia, che grazie alla protezione della flotta inglese non poteva venir conquistata dalle armate napoleoniche."}
{"id": "2085480", "revid": "76963", "url": "https://it.wikipedia.org/wiki?curid=2085480", "title": "Gumersindo de Azcarate", "text": " \nBiografia.\nGumersindo de Azc\u00e1rate Men\u00e9ndez era figlio di Patricio de Azc\u00e1rate Corral e di Justa Men\u00e9ndez-Mor\u00e1n Palacio. \nFece i suoi primi studi a Le\u00f3n, poi a Oviedo e infine a Madrid dove si laure\u00f2 nel 1867 in legge. A Madrid entr\u00f2 nel cosiddetto \"circolo dei krausisti\" che si ispirava al filosofo tedesco Karl Krause le cui opere erano state da poco tradotte da Juli\u00e1n Sanz del R\u00edo. \nA Madrid spos\u00f2 Emilia Inerarity in prime nozze e in seconde Mar\u00eda Benita \u00c1lvarez Guijarro.\nDopo un'esperienza di lavoro alla Direzione Generale dei Registri, dal 1873 si dedic\u00f2 esclusivamente all'insegnamento universitario occupando la cattedra di Economia Politica e Statistica alla Universit\u00e0 Centrale di Madrid da cui fu espulso nel 1875 insieme a quel gruppo di professori, fra cui spiccano Francisco Giner de los R\u00edos e Nicol\u00e1s Salmer\u00f3n, che difendendo la libert\u00e0 dell'insegnamento non vollero giurare fedelt\u00e0 alla Chiesa e alla Corona. Con loro partecip\u00f2 nel 1876 alla creazione dell'Instituci\u00f3n Libre de Ense\u00f1anza.\nNel 1881 fu riammesso all'insegnamento per\u00f2 di altre materie come storia generale del diritto spagnolo, istituzioni di diritto privato e legislazione comparata.\nFu membro del Consiglio della Pubblica Istruzione, vicepresidente della Giunta per la diffusione degli studi, presidente dell'Istituto di riforma sociale, membro dell'Accademia di Storia. \nFu tra i fondatori e presidente fino alla sua morte della \"Fundaci\u00f3n Sierra-Pambley\". \nNel 1886 fu eletto deputato del Partito Repubblicano per il distretto di Le\u00f3n, rappresentanza politica che manterr\u00e0 fino alla sua morte.\nNel 1887 Gumersindo Azc\u00e1rate figura nell'elenco degli autori incaricati della redazione del Dizionario Enciclopedico Hispano-Americano per le sezioni di sociologia e di politica.\n&lt;br&gt;Gumersindo Azc\u00e1rate muore a Madrid il 15 dicembre 1917 all'et\u00e0 di settantasette anni. La sua biblioteca, donata dai nipoti alla \"Fundaci\u00f3n Sierra-Pambley\" successivamente costituir\u00e0 il primo nucleo della Biblioteca Azc\u00e1rate di Le\u00f3n."}
{"id": "2085486", "revid": "15756", "url": "https://it.wikipedia.org/wiki?curid=2085486", "title": "Suzuki RME", "text": "La Suzuki RME o Valenti Racing RME \u00e8 una categoria di motocicletta con motore a due tempi della casa motociclistica Suzuki che una volta importate in Italia vengono preparate dall'importatore Valenti Racing per l'enduro europeo.\nQuesto motociclo viene spesso confuso con il Suzuki RMX, che ha un nome simile, ma che non \u00e8 per uso agonistico e adotta soluzioni diverse, pi\u00f9 improntate per l'uso pratico.\nLe RME, dotate di motore a due tempi, sono state costruite in versione 50, 125, 250 cm\u00b3, la Versione 50, non presente nella versione Cross ha il motore 41x37,8\u00a0mm e carburatore Mikuni VM 18 SS \u00e8 stata prodotta dal 1995 al 2002.\nLe moto dopo essere importate vengono omologate con un nuovo impianto elettrico in grado di fornire energia alle luci e al clacson, poi viene sostituito lo scarico non catalitico con uno che rispetti le norme antinquinamento, la ruota posteriore passa da 19 pollici a 18 e cos\u00ec abbiamo le \"RME\" (RM + E di Enduro)."}
{"id": "2085488", "revid": "188323", "url": "https://it.wikipedia.org/wiki?curid=2085488", "title": "Suzuki RME 250", "text": ""}
{"id": "2085489", "revid": "188323", "url": "https://it.wikipedia.org/wiki?curid=2085489", "title": "Suzuki RME 125", "text": ""}
{"id": "2085490", "revid": "188323", "url": "https://it.wikipedia.org/wiki?curid=2085490", "title": "Suzuki RME 50", "text": ""}
{"id": "2085492", "revid": "188323", "url": "https://it.wikipedia.org/wiki?curid=2085492", "title": "Valenti Racing RME 250", "text": ""}
{"id": "2085493", "revid": "188323", "url": "https://it.wikipedia.org/wiki?curid=2085493", "title": "Valenti Racing RME 125", "text": ""}
{"id": "2085494", "revid": "188323", "url": "https://it.wikipedia.org/wiki?curid=2085494", "title": "Valenti Racing RME 50", "text": ""}
{"id": "2085497", "revid": "921573", "url": "https://it.wikipedia.org/wiki?curid=2085497", "title": "Mikael Salomon", "text": "Tra i suoi film si ricordano: \"The Abyss\", \"Always - Per sempre\", \"Aracnofobia\", \"Fuoco assassino\", \"Cuori ribelli\", \"Sulle orme del vento\", \"Pioggia infernale\", \"Aftershock - Terremoto a New York\", \"L'altra dimensione\", \"Andromeda\" e \"Coma\". Ha anche diretto alcuni episodi di serie televisive tra cui \"The Agency\", \"Alias\", \"The Company\", \"Camelot\" e la miniserie \"Andromeda\"."}
{"id": "2085498", "revid": "121025356", "url": "https://it.wikipedia.org/wiki?curid=2085498", "title": "Episodi di Californication (seconda stagione)", "text": "La seconda stagione di \"Californication\" \u00e8 andata in onda sul canale televisivo statunitense Showtime dal 28 settembre al 14 dicembre 2008. In Italia \u00e8 stata trasmessa da Italia 1 dal 7 ottobre al 9 dicembre 2009.\nLapsus linguae.\nTrama.\nHank e Karen, tornati insieme, mettono in vendita la loro casa di Los Angeles con l\u2019intenzione di ritornare a New York, nonostante la contrariet\u00e0 della figlia Becca. Convinto da Karen, Hank si sottopone ad una vasectomia. Ad una festa, a causa di un malinteso, Hank si dimostra ancora una volta apparentemente inaffidabile e, durante la susseguente discussione con Karen, viene fermato dalla polizia.\nIl grande Ashby.\nTrama.\nHank finisce in prigione e Karen si rifiuta di pagargli la cauzione, convinta che il tempo passato in cella servir\u00e0 ad Hank per riflettere. Mentre \u00e8 in prigione, Hank incontra il produttore discografico Lew Ashby, che cerca di convincerlo a scrivere la sua biografia. Nel frattempo, Charlie viene licenziato dal suo capo dopo essere stato filmato mentre si masturba in ufficio.\nPeccato che sia una sgualdrina.\nTrama.\nHank inizia a frequentare Ashby per scriverne la biografia. Nel frattempo Charlie, rimasto senza lavoro, riconosce in un bar un\u2019attrice porno incontrata in precedenza nel salone della moglie e si offre di farle da agente, ma senza ottenere molto successo. Karen finisce per litigare con Hank dopo aver conosciuto Trixie, una prostituta con cui Hank era stato una volta prima di tornare con Karen.\nInvito a cena con beb\u00e8.\nTrama.\nHank chiede a Karen di sposarlo. In occasione di una cena organizzata dalla coppia per comunicare la notizia agli amici si scopre che il\npadre del bambino di Sonia, donna presentata a Hank da Karen quando non stavano insieme, sia proprio lo scrittore.\nAlla fine della serata i due cercano di chiarirsi, ma Karen decide di rifiutare la proposta di matrimonio.\nVaginatown.\nTrama.\nHank si trasferisce a casa di Ashby rituffandosi nella vecchia vita fatta di donne e alcool e finisce a letto con una cuoca televisiva ninfomane (Meredith Monroe). Daisy chiede a Charlie di diventare il suo agente dopo essere rimasta senza lavoro proprio a causa sua. Charlie accetta e riesce a organizzare un incontro con un regista in procinto di girare un importante film pornografico, ma a cui mancano i finanziamenti. Charlie finisce per investire nel film una cifra considerevole.\nUna controfigura per Daisy.\nTrama.\nHank, in cerca di informazioni per il suo libro, si reca dalla donna (M\u00e4dchen Amick) di cui Ashby era innamorato, ma viene cacciato in malo modo dal marito prima di riuscire a parlarle. Tornato a casa, sorprende Julien, compagno di Sonia, mentre fa sesso con una ragazza.\nCharlie, ora finanziatore del film hard in cui Daisy \u00e8 attrice, gira l'ultima scena di \"Vaginatown\" a casa sua e finisce per discutere con Marcy a causa della sua dipendenza dalla cocaina. Per problemi con l'attore protagonista, lo stesso Charlie \u00e8 costretto a girare l'ultima scena del film con Daisy. Dopo essere stato a letto con una giornalista di Rolling Stones, Hank scopre che Ashby si \u00e8 portato a letto Mia.\nDentro la solitudine.\nTrama.\nHank cerca, senza successo, di convincere Ashby a evitare di avere nuovamente rapporti con Mia. Dopo aver partecipato con Karen all'incontro con un'insegnante della figlia (Justine Bateman), passa la notte proprio a casa di quest'ultima che si scopre essere la madre di Damien (Ezra Miller), il ragazzo che ora frequenta Becca. La figlia di Hank, nel prendere le difese del padre, finisce per litigare con Damien. Charlie, dopo aver subito le minacce dell'ex agente di Daisy, che pretende un risarcimento per la rottura del contratto che l\u2019attrice aveva con lui, scopre che la moglie ha speso gran parte dei loro soldi per acquistare cocaina. Hank riesce a far riappacificare Becca con Damien. Bevendo l'ultimo drink al bar, Hank incontra la donna (M\u00e4dchen Amick) di cui Ashby era innamorato e a cui lo scrittore aveva dato appuntamento.\nSu e gi\u00f9 per Beverly Hills.\nTrama.\nHank fa visita per la seconda volta alla donna (M\u00e4dchen Amick) di cui Ashby era innamorato, in cerca di informazioni per il suo libro, scoprendo che il marito la tradisce per la cameriera, fatto che per\u00f2 non la sorprende. Hank fa l'amore con la cameriera e poi minaccia il suo datore di lavoro affinch\u00e9 la lasci in pace e smetta di costringerla ad un rapporto che lei non desidera pi\u00f9. Charlie costringe la moglie a passare qualche tempo dalla mamma per disintossicarsi e, durante la sua assenza, l'agente finisce a letto con Daisy. Karen scopre che l'uomo maturo che Mia frequenta \u00e8 Lew Ashby. Recatasi dal produttore per chiedere spiegazioni, cade accidentalmente dalle scale e, dopo averla curata, Lew cerca di sedurla. Karen fugge ma, pi\u00f9 tardi, si lascer\u00e0 sfuggire un\u2019allusione sull\u2019accaduto per ingelosire Hank.\nIl gioco delle coppie.\nTrama.\nCharlie, Hank e Karen vanno a trovare Marcy al centro di disintossicazione. Inizia il gioco delle coppie: Ashby, dopo aver parlato con Hank e scoperto che lo scrittore ha in programma un incontro con Janie (M\u00e4dchen Amick), la donna di cui \u00e8 ancora innamorato, invita Karen ad una serata a sorpresa. Daisy manda a monte l'appuntamento con un ragazzo per rimanere con Charlie. Alla fine del suo appuntamento, Hank rifiuta di spingersi oltre con Janie a cui consiglia di tornare con Ashby. Nonostante numerose avances fatte da Lew durante il loro incontro, Karen non cede. Al rientro a casa incontra Hank ed i due riescono a riappacificarsi, passando la notte insieme come una volta. Karen per\u00f2 nota uno strano bozzo nelle parti intime del compagno.\nNell'utero.\nTrama.\nKaren accompagna Hank dal medico. Lo scrittore, molto preoccupato nell'attesa di una telefonata che gli comunichi l'esito della visita, scopre che Ashby ha baciato Karen durante la serata a sorpresa. Tornando a casa, trova Lew a parlare con Karen e scoppia in una scenata di gelosia. I due poi si chiariscono mentre il medico comunica a Hank che non ha nulla di grave. Daisy confida a Charlie di voler abbandonare il porno e di voler iniziare una vita normale. Vari flashback rievocano l\u2019inizio della storia fra Hank e Karen quando lei si accorse di aspettare Becca.\nUn blues da Laurel Canyon.\nTrama.\nAshby organizza una festa per l'uscita del libro di Mia. Al party Becca si chiude in bagno dopo aver visto Damien (Ezra Miller) baciare un'altra. Ashby riesce a consolarla guadagnando punti agli occhi di Karen. Marcy e Charlie incontrano Daisy e parlando viene a galla la storia tra l'agente e l'attrice. Charlie, ormai alle strette, confessa tutto dicendo di voler divorziare per stare con la giovane donna.\nAlla fine della festa arriva anche Janie (M\u00e4dchen Amick). Ashby \u00e8 evidentemente emozionato, ma Hank lo convince a parlarle. Prima di scendere sniffa quella che crede essere cocaina, ma che in realt\u00e0 si rivela essere eroina. Cade cos\u00ec a terra, privo di sensi.\nLa piccola morte.\nTrama.\nHank conclude il libro su Ashby, immagina di parlare con lui, morto a causa di un\u2019overdose di eroina, e, sulla sua tomba, incontra Mia, in procinto di partire per un tour promozionale del suo libro. Charlie inizia a pentirsi di aver lasciato Marcy per mettersi con Daisy, ma Marcy non ne vuole pi\u00f9 sapere di lui. Hank scopre di non essere il padre del figlio di Sonia, che partorisce un bambino di colore. Questo lo aiuta a tornare insieme a Karen che riceve una proposta di lavoro a New York, dove vorrebbe trasferirsi con Becca, che, grazie anche alla mediazione di Hank, si riconcilia con Damien (Ezra Miller). Per non costringerla ad abbandonare la citt\u00e0 ed il suo ritrovato ragazzo, Hank decide di lasciar partire Karen per la grande mela da sola, rimanendo con Becca in California."}
{"id": "2085499", "revid": "244212", "url": "https://it.wikipedia.org/wiki?curid=2085499", "title": "Gumersindo de Azc\u00e1rate", "text": ""}
{"id": "2085503", "revid": "1305772", "url": "https://it.wikipedia.org/wiki?curid=2085503", "title": "Greatest", "text": ""}
{"id": "2085512", "revid": "2071894", "url": "https://it.wikipedia.org/wiki?curid=2085512", "title": "Porto Rossi", "text": "Porto Rossi (in precedenza detto anche \"porto di Caito\") \u00e8 un porticciolo turistico della citt\u00e0 di Catania sito in corrispondenza della localit\u00e0 di Caito, adiacente al deposito locomotive di Catania.\nStoria.\nIl porto, che si trova in corrispondenza della scogliera lavica, tra il Caito e l'Armisi, sulla quale sorgono gli impianti ferroviari principali della citt\u00e0 di Catania sorse, poco per volta intorno agli anni sessanta, in seguito alla discarica a mare (allora possibile in mancanza di norme a tutela delle coste) del materiale roccioso di sbancamento proveniente dalle grandi opere pubbliche al tempo costruite. \nAll'inizio si trattava di un semplice approdo per barche private approntato e promosso dal titolare, il , che lo ricav\u00f2 da un'insenatura della scogliera rocciosa. Il nome Caito (in catanese 'u C\u00e0itu) \u00e8 quello della localit\u00e0 a poca distanza dalla quale sorgeva anche la fermata Gaito della ferrovia Circumetnea. Con l'andare del tempo venne creata una ciclopica diga in massi lavici a protezione; si \u00e8 poi lentamente attrezzato di banchine, argani, gru di sollevamento, travel lift, rifornitori di combustile e di quanto necessario a dare assistenza, a pagamento, ai natanti. \nIl porto, della capienza di circa 300 posti in banchina, \u00e8 gestito da privati.\nIl porto si trova circa 1 miglio a nord del porto di Catania, \u00e8 protetto da un molo e ha una banchina di circa 250 mt, oltre ad una decina di pontili galleggianti. Il fondale varia tra 1 e 5 metri di profondit\u00e0 ed \u00e8 roccioso. L'ingresso avviene da sud-est."}
{"id": "2085516", "revid": "88707699", "url": "https://it.wikipedia.org/wiki?curid=2085516", "title": "Infiltrato di Assman-Redker", "text": "L'infiltrato di Assman-Redeker, \u00e8 un'immagine radiologica visibile in ambito polmonare durante la riattivazione della tubercolosi.\nLa tubercolosi, durante la prima infezione forma, a livello polmonare, il cosiddetto complesso primario: focolaio, componente linfonodale, linfoangioite interposta. Si esaurisce solitamente nel silenzio clinico.\nRadiologicamente si potranno osservare esiti detti \"specifici\", come microformazioni calcifiche senza significato patologico attuale o una formazione morulare all'ilo, calcifica anch'essa.\nUna sua riattivazione si ottiene nel caso di reinfezioni esogene o a reinfezioni endogene nel soggetto cutipositivo. Il complesso primario si riattiva, colliqua e viene drenato dal corrispondente ramo bronchiale di drenaggio.\nAlla radiografia del torace del giovane, quindi in un campo polmonare usualmente \"pulito\", prima dell'evento necrotico colliquativo, prima, cio\u00e8, che si formi la caverna tubercolare, si pu\u00f2 osservare un'immagine parenchimale irregolare, con componente linfangitica, una tenue immagine ipodiafana isolata: \u00e8 il complesso di Assman-Redeker."}
{"id": "2085520", "revid": "109725557", "url": "https://it.wikipedia.org/wiki?curid=2085520", "title": "Guido Carocci", "text": "Biografia.\nStudioso della storia di Firenze e degli edifici antichi, la sua opera \u00e8 una tappa obbligata per chiunque si accosti allo studio della citt\u00e0. Diresse il Museo Nazionale di San Marco e si batt\u00e9 contro la distruzione del centro storico durante i lavori del \"Risanamento\" che stava sconvolgendo in quegli anni la fisionomia di strade e piazze.\nLe sue opere contengono meticolose ricostruzioni storiche. Tra le principali figurano \"I dintorni di Firenze\", dove traccia la storia di centinaia di edifici del contado fiorentino, e \"Firenze scomparsa\", dove raccoglie tutte le informazioni sulle architetture abbattute, con particolare riguardo alle zone del ghetto e del Mercato Vecchio.\nRaccolse il materiale lapideo superstite di chiese, torri e palazzi abbattuti, facendoli collocare nel lapidario del Museo di San Marco, dove si trovano ancora oggi.\n\u00c8 sepolto nel cimitero di Soffiano."}
{"id": "2085522", "revid": "486946", "url": "https://it.wikipedia.org/wiki?curid=2085522", "title": "Talk Show (album)", "text": ""}
{"id": "2085525", "revid": "122672800", "url": "https://it.wikipedia.org/wiki?curid=2085525", "title": "Medalla d'Or de la Generalitat de Catalunya", "text": "La Medalla d'Or de la Generalitat de Catalunya \u00e8 la massima onorificenza della \"Generalitat de Catalunya\" istituita, nel 1978, per riconoscere i meriti conseguiti nell'incremento e nella diffusione del patrimonio artistico e culturale della Catalogna.\nL'onorificenza comporta il titolo di \"Excel\u00b7lent\u00edssim/a Senyor/a\".\nLa \"Medalla d'Or\", la \"Creu de Sant Jordi\" e il \"Premi Internacional Catalunya\" sono i riconoscimenti pi\u00f9 prestigiosi concessi in Catalogna.\nStoria.\nLa \"Medalla d'Or\" venne istituita col \"Decret\" 17 maggio 1978 della \"Generalitat de Catalunya\". Nella sua prima formulazione la medaglia poteva essere d'oro, d'argento e di bronzo.\nLa prima regolamentazione organica dell'onorificenza \u00e8 stata approvata col \"Decret\" 22 giugno 2004, n. 315.\nLe norme regolamentari sono state integrate e precisate col \"Decret\" 28 luglio 2009, n. 117.\nOnorificenze.\nLe onorificenze vengono conferite dal Presidente della \"Generalitat\" l'11 settembre di ogni anno, il giorno della celebrazione di \"La Diada\", durante una solenne cerimonia.\nLa medaglia viene concessa previo consenso dell'interessato o degli eredi ed il decreto di conferimento viene pubblicato sul giornale ufficiale della Catalogna (\"Diari Oficial del la Generalitat de Catalunya\", in sigla DOGC).\nDal 2004, ogni anno possono essere assegnate al massimo due onorificenze.\nLe onorificenze \u201calla memoria\u201d e quelle di cortesia non hanno vincoli n\u00e9 di numero n\u00e9 di data di conferimento.\nRequisiti.\nLa \"Medalla d'Or\" viene concessa alle persone o istituzioni, anche senza personalit\u00e0 giuridica, che abbiano prestato servizi eminenti e straordinari alla Catalogna nell'ambito politico, sociale, economico, culturale o scientifico.\nLa proposta di conferimento pu\u00f2 essere fatta dal Presidente o da qualunque membro del Governo della Catalogna.\nL'accertamento dei titoli di benemerenza viene fatto dalla Segreteria generale della Presidenza.\nIn via eccezionale, la decorazione pu\u00f2 essere concessa anche \u201calla memoria\u201d e, su proposta del Presidente della Generalitat, per ragioni di cortesia o di reciprocit\u00e0.\nBenefici.\nLa concessione della medaglia ha carattere onorifico e comporta il titolo di \"Excel\u00b7lent\u00edssim Senyor\" per gli uomini e di \"Excel\u00b7lent\u00edssima Senyora\" per le donne e d\u00e0 diritto alla precedenza nelle cerimonie ufficiali, secondo il Protocollo.\nQuesti diritti hanno carattere vitalizio, salvo i casi di revoca dell'onorificenza.\nMedaglia.\nLa medaglia porta:"}
{"id": "2085527", "revid": "287204", "url": "https://it.wikipedia.org/wiki?curid=2085527", "title": "Teoria dello strato limite", "text": ""}
{"id": "2085528", "revid": "129019", "url": "https://it.wikipedia.org/wiki?curid=2085528", "title": "Croce di Sant Jordi", "text": ""}
{"id": "2085535", "revid": "287204", "url": "https://it.wikipedia.org/wiki?curid=2085535", "title": "Galerus", "text": "Il galerus (o spongia) era una protezione metallica che faceva parte dell'armatura di un gladiatore romano, il \"retiarius\". Il \"galerus\" era fissato sulla spalla del reziario, all'estremit\u00e0 superiore del parabraccio, la \"lorica manica\".\nIl termine \"galerus\" si ritrova nell'ottava satira di Giovenale (Libro VIII, verso 208), nella quale il poeta si scaglia contro un nobile buffo e decadente, che combatte da gladiatore. \nIn realt\u00e0 \"galerus\" in latino significa \"berretto\" o \"parrucca\", ed \u00e8 in discussione se si tratti anche della denominazione dello spallaccio del reziario, ma nel frattempo \u00e8 questo il significato che \u00e8 invalso. \nIn un'altra Satira (Libro VI, verso 11), Giovenale utilizza una diversa espressione, \"munimenta humeri\", ovvero \"il baluardo della spalla\", per indicare questo tipo di protezione.\nL'aspetto del \"galerus\".\nAlcuni \"galeri\" che sono stati rinvenuti a Pompei sono costituiti da una placca metallica con una stondatura nel centro, la cui funzione era di conformare la protezione al profilo del braccio del reziario; al di sopra di tale stondatura il \"galerus\" si curva verso l'esterno. Tale particolare accorgimento permetteva al reziario di nascondervi dietro la testa, mentre al contempo i colpi portati dall'alto dall'avversario venivano deviati verso il basso anzich\u00e9 verso il volto. Il \"galerus\" veniva legato tramite due asole alla \"lorica manica\" e si estendeva da sopra la spalla fino alla met\u00e0 superiore del braccio.\nIl suo peso era mediamente di 1,2 kg."}
{"id": "2085540", "revid": "1230801", "url": "https://it.wikipedia.org/wiki?curid=2085540", "title": "Tognella", "text": "Conosciuto dal pubblico appassionato di cabaret semplicemente con il nomignolo di \"el Tognella\" (che diventava \"ol Tognella\" per il pubblico del Ticino), recitava impersonando la macchietta dell'operaio metallurgico vestito da una tuta da lavoro genericamente blu e con bretelle abbottonate in alto quasi fino alle ascelle, un cappello a visiera posto di traverso ed a volte con la faccia sporca di grasso.\nPer questo aspetto, il personaggio del Tognella pu\u00f2 essere facilmente ricondotto al fumetto di \"Cipputi\" di Francesco Tullio Altan il quale per\u00f2 porta gli occhiali e si esprime in un buon italiano mentre il linguaggio del personaggio Tognella ci vede bene e si esprime in un linguaggio pieno di frasi tipiche del dialetto milanese e miste ad un italiano espresso in una forma grammaticale scorretta ottenuto traducendo le forme dialettali lombardo occidentali e ticinesi.\nBiografia.\nFiglio di un barbiere e cresciuto lavorando in una fabbrica, inizia la sua carriera artistica con i Legnanesi verso l'inizio degli anni settanta e debuttando nel cabaret in coppia con Alberto Rossetti l'8 aprile 1975 al \"Refettorio\" di Milano.\nSuccessivamente fa il suo esordio in televisione, con Lino Patruno e Nanni Svampa in \"Una bella domenica di settembre a...\" di G. Molinari.\nNel 1977, dopo l'esperienza televisiva, continua a fare cabaret al Derby Club e nel 1978 inizia a lavorare in teatro debuttando all'Odeon di Milano con \"L'\u00e8 tuta na guera\" a cui segue nel 1979 \"Tognella si sposa\" di E. Contavalli.\nSempre tra il 1977 ed il 1978 incide due album contenenti alcuni dei suoi monologhi registrati durante le sue esibizioni ed intitolati \"El Pepin - Peppino E Il Parecchio\" e \"Storie di lavoro e di jella\" ed un 45 giri dove accompagnato da orchestra e fisarmonica canta \"Se la sa gira\".\nNel 1980 da uno dei due album viene estratto anche \"L'allegra fonderia\".\nNel 1980 lascia momentaneamente il teatro e pur continuando a portare i suoi spettacoli di cabaret in giro per la Lombardia ed il Canton Ticino, ottiene alcuni ruoli cinematografici in film commedia italiani tra cui \"\u00c8 forte un casino\" (1982 con Enzo Cannavale e Bombolo) dove interpreta un finto autista ed \"Al bar dello sport\" (1983 con Lino Banfi e Jerry Cal\u00e0) nel ruolo del barista Walter.\nConclusa l'esperienza cinematografica nel 1985, partecipa al variet\u00e0 Proffimamente non stop trasmesso sulla Rai e nel 1987 partecipa alla trasmissione di Renzo Villa \"Arrivederci a settembre\" diffuso da Antenna3. \nSofferente di ipertensione, mor\u00ec nella sua casa di Legnano nel 1995 lasciando moglie e tre figli."}
{"id": "2085546", "revid": "54193", "url": "https://it.wikipedia.org/wiki?curid=2085546", "title": "Classificazione WHO", "text": ""}
{"id": "2085547", "revid": "54193", "url": "https://it.wikipedia.org/wiki?curid=2085547", "title": "Classificazione OMS", "text": ""}
{"id": "2085548", "revid": "339392", "url": "https://it.wikipedia.org/wiki?curid=2085548", "title": "Joaquina de Vedruna y de Mas", "text": ""}
{"id": "2085550", "revid": "298055", "url": "https://it.wikipedia.org/wiki?curid=2085550", "title": "Craig Tucker", "text": ""}
{"id": "2085551", "revid": "129019", "url": "https://it.wikipedia.org/wiki?curid=2085551", "title": "Josep Manyanet y Vives", "text": ""}
{"id": "2085552", "revid": "1652635", "url": "https://it.wikipedia.org/wiki?curid=2085552", "title": "Via delle Belle Donne", "text": "Via delle Belle Donne si trova a Firenze, dall'incrocio con via della Spada e via del Sole e piazza Santa Maria Novella.\nIl curioso nome venne dato nel tardo Ottocento, unificando le precedenti via di Travigi e via della Croce al Trebbio.\nAl numero 2 della strada si trova il retro di palazzo Viviani-Della Robbia, al quale seguono palazzo Larderel (numero 8), palazzo del Riccio, palazzo Mazzinghi e palazzo Aldobrandini di Lapo (numero 1), che conserva l'antica insegna dell'Ospizio della Badia di Vallombrosa: qui infatti soggiornavano i monaci vallombrosani quando si recavano a Firenze. \nVicino al trivio (detto appunto \"Trebbio\", segnato da una colonna sormontata da una croce), si trova il retro di palazzo Antinori. L'ultimo tratto si immette in piazza Santa Maria Novella."}
{"id": "2085554", "revid": "116944", "url": "https://it.wikipedia.org/wiki?curid=2085554", "title": "Battaglia di Campo Tenese", "text": ""}
{"id": "2085556", "revid": "36426", "url": "https://it.wikipedia.org/wiki?curid=2085556", "title": "Badia di Vallombrosa", "text": ""}
{"id": "2085563", "revid": "1305772", "url": "https://it.wikipedia.org/wiki?curid=2085563", "title": "The Way of All Flesh", "text": ""}
{"id": "2085567", "revid": "767487", "url": "https://it.wikipedia.org/wiki?curid=2085567", "title": "Charley Eckman", "text": ""}
{"id": "2085568", "revid": "110157", "url": "https://it.wikipedia.org/wiki?curid=2085568", "title": "Porto di San Giovanni li Cuti", "text": "Il porto di San Giovanni li Cuti \u00e8 un porticciolo da pesca della citt\u00e0 di Catania sito in corrispondenza della frazione marinara omonima.\nIl porto si trova in corrispondenza di una insenatura della scogliera lavica che si estende a nord-est della citt\u00e0 di Catania in localit\u00e0 San Giovanni li Cuti.\nStoria.\nUn tempo periferico e circondato da casette di pescatori a partire dagli anni sessanta, in seguito all'eliminazione della \"cintura di ferro\" costituita dal tratto della ferrovia Catania-Messina che venne interrato proprio a quel tempo, \u00e8 stato circondato da costruzioni d'ogni genere, lidi balneari e locali di ritrovo che ne hanno profondamente alterato la rustica bellezza. Oggi \u00e8 molto frequentato per l'adiacente \"spiaggetta nera\" creata artificialmente con sabbia vulcanica di riporto sull'acciottolato naturale precedente.\nSi tratta di un approdo per barche da pesca protetto da un molo della lunghezza di circa 80 m all'interno del quale trovano ricovero un piccolo numero di barche da pesca locali e piccole imbarcazioni con pescaggio limitato in quanto i fondali a malapena superano i 2 metri in qualche punto; non \u00e8 consentito l'ormeggio di imbarcazioni da diporto.\nIl porticciolo si trova circa 2 miglia a nord del Porto di Catania. L'ingresso avviene da sud-est"}
{"id": "2085569", "revid": "729019", "url": "https://it.wikipedia.org/wiki?curid=2085569", "title": "Sergio Zorzi", "text": "Biografia.\nProveniente dalla provincia trevigiana, Zorzi mosse i primi passi rugbistici nel , squadra storicamente fucina di giocatori internazionali per i grandi club quali per esempio i fratelli Francescato (Rino, Nello e Ivan) e Gianni Zanon.\nDa l\u00ec, come altri giocatori passati per tale club, il passo al Benetton fu breve; nel club biancoverde Zorzi si mise in evidenza fino ad arrivare alla convocazione in Nazionale.\nEsordiente il 7 dicembre 1985 in Coppa FIRA contro la , Zorzi prese parte anche alla in Australia e Nuova Zelanda, pur senza mai essere schierato nel corso della competizione (causa infortunio); la sua ultima partita in maglia azzurra, nel 1992, fu, di nuovo, contro la . Collezionando in totale sette presenze con la maglia azzurra.\nDa allenatore ha guidato il Mirano Rugby, il Rugby Mogliano, il Silea Rugby (con conseguente promozione in serie A). Dal 2006 al 2010 ha guidato sia la Nazionale italiana Under-18 che la squadra giovanile Under-19 del Benetton Treviso. Ha vinto uno scudetto Under 21 con la Benetton Rugby,uno scudetto con la Benetton senior come Skill Coach. \u00c8 stato per due anni Direttore Tecnico del San Don\u00e0 Rugby, Skills Coach del Benetton Senior (2008) ed attualmente ricopre il ruolo di Direttore Tecnico di Akkademia SZ13..\nPalmar\u00e8s.\nGiocatore.\nCampionato Italiano under 19\u00a01984\nCampionato Italiano under 19\u00a01986"}
{"id": "2085574", "revid": "834", "url": "https://it.wikipedia.org/wiki?curid=2085574", "title": "The Way Of All Flesh", "text": ""}
{"id": "2085577", "revid": "1281904", "url": "https://it.wikipedia.org/wiki?curid=2085577", "title": "Supernature", "text": ""}
{"id": "2085578", "revid": "1566286", "url": "https://it.wikipedia.org/wiki?curid=2085578", "title": "Conrad Buff IV", "text": "Biografia.\n\u00c8 figlio dell'architetto Conrad Buff III e nipote del pittore Conrad Buff II.\nNella prima fase della sua carriera, Buff fu assistente al montaggio \"per gli effetti visivi\" nei film \"Guerre stellari - L'Impero colpisce ancora\" nel 1980 e \"Ghostbusters\" nel 1984. Buff fu anche tecnico assistente nel film \"Guerre stellari - Il ritorno dello Jedi\" nel 1983.\nBuff vinse un Oscar per il miglior montaggio 1990 e un ACE Eddie Award per il film \"Titanic\" nel 1997; i premi sono stati condivisi con il co-montatore James Cameron e Richard A. Harris. Ha ricevuto una \"nomination\" per un Oscar per il montaggio di \"Terminator 2 - Il giorno del giudizio\" nel 1991 e di \"True Lies\" nel 1994. Buff partecip\u00f2 anche a \"The Abyss\" nel 1989 con Joel Goodman. \u00c8 stato un collaboratore ricorrente di Roger Donaldson (\"Getaway\", 1994, \"Specie mortale\", 1995, \"Dante's Peak\", 1997, \"Thirteen Days\", 2000) e Antoine Fuqua (\"Training Day\", 2001, \"L'ultima alba\", 2003, \"King Arthur,\" 2004, \"Shooter,\" 2007)"}
{"id": "2085579", "revid": "1442080", "url": "https://it.wikipedia.org/wiki?curid=2085579", "title": "Massimo Fiorio (scrittore)", "text": "Biografia.\nConosciuto in rete con il nickname \"Dietnam\", \u00e8 stato il bassista degli Slumber. Attualmente suona nei Canadians (vincitori dell'Heineken Jammin' Contest 2006 e del premio come Best New Artist 2007 assegnato da Mtv Italy), band prodotta da Ghost Records e distribuita in Italia, Europa, Usa e Giappone. Nell'estate del 2010, insieme a Vittorio Pozzato, fonda i Lava Lava Love.\nNel gennaio del 2006 ha ideato e realizzato assieme a Riccardo Bidoia il sito \"Roundhouse Kicks\" sui Chuck Norris facts (dando ufficialmente il via alle battute su Chuck Norris anche in Italia, riprese poi anche dallo Zoo di 105). Il sito, considerato dal Financial Times uno dei 10 siti pi\u00f9 influenti d'Italia, ha vinto il premio \"Rivelazioni del web 2007\" assegnato da Yahoo! Italia.\nDal sito, noto anche col nome di \"We Love Chuck Norris\", sono stati tratti cinque libri: \"I fermenti lattici dello yogurt di Chuck Norris sono tutti morti\", Tea 2007, \"Chuck Norris ha aperto quella porta\", Tea 2008, \"Chuck Norris ha un armadio nello scheletro\", Tea 2009, \"Chuck Norris non ha l'altra guancia\", Tea 2010, e \"L'albero di Natale di Chuck Norris ha le palle quadrate\", Tea 2011.\nI cinque libri hanno venduto finora pi\u00f9 di 120.000 copie.\nNel febbraio del 2008 ha creato, sempre con Riccardo Bidoia, il sito \"Barack Obama is your friend\", dal quale \u00e8 stato tratto il libro \"Barack Obama ha votato per te\", Tea 2009.\nNel novembre del 2013 ha pubblicato il libro \"Chuck Norris ha il dente del giudizio universale\", la raccolta dei cinque volumi dedicati ai facts di Chuck Norris, contenente anche 500 frasi inedite.\nDiscografia.\nHa pubblicato i seguenti dischi:\nOpere pubblicate.\nHa pubblicato i seguenti libri:"}
{"id": "2085587", "revid": "253269", "url": "https://it.wikipedia.org/wiki?curid=2085587", "title": "Barry Bostwick", "text": "Biografia.\nFiglio dell'attore Bud Bostwick, \u00e8 principalmente noto per il ruolo di Brad Majors nel musical cult \"The Rocky Horror Picture Show\" e per la partecipazione alla serie televisiva \"Spin City\", dove interpretava un surreale e svampito sindaco di New York. Ha vinto un Tony Award nel 1977 ed un Golden Globe nel 1989.\nHa interpretato anche la figura di George Washington nella miniserie e nel film tv incentrati sulla vita del presidente statunitense.\nNel 2003 ha preso parte all'episodio della terza stagione della serie Scrubs \"Il mio sporco segreto\". Nel 2004 ha preso parte al film \"Chestnut - Un eroe a quattro zampe\". Nel 2005 ha preso parte come guest star ad un episodio della seconda stagione della serie \"Cold Case\", nel ruolo di un serial killer. L'episodio ha come tema centrale proprio il film \"Rocky Horror Picture Show\". Nel 2009 ha preso parte come guest star ad un episodio della quarta stagione della serie \"Supernatural\" nell'episodio \"La settimana della magia\". Nel 2010 ha preso parte come guest star in un episodio della seconda stagione della serie \"Glee\", \"The Rocky Horror Glee Show\", nella parte di Tim Stanwick, un responsabile della tv locale dove lavora Sue Sylvester. Nel 2013 ha preso parte come guest star nell'episodio speciale \"\" dell'omonima serie, nel ruolo di Armitage, uomo d'affari e proprietario del teatro di Santa Barbara.\nVita privata.\nDal 1980 al 1984 \u00e8 stato fidanzato con l'attrice Lisa Hartman mentre dal 1987 al 1991 \u00e8 stato sposato con l'attrice Stacey Nelkin. Dal 1994 \u00e8 sposato con l'attrice Sherri Jensen dalla quale ha avuto i figli Brian (1995) e Chelsea (1996). Suo fratello Peter \u00e8 morto nel 1973 a 32 anni in un incidente stradale.\nDoppiatori italiani.\nNelle versioni in italiano delle opere in cui ha recitato, Barry Bostwick \u00e8 stato doppiato da:\nDa doppiatore \u00e8 stato sostituito da:"}
{"id": "2085588", "revid": "767487", "url": "https://it.wikipedia.org/wiki?curid=2085588", "title": "George Senesky", "text": ""}
{"id": "2085589", "revid": "1305772", "url": "https://it.wikipedia.org/wiki?curid=2085589", "title": "Daylight", "text": "Il termine Daylight (in lingua inglese \"luce del giorno\"), pu\u00f2 riferirsi a:"}
{"id": "2085590", "revid": "188323", "url": "https://it.wikipedia.org/wiki?curid=2085590", "title": "Cagiva MXR", "text": ""}
{"id": "2085591", "revid": "188323", "url": "https://it.wikipedia.org/wiki?curid=2085591", "title": "Cagiva WMX 125", "text": ""}
{"id": "2085592", "revid": "188323", "url": "https://it.wikipedia.org/wiki?curid=2085592", "title": "Cagiva WMX 190", "text": ""}
{"id": "2085595", "revid": "188323", "url": "https://it.wikipedia.org/wiki?curid=2085595", "title": "Cagiva WMX 200", "text": ""}
{"id": "2085596", "revid": "188323", "url": "https://it.wikipedia.org/wiki?curid=2085596", "title": "Cagiva WMX 250", "text": ""}
{"id": "2085597", "revid": "188323", "url": "https://it.wikipedia.org/wiki?curid=2085597", "title": "Cagiva WMX 500", "text": ""}
{"id": "2085598", "revid": "287204", "url": "https://it.wikipedia.org/wiki?curid=2085598", "title": "Chicago hardcore", "text": "Per Chicago hardcore si intende la scena hardcore punk sviluppatasi a Chicago e nelle zone limitrofe, tendenzialmente pi\u00f9 sperimentale rispetto a quella newyorkese, californiana e di Washington D.C..\nSi \u00e8 sviluppata a partire dai primi anni ottanta, grazie a locali come il \"La M\u00e8re Vip\u00e8re\", l\"Oz\" ed l\"O'Banion's\".\nTra le band pi\u00f9 popolari vi furono Mentally Ill, Strike Under, Silver Abuse, Effigies, Articles Of Faith, Rights Of The Accused, Naked Raygun e Big Black.\nUn'importante testimonianza del movimento \u00e8 contenuta nella compilation live \"Busted At Oz\", pubblicata nel 1981.\nNel 2007 \u00e8 stato pubblicato il film-documentario \"\", che ripercorre la storia della scena fin dagli albori."}
{"id": "2085599", "revid": "188323", "url": "https://it.wikipedia.org/wiki?curid=2085599", "title": "Cagiva MXR 125", "text": ""}
{"id": "2085601", "revid": "188323", "url": "https://it.wikipedia.org/wiki?curid=2085601", "title": "Cagiva MXR 190", "text": ""}
{"id": "2085602", "revid": "188323", "url": "https://it.wikipedia.org/wiki?curid=2085602", "title": "Cagiva MXR 200", "text": ""}
{"id": "2085603", "revid": "188323", "url": "https://it.wikipedia.org/wiki?curid=2085603", "title": "Cagiva MXR 250", "text": ""}
{"id": "2085604", "revid": "188323", "url": "https://it.wikipedia.org/wiki?curid=2085604", "title": "Cagiva MXR 500", "text": ""}
{"id": "2085606", "revid": "290948", "url": "https://it.wikipedia.org/wiki?curid=2085606", "title": "Diagramma generalizzato", "text": ""}
{"id": "2085610", "revid": "838137", "url": "https://it.wikipedia.org/wiki?curid=2085610", "title": "Torlaco", "text": "Fu una personalit\u00e0 molto incisiva dell'allora giovane chiesa islandese. L'obiettivo centrale di tutta la sua vita e del suo magistero di vescovo fu l'affermazione in Islanda dei principi riformatori e moralizzatori della chiesa espressi da papa Gregorio VII nelle 27 preposizioni del \"Dictatus papae\" emesso nel marzo 1075. \u00deorl\u00e1kr rafforz\u00f2 la disciplina ecclesiastica, combatt\u00e9 con energia la simonia e il concubinato dei presbiteri, l'interferenza delle autorit\u00e0 laiche negli affari ecclesiastici e nelle nomine dei vescovi, difese l'indissolubilit\u00e0 del matrimonio. Fu riconosciuto santo nel 1198 dal parlamento islandese (Althing o Al\u00feingi) e nel 1984 il papa Giovanni Paolo II lo elev\u00f2 a santo patrono d'Islanda. \u00c8 l'unico santo ufficiale islandese, e uno dei due nel mondo a essere stato riconosciuto santo da un parlamento (l'altro \u00e8 J\u00f3n \u00d6gmundsson).\nBiografia.\nAbbiamo notizie della sua vita dalla \"\u00deorl\u00e1ks saga Helga\" (Saga di San Torlaco) scritta da un chierico di Sk\u00e1lholt. Nato da una famiglia povera, imparentata per\u00f2 con famiglie islandesi molto influenti, che curarono la sua istruzione, facendolo studiare nella sede della diocesi di Oddi, ebbe dotti maestri, come Eyj\u00f3lfur S\u00e6mundsson, figlio del noto storico islandese S\u00e6mundr fr\u00f3\u00f0i. A quindici anni divenne diacono e a diciannove fu ordinato sacerdote. Attorno al 1154 and\u00f2 a Parigi per approfondire gli studi nel monastero agostiniano di San Vittore, dove apprese volentieri la rigida regola agostiniana. Dopo qualche anno, di ritorno in Islanda, si ferm\u00f2 a studiare a Lincoln in Inghilterra, dove avrebbe incontrato il vescovo Ugo di Lincoln.\nNel 1161 torn\u00f2 in Islanda e fu parroco della chiesa di Kirkjub\u00e6r, dove fond\u00f2 un monastero di canonichesse (Kirkjub\u00e6jarklaustur). Contro le aspettative della famiglia, rifiut\u00f2 il matrimonio che ancora allora era concesso ai preti in Islanda, non essendosi ancora affermata la riforma gregoriana. Prefer\u00ec entrare nel monastero di canonici regolari di Sant'Agostino di \u00deykkvab\u00e6jarklaustur, fondato nel 1168 da \u00deorkell Geirason. Nel 1172 ne divenne abate, con la benedizione di Kl\u00e6ngur \u00deorsteinsson, vescovo di Sk\u00e1lholt.\nIl monastero divenne un centro di attrazione per molti islandesi e stranieri, anche per la fama di santit\u00e0 che gi\u00e0 circondava \u00deorl\u00e1kr.\nNel 1174 l\"'Althing\" (il parlamento islandese, di cui facevano parte autorevole i vescovi), lo nomin\u00f2 vescovo di Sk\u00e1lholt, diocesi suffraganea di quella di Nidaros, (antico nome di Trondheim) in Norvegia. Per divergenze politiche fra Islanda e Norvegia, fu ordinato vescovo di Sk\u00e1lholt nel duomo di Nidaros solo il 2 luglio del 1178, dall'arcivescovo Eystein di Nidaros, propugnatore della riforma gregoriana in Norvegia, che gli affid\u00f2 il compito di diffonderla anche in Islanda.\n\u00deorl\u00e1kr segu\u00ec fedelmente le direttive di Eystein. Si batt\u00e9 per eliminare i valori e le tradizioni pagane, ancora accettate e per ottenere il celibato dei preti, incontrando l'opposizione di una parte del clero. Cerc\u00f2 di giungere all'indipendenza economica della chiesa, attraverso una corretta gestione delle decime ecclesiastiche. Lott\u00f2 per contenere le interferenze dei ricchi proprietari terrieri locali, che avendo edificato le chiese su terreni di loro propriet\u00e0 e a loro spese, pretendevano di nominare i sacerdoti destinati ad essa. \u00deorl\u00e1kr inizi\u00f2 a rifiutarsi di consacrare le chiese che non fossero state affidate al vescovo. Vi furono forti screzi, all'ingiunzione di \u00deorl\u00e1kr di cedere una chiesa alla diocesi, un ricco proprietario reag\u00ec dicendo che piuttosto l'avrebbe trasformata in una stalla. Costrinse poi, con la forza, il vescovo a consacrare quella chiesa.\nUno dei suoi maggiori oppositori fu il diacono J\u00f3n Loftsson, signore di Oddi e nipote di S\u00e6mundr fr\u00f3\u00f0i. J\u00f3n pur essendo sposato, mentre faceva restaurare la chiesa di Hofdabraeck si era presa come amante Ragnei\u00f0ur la sorella di \u00deorl\u00e1kr, che rifiutava di lasciare, anche sotto la minaccia della scomunica. Loftsson tenter\u00e0 per tre volte di uccidere \u00deorl\u00e1kr. Il figlio P\u00e1ll Loftsson, poi diventer\u00e0 successore di \u00deorl\u00e1kr sulla cattedra vescovile di Sk\u00e1lholt e far\u00e0 riconciliare il padre con la chiesa.\nNel 1180 Torlaco perse anche il sostegno dell'arcivescovo Eystein, che era stato bandito dal re di Norvegia.\nFu per\u00f2 molto amato da una parte del clero per il suo stile di vita molto austero ed ascetico, e dai poveri per la sua generosit\u00e0, destin\u00f2 infatti completamente ad essi i \u201cbeni di Cristo\u201d, quella parte delle decime ecclesiastiche che il vescovo riscuoteva direttamente.\nScrisse un \"Poenitentiale\", caratterizzato da una grande austerit\u00e0, che tendeva a contrastare la confusione di quell'epoca.\nGiunto a sessant'anni decise di dimettersi per ritirarsi nell'abbazia di \u00deykkvib\u00e6r, ma fu colpito da una grave malattia e mor\u00ec il 23 dicembre 1193.\nDopo la sua morte anche i suoi oppositori riconobbero la sua grandezza morale e spirituale, tanto che nel 1198, l\"'Althing\", che, riunendo i ricchi proprietari e i vescovi e gli ecclesiastici islandesi, fungeva sia da parlamento che da sinodo ecclesiastico, decise, ad ampia maggioranza, di riesumare le sue spoglie e di trasferirle nella cattedrale di Sk\u00e1lholt. A quell'epoca questa traslazione veniva considerata come una canonizzazione di fatto, e ci\u00f2 avvenne il 20 luglio 1198.\nIl culto a San \u00deorl\u00e1kr si diffuse rapidamente in tutta l'Islanda, dove gli furono dedicate pi\u00f9 di cinquanta chiese, si diffuse anche in tutta la Scandinavia, in Gran Bretagna, in Germania, e anche tra i variaghi, popolazione vichinga che risiedeva nei territori dell'impero bizantino, che gli dedicarono una chiesa a Costantinopoli.\nLe sue reliquie a Sk\u00e1lholt furono meta di pellegrinaggi per tutto il medioevo, furono poi disperse con la riforma protestante.\nAncora oggi, in Islanda, il 23 dicembre viene chiamato \"\u00deorl\u00e1ksmessa\" e in Norvegia \"Tollesmesse\", \u00e8 l'ultimo giorno di digiuno in preparazione del Natale ed \u00e8 usanza completare le pulizie natalizie e mangiare baccal\u00e0 con pur\u00e8 di patate.\nIl papa Giovanni Paolo II il 14 gennaio 1984 ripristin\u00f2 il culto di San Torlaco, lo canonizz\u00f2 ufficialmente e lo dichiar\u00f2 patrono d'Islanda.\nCulto.\nIl Martirologio romano fissa la memoria liturgica il 23 dicembre.\nLa Chiesa islandese, nel 1237 aggiunse una seconda festa il 20 luglio in ricordo della traslazione delle sue spoglie a Sk\u00e1lholt.\nDopo il Concilio Vaticano II, che vieta la celebrazione solenne dei santi durante la novena di Natale, la celebrazione della festa di San Torlaco \u00e8 concessa solo il 20 luglio.\nGenealogia episcopale.\nLa genealogia episcopale \u00e8:"}
{"id": "2085612", "revid": "111925077", "url": "https://it.wikipedia.org/wiki?curid=2085612", "title": "Alpe Colina", "text": "L'alpe Colina \u00e8 un alpeggio situato nel comune di Postalesio e adiacente al comune di Castione Andevenno in provincia di Sondrio. L'alpe Colina si trova ad un'altitudine di 1903 metri sulle Alpi Retiche, in una conca delimitata a nord-ovest dal monte Caldenno (2669\u00a0m) e a nord-est dal Sasso Bianco. Abitato quasi solamente d'estate da abitanti dei paesi limitrofi e dai degenti dell'ospedale psichiatrico di Sondrio l'alpeggio \u00e8 situato a pochi passi dall'omonimo lago.\nArrivando a Colina da Triangia (800\u00a0m) tramite la strada in buona parte asfaltata, si pu\u00f2 notare, in particolare tra Prato secondo e Morscenzo, la presenza di un ampio terrazzo panoramico su buona parte delle Alpi Retiche, Orobie fino alle Alpi Lepontine. \u00c8 interessante ricordare oltre alla consueta fauna alpina la presenza di un raro insetto tingide nella zona.\nCollegamenti esterni.\nL'alpe Colina su waltellina.com"}
{"id": "2085613", "revid": "1543377", "url": "https://it.wikipedia.org/wiki?curid=2085613", "title": "Cagiva WRX", "text": "Le Cagiva WRX sono in realt\u00e0 le motociclette da motocross della Cagiva che dalla stessa ditta vengono preparate per l'enduro europeo.\nLe moto vengono omologate con un nuovo impianto elettrico in grado di fornire energia alle luci e al clacson, poi viene sostituito lo scarico non catalitico con uno che rispetti le norme antinquinamento, la ruota posteriore passa da 19 pollici a 18."}
{"id": "2085624", "revid": "767487", "url": "https://it.wikipedia.org/wiki?curid=2085624", "title": "Karmen Stavec", "text": "Biografia.\nNata, come detto, nella Berlino durante i tempi della guerra fredda da genitori sloveni, termina gli studi a Dom\u017eale. Viene quindi a far parte di un duo, le \"4 Fun\" e nel contempo inizia gli studi di Lingua tedesca all'Universit\u00e0 di Lubiana.\nNel 1998 inizia la propria carriera da solista, partecipando, per ben quattro stagioni (1998, 2001, 2002 e 2003) alle selezioni nazionali per l'Eurovision. Nel 2002 si aggiudica il secondo posto mentre l'anno successivo riesce ad aggiudicarsi la competizione, potendo cos\u00ec partecipare all'Eurovision Song Contest 2003 dove, con la canzone intitolata \"Nanana\" cantata in inglese, termina la competizione al 23\u00ba posto."}
{"id": "2085626", "revid": "216538", "url": "https://it.wikipedia.org/wiki?curid=2085626", "title": "Don Diego de la Vega", "text": ""}
{"id": "2085642", "revid": "125854048", "url": "https://it.wikipedia.org/wiki?curid=2085642", "title": "Liceo classico Giovanni Berchet", "text": "Il liceo ginnasio Giovanni Berchet di Milano \u00e8 uno dei primi licei classici della citt\u00e0 di Milano: nel 2011 \u00e8 stato riconosciuto dall'UNESCO come primo liceo d'Italia per qualit\u00e0 d'insegnamento, e con tale motivazione il comune di Milano gli ha conferito l'Attestato di benemerenza civica il 7 dicembre 2011, in coincidenza con il centenario dalla fondazione. \u00c8 situato dal 1911 in via della Commenda, al numero 26.\nIl liceo possiede una biblioteca con oltre 17.000 volumi, due aule di fisica-anatomia, un laboratorio di chimica, un museo dei minerali, un'esposizione permanente di animali imbalsamati e una parete per arrampicata. Tra le varie attivit\u00e0 a cui partecipano gli studenti figurano l'orchestra, il coro e la compagnia teatrale del Berchet.\nStoria.\nL'Istituto venne fondato il 24 ottobre del 1911 per ragioni pratiche, in quanto il numero elevato degli studenti della borghesia milanese necessitava di un'ulteriore istituzione classica, che si aggiungesse al liceo Cesare Beccaria, al Giuseppe Parini e all'Alessandro Manzoni.\nVentennio fascista.\nNel 1931 alcuni studenti si recarono in via Durini per applaudire il maestro Arturo Toscanini di ritorno da Bologna, dove si era rifiutato di eseguire gli inni fascisti. Nonostante questi fermenti, tutti i professori, con la sola eccezione di Mario Untersteiner, cui \u00e8 da qualche anno intestata l'aula Magna, aderirono al partito fascista.\nNel febbraio 2011, il liceo Berchet ha celebrato un evento commemorativo durante il quale, alla presenza del Sindaco Letizia Moratti, del cardinale Dionigi Tettamanzi e del rabbino capo di Milano Alfonso Arbib, sono stati conferiti diplomi simbolici a tutti gli ex-studenti ai quali venne negato secondo le leggi razziali fasciste del '38 il diritto di proseguire e concludere gli studi.\nDal 1940 una sezione dell'edificio \u00e8 occupata dall'attuale Scuola Secondaria di primo grado Luigi Majno.\nIl dopoguerra.\nDopo una reggenza affidata al prof Untersteiner, divenne preside Yoseph Colombo che resse l'istituto fino al 1967.\nLuigi Giussani e la \"Giovent\u00f9 Studentesca\".\nNel 1954 Luigi Giussani vi insegnava religione e in seguito ad alcuni seminari e a incontri avuti con gli studenti, fond\u00f2 Giovent\u00f9 Studentesca, il punto di partenza di quello che diventer\u00e0, nel 1969, il movimento di Comunione e Liberazione. Il liceo fu quindi un importante polo culturale di orientamento cattolico e fu oggetto, come lo \u00e8 stato in tempi recenti, di discussione.\nIl sito.\nIl sito internet dell'Istituto, online fin dal novembre 2001, tra i vari servizi offre agli studenti una propria casella postale e un \"pagellino\" online dove poter controllare il proprio andamento scolastico.\nL'Istituto si \u00e8 inoltre dotato di una versione locale del Perseus Project sviluppato dalla Tufts University di Boston."}
{"id": "2085645", "revid": "125607026", "url": "https://it.wikipedia.org/wiki?curid=2085645", "title": "Dona i ocell", "text": "Dona i ocell (AFI: , trad. \"Donna e uccello\") \u00e8 un'opera dell'artista catalano Joan Mir\u00f3.\nDescrizione.\nL'opera venne inaugurata nel 1983 senza la presenza dell'autore, assente a causa dei gravi problemi di salute dei quali soffriva e che lo condussero alla morte pochi mesi dopo. Si trova nel parco Joan Mir\u00f3 di Barcellona ed \u00e8 alta 22 metri. La struttura principale ricorda chiaramente un fallo maschile. Su un lato del cilindro vi \u00e8 un\u2019incisione verticale nera, che ci fa pensare dell'organo sessuale femminile. Il cilindro cavo in alto \u00e8 stato interpretato come un bambino avvolto in una fascia, e sovrastato o da un uccello o dalla luna simboleggiando, cos\u00ec, la connessione della vita umana con la natura e le stelle. \u00c8 ricoperta con ceramiche di colore rosso, giallo, verde e azzurro realizzate con la tecnica trencad\u00eds da Joan Gardy Artigas. Donna e uccello \u00e8 stata progettata e costruita nel momento in cui Barcellona ha sperimentato diversi progetti di rinnovamento urbano, e il Consiglio Comunale ha invitato architetti e artisti di fama a partecipare per rinnovare l'immagine della citt\u00e0; Mir\u00f3, in particolare, era responsabile di dare il \"benvenuto\" ai visitatori indipendentemente dal mezzo di trasporto: via terra, acqua o aria."}
{"id": "2085646", "revid": "599013", "url": "https://it.wikipedia.org/wiki?curid=2085646", "title": "Giancarlo Sacco", "text": "Carriera.\nLa sua carriera inizia nei primi anni '80 con il ruolo di vice-allenatore alla Scavolini Pesaro, prima con Petar Skansi e poi con Aza Nikoli\u0107; la sua prima esperienza da head coach su una panchina professionistica \u00e8 avvenuta a partire dal dicembre 1984, quando fu chiamato giovanissimo, a campionato in corso, ad allenare la prima squadra della compagine pesarese subentrando agli allenatori americani Don Casey e George Bisacca. La squadra, che con le due precedenti gestioni aveva ottenuto solamente 5 vittorie su 13 partite, ebbe un'inversione di tendenza e vinse da quel momento ben 11 partite su 17, raggiungendo una qualificazione ai play-off che pareva ormai compromessa. Nei play-off Pesaro raggiunse persino la finale, perse contro la corazzata Milano (trascinata da Dino Meneghin sotto la guida di Dan Peterson). Nello stesso anno, la Scavolini vinse la sua prima Coppa Italia e Sacco fu nominato \"Allenatore dell'anno\". Rimase alla conduzione dei Pesaresi fino al 1987, ottenendo nel frattempo la qualificazione a due finali di Coppa Europa (edizioni 1986 e 1987) ed altre due finali di Coppa Italia (1986 e 1987).\nA partire dall'annata 1987-88 siede, sempre in serie A1, sulla panchina della Pallacanestro Livorno (sponsorizzata Allibert) restandovi per un biennio, ed ottenendo una qualificazione ai play-off nella sua prima stagione toscana, uscendo ai quarti contro Varese classificata prima in regular season (miglior risultato nella storia del club).\nNel 1989 inizia l'esperienza proprio in terra varesina, rimanendovi anche in quest'occasione per due anni: sfiora lo scudetto nel campionato 1989-90, arrivando secondo in campionato e perdendo le finali play-off contro la \"sua\" Pesaro, oltre alla qualificazione per le Final Four di Coppa Italia. Nella stagione successiva non riesce per\u00f2 a bissare l'ottimo campionato dell'anno precedente, non arrivando neppure a qualificarsi per i play-off.\nPer il campionato 1991-92 accetta l'offerta della Pallacanestro Trapani restando in serie A1: con i siciliani si piazza al quattordicesimo posto in classifica, senza per\u00f2 riuscire ad impedire la retrocessione in A2, maturata dopo i play-out. L'anno seguente resta in Sicilia per una parentesi alla guida di Marsala, questa volta in serie A2. Nel gennaio 1994 sostituisce invece Giovanni Gebbia a Trapani, ritornandovi quindi per la seconda parentesi personale.\nIl torneo di A2 1994/95 lo vede alle redini della Polti Cant\u00f9: coi brianzoli conquist\u00f2 un terzo posto in regular season, sfiorando poi il ritorno in serie A1 nelle finali play-off (serie persa 3-1 contro la Blu Club Milano, seconda squadra del capoluogo lombardo). Inizia anche la stagione seguente con il sodalizio canturino ma dopo poche partite si interrompe il rapporto, nell'ottobre 1995. Stessa sorte la ebbe nelle due esperienze: quella fabrianese (terminata nel dicembre 1996) e nuovamente quella pesarese in A2 (quando nel febbraio 1999, con un bilancio di 15 vittorie su 23 ( imbattuto in casa), fu sostituito da Attilio Caja).\nLa carriera di Sacco \u00e8 proseguita a Ragusa, sempre in serie A2 nelle stagioni 1999/00 e 2000/01. Seguir\u00e0 un breve ritorno in serie A, ancora sulla panchina di Varese (2001/02), e il ritorno ad allenare in Legadue rispettivamente a Osimo (stagione 2004/05) e nuovamente Trapani (2005/06).\nNel gennaio 2007 sostituisce Alberto Martelossi alla guida dell'Edimes Pavia (campionato di Legadue), contribuendo alla sorprendente impresa di portare i lombardi dalla tredicesima posizione di classifica fino alla finale play-off. L'ambiziosa Pesaro fu tuttavia un ostacolo troppo grande, nonostante la vittoria esterna pavese in gara1 e i due tempi supplementari nella sconfitta di gara3.\nSacco viene poi ingaggiato nel novembre 2008 dai Crabs Rimini a stagione in corso, rilevando l'esonerato Massimo Galli dopo cinque giornate di campionato. La squadra romagnola, che fino a quel momento era relegata in ultima posizione, riuscir\u00e0 a qualificarsi ai play-off al termine della regular season accettando poi l'offerta di rinnovo contrattuale. La stagione seguente comincia con un ruolino di 7 vittorie su 8 per i Crabs ma, complici anche la crisi societaria e gli infortuni, il trend di risultati viene poi invertito, inducendo la societ\u00e0 ad esonerare Sacco nel marzo 2010. Dal febbraio 2011 subentra al posto dell'esonerato Marco Calvani a Casalpusterlengo: riuscendo a risollevare le sorti della squadra, evita la retrocessione e chiude in undicesima posizione.\nIl 13 marzo 2012 \u00e8 subentrato a Stefano Vanoncini sulla panchina della Sigma Barcellona, in Legadue: \u00e8 stato chiamato a portare in Serie A la formazione siciliana, raggiungendo il primo posto in classifica dopo la stagione regolare ma venendo sconfitto successivamente da Brindisi in semifinale di Play-off. Dal 14 gennaio 2014 \u00e8 a Recanati in DNA Silver sostituendo Alessandro Pozzetti (gi\u00e0 vice dell'esonerato Bernardi) alla guida della squadra e portandola alla salvezza con tre giornate d'anticipo. Il 29 giugno 2015 viene sostituito da Andrea Zanchi.\nNel gennaio del 2016 torna a guidare la formazione di Recanati sostituendo l'esonerato Andrea Zanchi e conducendo la squadra marchigiana alla salvezza nei play-out contro Roma. A fine stagione non viene confermato ed \u00e8 sostituito da Marco Calvani. A novembre 2016 viene per\u00f2 richiamato, subentrando per la terza volta in quattro anni sulla panchina recanatese, per sostituire per la seconda volta (dopo Casalpusterlengo nel 2011) il coach romano.\nNel marzo 2018 viene chiamato a sostituire Cesare Ciocca sulla panchina di Bergamo Basket 2014, porta la squadra alla salvezza diretta con una striscia di 7 vittorie e una sola sconfitta all'overtime contro Fortitudo Pallacanestro Bologna 103.\nNel dicembre 2019 viene chiamato a sostituire Federico Perego sulla panchina della Victoria Libertas Pallacanestro, compagine militante in Serie A, ma ancora a quota 0 punti in classifica dopo 10 giornate di campionato. Per Sacco si tratta di un ritorno a Pesaro, dopo che ci aveva militato tra il 1984 e il 1987 e, successivamente, nella stagione 1998/99."}
{"id": "2085649", "revid": "300067", "url": "https://it.wikipedia.org/wiki?curid=2085649", "title": "Frank Selvy", "text": ""}
{"id": "2085654", "revid": "599013", "url": "https://it.wikipedia.org/wiki?curid=2085654", "title": "Giovanni Caprara", "text": "Carriera.\nLa carriera professionistica di Giovanni Caprara comincia nel 1998, come secondo allenatore di Marco Bonitta sulla panchina del : in questo ruolo resta per due stagioni, vincendo uno scudetto, due Supercoppe italiane e due Coppe dei Campioni.\nNella stagione 2000-01 diventa primo allenatore e viene ingaggiato dalla , vincendo una Supercoppa, una Coppa Italia ed uno scudetto, poi revocato dalla FIPAV a causa del tesseramento irregolare della giocatrice Cristina P\u00eerv.\nNella stagione 2001-02 siede sulla panchina del , in Serie A2: con la squadra emiliana conquista la promozione in Serie A1, restando quindi anche nell'annata successiva. Nella stagione 2003-04 ritorna nuovamente a Bergamo, dove resta per altre due annate vincendo uno scudetto, una Supercoppa italiana, una Champions League ed una Coppa CEV.\nNel 2005 ottiene in primo ingaggio per una squadra nazionale, ossia la Russia, con la quale vince due medaglie di bronzo al campionato europeo 2005 e 2007 ed una medaglia d'oro al campionato mondiale 2006: viene esonerato nel 2008 al termine delle Olimpiadi di Pechino, concluse al quinto posto.\nDopo una apparizione di pochi mesi sulla panchina della , nella stagione 2009-10 passa alla neopromossa di Piacenza; nel 2009 accetta inoltre l'ingaggio da parte della nazionale greca, dove resta fino al 2011, allenando esclusivamente per l'European League 2010.\nNella stagione 2010-11 viene ingaggiato dall' di Novara, dove resta per due annate: nel maggio 2012, a seguito della fusione del club piemontese nel , diviene allenatore societ\u00e0 cortesina; tuttavia nel febbraio 2013 viene sollevato dal suo incarico e pochi giorni viene nuovamente ingaggiato dalla formazione di Piacenza con cui vince due Coppe Italia, due scudetti ed una Supercoppa italiana.\nNella stagione 2014-15 si trasferisce in Turchia ingaggiato dall', con cui vince la Champions League e la Coppa del Mondo per club 2015.\nNella stagione 2016-17 viene ingaggiato dal , mentre, a met\u00e0 dell'annata successiva, passa alla guida del , dove rimane fino ai primi giorni di febbraio 2020, quando viene esonerato.\nNel 2019 viene nominato selezionatore della nazionale azera e, al termine dei campionati europei, dal novembre dello stesso anno diventa commissario tecnico dei Paesi Bassi; dopo aver mancato la qualificazione alle Olimpiadi di Tokyo, nel marzo 2020 il tecnico e la Federazione pallavolistica dei Paesi Bassi decidono di non prolungare il contratto.\nNel marzo 2021 viene nominato nuovo allenatore del , formazione rumena militante in Divizia A1, per la seconda parte della stagione 2020-21 portandola alla conquista del primo titolo di campione nazionale."}
{"id": "2085663", "revid": "1494169", "url": "https://it.wikipedia.org/wiki?curid=2085663", "title": "Frankenberg", "text": ""}
{"id": "2085664", "revid": "149727", "url": "https://it.wikipedia.org/wiki?curid=2085664", "title": "Frankenberg (Assia)", "text": ""}
{"id": "2085666", "revid": "1573940", "url": "https://it.wikipedia.org/wiki?curid=2085666", "title": "Triozidae", "text": "Le trioze (Triozidae) sono una famiglia cosmopolita di insetti dell'ordine dei Rincoti Omotteri, superfamiglia Psylloidea. Costituiscono il raggruppamento pi\u00f9 importante della superfamiglia dopo la famiglia degli Psyllidae.\nDescrizione.\nSono insetti di piccole dimensioni, con corpo lungo 3-7 mm, alato e con capo largo quanto il torace.\nIl capo porta antenne di 10 articoli, provvisto di due prolungamenti detti \"coni frontali\" o \"geno-frontali\". L'apparato boccale \u00e8 di tipo pungente-succhiante, con rostro di tre segmenti.\nLe ali sono membranose, quelle anteriori leggermente sclerificate. La morfologia della venulazione dell'ala anteriore si differenzia marcatamente da quella di tutte le altre famiglie degli Psylloidea per l'assenza dello pterostigma e, soprattutto, per la ramificazione della vena basale: la separazione tra la media e la cubito avviene gi\u00e0 dalla suddivisione della vena basale. Questa si ramifica perci\u00f2 in tre diramazioni: una anteriore, la radio, una mediana, la media, una posteriore, la cubito.\nLe zampe hanno tarsi biarticolati e le posteriori sono adattate al salto, con femori leggermente ingrossati.\nUna caratteristica morfologica che differenzia le ninfe \u00e8 il prolungamento degli abbozzi alari in due lobi protesi in avanti (\"lobi omerali\").\nBiologia.\nCome gli Psillidi, le Trioze sono associate a piante appartenenti ad un'ampia gamma tassonomica, fra cui predominano le Annonales e delle Asterales. Non vi sono invece trioze associate alle Leguminose. Le neanidi sono spesso galligene.\nSistematica.\nLa famiglia era in passato inclusa in un'unica famiglia, quella degli Psyllidae, che faceva capo alla superfamiglia degli Psylloidea. Questo inquadramento tassonomico \u00e8 ancora adottato in alcune fonti, ma la maggior parte degli Autori concorda, attualmente, nell'elevazione dei Triozidae al rango di famiglia, distinguendola dalla famiglia degli Psyllidae e dalle altre famiglie minori.\nLa famiglia comprende 1005 specie ripartite fra 71 generi (di cui 2 fossili):"}
{"id": "2085667", "revid": "287204", "url": "https://it.wikipedia.org/wiki?curid=2085667", "title": "Frauenstein", "text": ""}
{"id": "2085677", "revid": "125376348", "url": "https://it.wikipedia.org/wiki?curid=2085677", "title": "Marco Fenoglio", "text": "Carriera.\nLa carriera di Marco Fenoglio inizia come secondo di Emanuele Zanini alla guida della tra il 2000-01 e il 2002-03 e collaboratore di Andrea Anastasi per un triennio nel corso della sua esperienza alla guida della nazionale italiana (1999-2003).\nSegue quindi il \"Nano\" come vice allenatore e preparatore atletico al nelle stagioni 2003-04 e 2004-05; parallelamente, per un biennio, collabora inoltre come assistente allenatore e preparatore atletico della guidata da Stelian Moculescu.\nPassato alla pallavolo femminile nella stagione 2005-06, al primo anno da primo allenatore conquista lo scudetto femminile e la Coppa Italia con il , mentre l'anno successivo si aggiudica la Champions League sempre al timone della formazione lombarda; termina per\u00f2 anzitempo la stagione risolvendo consensualmente il contratto con la societ\u00e0 orobica in seguito all'eliminazione della formazione bergamasca dai playoff scudetto.\nNel 2007-08 allena il ancora in A1 femminile, non andando tuttavia oltre l'undicesimo posto. Passa ad allenare nel campionato maschile nel novembre 2008, ingaggiato dalla Fenice Volley Isernia in Serie A2, rimanendo alla guida della formazione molisana fino al gennaio 2010, quando viene esonerato. Ritorna quindi nello staff di Zanini come secondo allenatore della Nazionale slovacca dal 2009 al 2011, del Perugia Volley nella stagione 2010-11 e della in quella successiva.\nRiprende la propria carriera da primo allenatore guidando l'Altotevere Volley nel massimo campionato italiano maschile durante la stagione 2012-2013 e scendendo di categoria in quella successiva, sulla panchina dell', in Serie A2; termina anzitempo il campionato, sollevato dall'incarico il 14 aprile 2014.\nNell'annata 2014-15 si aggiudica coppa nazionale e campionato come assistente allenatore di Stelian Moculescu, con cui aveva gi\u00e0 collaborato in passato, nella formazione tedesca del , proseguendo in tale veste anche nel campionato successivo; lascia tuttavia la Germania e la pallavolo maschile nel corso della stagione 2015-16 per sedere sulla panchina dell' in seguito all'esonero di Luciano Pedull\u00e0. Nella stagione 2016-17 conduce la squadra novarese allo scudetto.\nNel corso del campionato 2017-18 subentra all'esonerato Marco Gaspari alla guida del .\nNel marzo 2018 viene ufficializzato l'accordo con la Federazione pallavolistica della Slovacchia che lo porta alla guida della nazionale maggiore femminile; resta in carica fino al termine del 2021, quando viene sostituito da Michal Ma\u0161ek.\nNella stagione 2018-19 viene ingaggiato dal in Serie A2 maschile, che lascia alla fine di novembre 2019 per legarsi nuovamente alla formazione femminile di Bergamo per la seconda parte della Serie A1 2019-20; nella stagione seguente si trasferisce quindi all', sempre nel massimo campionato femminile italiano, sulla cui panchina rimane tuttavia fino all'inizio di dicembre, quando viene risolto consensualmente il rapporto di collaborazione con la formazione di Busto Arsizio.\nNel dicembre 2021 torna alla guida di una squadra di club, accettando la proposta delle greche del con cui disputa la seconda parte della Volley League nella stagione 2021-22."}
{"id": "2085679", "revid": "121026416", "url": "https://it.wikipedia.org/wiki?curid=2085679", "title": "Wale (tanto wale)", "text": "Wale (tanto wale) \u00e8 il primo singolo ufficiale del gruppo musicale emo-pop italiano dARI, pubblicato nel 2008.\nIl brano fu presentato alle preselezioni del festival di Sanremo nel 2007 e fu respinto.\nIl brano.\nLa canzone \u00e8 stata inserita nell'album \"Sottovuoto generazionale\". il testo parla suppergi\u00f9 di un flirt tra un ragazzo, personificato in Dario Pirovano che parla in prima persona, ed una ragazza, Vale. Lui le chiede di uscire un pomeriggio ma lei si nega. Lui offende lei e la famiglia e dice che cercher\u00e0 altre ragazze. \nIl 15 dicembre di quell'anno \u00e8 stato reso pubblico il remix natalizio \"Wale (Buon Natale)\"."}
{"id": "2085681", "revid": "118770276", "url": "https://it.wikipedia.org/wiki?curid=2085681", "title": "Bernardino Piceller", "text": "Biografia.\nOriginario della Val Gardena, si trasferi nel 1796 a Roma, dove ebbe una formazione come pittore. Sono sconosciuti i suoi maestri e il primo periodo della sua vita.\nNel 1811 fu nominato membro onorario dell'Accademia di belle arti di Perugia, dove risiedevano da diverso tempo altri membri della familia Piceller (probabilmente commercianti).\nNel 1810 dipinse a Roma un ritratto del musicista Francesco Morlacchi (1784-1841), suo amico e forse residente presso di lui a Roma. Si trasfer\u00ec a Perugia intorno al 1810 e vi rimase, salvo brevi interruzioni, per tutta la vita.\nUna cognata dell'artista era Tommasa Satolli, priora del convento Santa Maria delle Grazie in Monterone presso Perugia. Bernardino Piceller \u00e8 l'autore di due pale della chiesa del convento rimodernato nel 1817. Dalla met\u00e0 del 1825 il pittore soggiorn\u00f2 nuovamente a Roma.\nNon \u00e8 noto con chi fosse sposato, mentre si sa che aveva un figlio di nome Trasone ed un nipote di nome Alessandro, che era antiquario ed architetto a Perugia e che trasform\u00f2 nel 1886 una cappella in stile quattrocentesco, attualmente chiamata \"Castello di Monterone\". Mor\u00ec probabilmente a Perugia.\nOpere.\nAlcune opere di carattere neoclassico e copie di ritratti dalla \"Disputa di Raffaello\" sono conservate nel Museo Ferdinandeum di Innsbruck. Quattro ritratti eseguiti da Piceller sono conservati in propriet\u00e0 privata a Ortisei."}
{"id": "2085682", "revid": "107831", "url": "https://it.wikipedia.org/wiki?curid=2085682", "title": "The Ritchie Family", "text": "I The Ritchie Family sono gruppo musicale statunitense, ideato da Jacques Morali e Henri Belolo, nato nel 1975 e formato da Cheryl Mason Jacks, Cassandra Ann Wooten e Gwendolyn Olivier, la Wooten e la Oliver venivano da un'esperienza come coriste in diverse produzioni della Philadelphia International, facendo anche parte del gruppo, Honey &amp; the Bees, mentre la Mason Jacks era gi\u00e0 una cantante conosciuta in Ohio.\nNel 1978 la formazione fu completamente modificata con l'ingresso di Vera Brown, Jacqui Smith-Lee e Theodosia \"Dodie\" Draher, con quest'ultima che venne sostituita da Linda James nel 1983.\nNella stagione televisiva 1979-80 della prima rete della Rai il terzetto fu ospite fisso del variet\u00e0 \"La sberla\".\nHanno partecipato allo spettacolo di Capodanno 2011-2012 andato in onda su Rai 1."}
{"id": "2085685", "revid": "196159", "url": "https://it.wikipedia.org/wiki?curid=2085685", "title": "Bernardin Pittschieler", "text": ""}
{"id": "2085687", "revid": "599013", "url": "https://it.wikipedia.org/wiki?curid=2085687", "title": "Chiesa di San Bartolomeo (Zuccarello)", "text": "La chiesa di San Bartolomeo apostolo \u00e8 un luogo di culto cattolico situato nel comune di Zuccarello, in provincia di Savona. La chiesa \u00e8 sede della parrocchia omonima della diocesi di Albenga-Imperia.\nStoria e descrizione.\nLa parrocchiale, intitolata all'apostolo Bartolomeo, fu eretta assieme al borgo nel XIII secolo, anche se alcune fonti storiche riportano la fondazione tra l'XI e XII secolo e quindi molto prima della nascita del borgo; diverse modifiche nel XV e XVII secolo ne ridussero l'originale struttura.\nL'adiacente campanile presenta nella parte inferiore uno stile romanico, mentre la parte superiore in tufo con bifore e trifore gotiche \u00e8 risalente al XIV secolo; il coronamento \u00e8 un'aggiunta del XVII secolo. L'interno, in stile barocco, conserva una dipinto del pittore Orazio De Ferrari raffigurante la \"Vergine Maria e i Santi\", una tela del \"Cristo morto\" del Trecento, la cassa in legno di \"San Bartolomeo\" e l'organo a canne risalente al Quattrocento."}
{"id": "2085690", "revid": "436907", "url": "https://it.wikipedia.org/wiki?curid=2085690", "title": "Discografia di Simone Cristicchi", "text": "La discografia di Simone Cristicchi, cantautore pop italiano attivo dal 1994, si compone di quattro album in studio, una raccolta, una colonna sonora e oltre dieci singoli."}
{"id": "2085695", "revid": "767487", "url": "https://it.wikipedia.org/wiki?curid=2085695", "title": "Thomas Wentworth Higginson", "text": "Si \u00e8 contraddistinto gi\u00e0 durante la guerra civile come colonnello, durante questi anni comprese la situazione degli schiavi e dedic\u00f2 tutta la sua vita ai diritti e alla libert\u00e0 della gente oppressa dalla schiavit\u00f9.\nBiografia.\nDopo una vita studentesca passata alla Harvard si sposa con Mary Elizabeth Channing, durante la guerra civile inizi\u00f2 come capitano, dopo essersi ripreso da una ferita in guerra divent\u00f2 colonnello, amico di Emily Dickinson con cui corrispondeva attraverso lettere. Conobbe, e le fu amico e mentore, anche la scrittrice Harriet Elizabeth Prescott Spofford (1835-1921).\nFu uno dei Secret Six amico di John Brown (attivista) e sostenitore del piano in preparazione del raid di John Brown contro Harpers Ferry.\nOpere.\nHigginson \u00e8 stato anche uno scrittore, fra le opere pubblicate si ritrovano:\nHigginson inoltre ha pubblicato molte piccole biografie di vari personaggi del tempo."}
{"id": "2085698", "revid": "599013", "url": "https://it.wikipedia.org/wiki?curid=2085698", "title": "Leubsdorf", "text": ""}
{"id": "2085701", "revid": "48344", "url": "https://it.wikipedia.org/wiki?curid=2085701", "title": "Douglas Fairbanks Sr.", "text": ""}
{"id": "2085705", "revid": "287204", "url": "https://it.wikipedia.org/wiki?curid=2085705", "title": "Lichtenau", "text": ""}
{"id": "2085706", "revid": "1709442", "url": "https://it.wikipedia.org/wiki?curid=2085706", "title": "Rolls-Royce Phantom V", "text": "La Phantom V \u00e8 un'autovettura costruita dalla Rolls-Royce dal 1959 al 1968. \u00c8 stato un modello molto esclusivo ed \u00e8 stato prodotto in 516 esemplari.\nDescrizione.\nIl motore era un V8 a 90\u00b0 con cilindrata di 6230 cm\u00b3, che derivava da quello installato sulla Silver Cloud II. Dal 1963 la \"Phantom V\" montava il propulsore della Silver Cloud III pi\u00f9 potente del 7%. Aveva installato due carburatori ed un cambio automatico \"Hydramatic\" della General Motors a quattro velocit\u00e0. La vettura montava freni a tamburo sulle quattro ruote ed aveva un passo di 3.683\u00a0mm. Nel 1964 il modello sub\u00ec un lieve ritocco estetico ai parafanghi anteriori che incorporavano i tipici fari sdoppiati che furono montati anche sul modello Silver Shadow.\nVersioni speciali.\nTra i pi\u00f9 illustri possessori di una \"Phantom V\" vi \u00e8 innanzitutto la regina Elisabetta II; un esemplare della serie \u00e8 imbarcato sulla nave HMY Britannia ed \u00e8 stato usato anche dalla regina madre. Essa fu adattata allo scopo con delle bandiere montate sul tettuccio ed uno scudo araldico illuminato posizionato sul parabrezza.\nUn altro celebre personaggio britannico ad essere stato possessore di una \"Phantom V\" fu John Lennon che, il 21 dicembre del 1965, acquist\u00f2 un esemplare di colore nero San Valentino, per farla in seguito dipingere da un artista britannico con decorazioni gitane. Dopo essere stata utilizzata fino al 1977, percorrendo soltanto 29.283 miglia, fu donata da John Lennon e Y\u014dko Ono al Cooper-Hewitt Museum di New York. Nel 1985 fu venduta all'asta da Sotheby\u2019s all\u2019uomo d\u2019affari canadese Jim Pattison per 2,3 milioni di dollari. Pattinson in seguito don\u00f2 l\u2019auto al Royal B.C. Museum di Victoria (Canada) e per oltre 30 anni \u00e8 uno dei pezzi pi\u00f9 preziosi del museo.\nIl Governatore britannico di Hong Kong utilizzava una \"Phantom V\" per le cerimonie ufficiali. \u00c8 stata rimpatriata dall'ex colonia britannica dalla Royal Navy il 1\u00ba luglio 1997, data del ritorno di Hong Kong alla Cina.\nApparizioni nei film e nelle serie televisive.\nHelp! (1965), Herbie il Maggiolino sempre pi\u00f9 matto (1974), Rosebud (1975), Una poltrona per due (1983), Agente 007 Bersaglio mobile (1985), Spiderman (2002), Una ragazza e il suo sogno (2003)"}
{"id": "2085707", "revid": "310914", "url": "https://it.wikipedia.org/wiki?curid=2085707", "title": "Start-up", "text": ""}
{"id": "2085709", "revid": "1305772", "url": "https://it.wikipedia.org/wiki?curid=2085709", "title": "Galero (disambigua)", "text": ""}
{"id": "2085710", "revid": "287204", "url": "https://it.wikipedia.org/wiki?curid=2085710", "title": "Allen Steele", "text": "\u00c8 un rappresentante della \"New Space Opera\", quella nuova fantascienza tecnologica ed avventurosa che si rif\u00e0 direttamente ad autori classici quali Edmond Hamilton, Robert A. Heinlein e Arthur C. Clarke. Ha vinto due volte il Premio Hugo per il miglior romanzo breve: nel 1996 con \"La morte di Capitan Futuro\" (\"The Death of Captain Future\"), chiaro omaggio a Edmond Hamilton e al celebre personaggio di Capitan Futuro da lui creato negli anni quaranta, e nel 1998 con \"\u2026dove gli angeli temono d'avventurarsi\" (\"...Where Angels Fear to Tread\"). Ha inoltre vinto il Premio Hugo per il miglior racconto nel 2011, con \"L'imperatore di Marte\" (\"The Emperor of Mars\")."}
{"id": "2085712", "revid": "827882", "url": "https://it.wikipedia.org/wiki?curid=2085712", "title": "Runebergintorttu", "text": "Il (\"\" in svedese, letteralmente \"torta di Runeberg\") \u00e8 un dolce tradizionale finlandese delle dimensioni di un pasticcino, insaporito con mandorle e rum e farcito con confettura di lampone o fragola in un anello di zucchero. Pesa circa 100 grammi.\nIl dolce prende il nome dal poeta finlandese Johan Ludvig Runeberg al quale, secondo la leggenda, sarebbe piaciuto mangiare il pasticcino accompagnato dal liquore svedese punsch. \u00c8 tipicamente mangiato in Finlandia e preparato tradizionalmente da gennaio fino al giorno in cui si festeggia il compleanno di Runeberg, il 5 febbraio.\nStoria.\nLa leggenda popolare vuole che la moglie di Runeberg, Fredrika Runeberg crei il dolce. La ricetta del dolce, contenuta in un libro di ricette del 1850, sarebbe una variante di una ricetta di Lars Astenius da Porvoo."}
{"id": "2085716", "revid": "767487", "url": "https://it.wikipedia.org/wiki?curid=2085716", "title": "Jack Coleman (cestista)", "text": ""}
{"id": "2085724", "revid": "729019", "url": "https://it.wikipedia.org/wiki?curid=2085724", "title": "Gran Premio motociclistico di Francia 2003", "text": "Il Gran Premio motociclistico di Francia 2003 corso il 25 maggio, \u00e8 stato il quarto Gran Premio della stagione 2003 del motomondiale e ha visto vincere: la Honda di Sete Gibernau in MotoGP, Toni El\u00edas nella classe 250 e Daniel Pedrosa nella classe 125.\nMotoGP.\nLa gara della MotoGP \u00e8 stata interrotta dopo 15 giri a causa della pioggia. La gara \u00e8 ripartita per 13 giri, con la griglia di partenza determinata dall'ordine d'arrivo della prima parte. L'ordine d'arrivo della seconda parte ha determinato il risultato finale."}
{"id": "2085728", "revid": "287204", "url": "https://it.wikipedia.org/wiki?curid=2085728", "title": "Reinsberg", "text": ""}
{"id": "2085739", "revid": "82716714", "url": "https://it.wikipedia.org/wiki?curid=2085739", "title": "Kurt Schupke", "text": "Sottufficiale delle SS, \u00e8 stato l'ultimo comandante del campo di concentramento di Krak\u00f3w-Plasz\u00f3w, che \u00e8 stato anche l'ambientazione del film \"Schindler's List\".\n\u00c8 subentrato al capitano Amon G\u00f6th, interpretato da Ralph Fiennes nel film di Steven Spielberg, quando questi \u00e8 stato arrestato dalla Gestapo il 13 settembre 1944 con l'accusa di corruzione. Egli non riprender\u00e0 mai pi\u00f9 le sue funzioni nel campo dato che verr\u00e0 giustiziato."}
{"id": "2085743", "revid": "125635994", "url": "https://it.wikipedia.org/wiki?curid=2085743", "title": "Massive", "text": "MASSIVE (\"Multiple Agent Simulation System in Virtual Environment\", in italiano \"Sistema di simulazione di pi\u00f9 agenti in ambiente virtuale\") \u00e8 un programma informatico di animazione al computer e intelligenza artificiale utilizzato in campo cinematografico e televisivo per la generazione di masse ed eserciti cos\u00ec da sostituire la comparsa di figuranti.\nMassive \u00e8 stato sviluppato da Stephen Regelous come programma per l'innovazione degli effetti speciali nell'industria cinematografica. La funzionalit\u00e0 principale del software \u00e8 la possibilit\u00e0 di creare migliaia o milioni di individui in poco tempo facendo risparmiare denaro sul costo di produzione.\nTramite la logica fuzzy poi, ogni singolo individuo creato viene dotato di una intelligenza arcaica che gli permette di muoversi, cos\u00ec facendo ogni persona nel proprio raggio crea l'effetto di spostamento della massa dando la sensazione di realismo.\nIn ultimo, con la dotazione dell'intelligenza artificiale le creazioni sono in grado di parlare tra loro se controllate nel modo giusto, e possono creare la \"folla\" senza l'apparizione di migliaia di comparse come accadeva anni or sono per le grandi produzioni come ad esempio \"Guerre stellari\".\nWeta Digital.\nUn primo sistema di Massive \u00e8 stato sviluppato dalla Weta Digital, casa di effetti speciali gestita e fondata da Peter Jackson.\nQuesto perch\u00e9 la richiesta di grandi produzioni ha apportato uno sviluppato forzato di questa tecnologia, soprattutto in vista dell'impiego della Weta nella trilogia \"Il Signore degli Anelli\".\nLe scene di battaglia e l'incredibile impatto visivo avuto dalla trilogia, hanno fatto s\u00ec che questo sistema fosse studiato e aggiornato per ridurre i costi del suo sviluppo.\nProduzioni.\nQui di seguito una lista parziale di film che hanno fatto uso della MASSiVE:"}
{"id": "2085746", "revid": "339392", "url": "https://it.wikipedia.org/wiki?curid=2085746", "title": "MASSIVE (software)", "text": ""}
{"id": "2085747", "revid": "767487", "url": "https://it.wikipedia.org/wiki?curid=2085747", "title": "Strange and Beautiful (Crimson Glory)", "text": "Strange and Beautiful \u00e8 il terzo album della band prog metal Crimson Glory, pubblicato nel 1991. \u00c8 il primo album realizzato dopo l'abbandono da parte del chitarrista Ben Jackson e del batterista Dana Burnell. Questa \u00e8 anche la prima produzione con la loro nuova etichetta, la Atlantic Records."}
{"id": "2085748", "revid": "599013", "url": "https://it.wikipedia.org/wiki?curid=2085748", "title": "Petar Arsi\u0107", "text": ""}
{"id": "2085749", "revid": "767487", "url": "https://it.wikipedia.org/wiki?curid=2085749", "title": "Tom Beck", "text": "\u00c8 conosciuto principalmente per l'interpretazione del personaggio di Ben J\u00e4ger dalla 13\u00aa stagione della serie televisiva \"Squadra Speciale Cobra 11\".\nBiografia.\nNel 2009 ha interpretato il ruolo di un postino nel film \"Keinohrhasen 2\". \nNel marzo 2011 ha inciso il suo primo album \"Superficial Animal\".\nHa frequentato tra il 1999 e il 2003 l'accademia di recitazione a Monaco di Baviera.\nSuona molti strumenti tra cui: pianoforte, batteria, chitarra, fisarmonica e organo. L'11 novembre 2011 \u00e8 uscita la versione speciale del suo primo album \"Superficial Animal\". Da questo album sono usciti 3 video tra cui \"Sexy\", \"Drive My Car\" e \"The Longing\".\nIl 5 ottobre 2012 \u00e8 uscito il suo secondo album con il nome di \"Americanized\", da cui sono stati estratti i singoli \"Ain't Got You\" e \"When You Go\".\nDoppiatori italiani.\nNelle versioni in italiano delle opere in cui ha recitato, Tom Beck \u00e8 stato doppiato da:"}
{"id": "2085750", "revid": "228587", "url": "https://it.wikipedia.org/wiki?curid=2085750", "title": "Lo Bello", "text": ""}
{"id": "2085751", "revid": "62004", "url": "https://it.wikipedia.org/wiki?curid=2085751", "title": "Rynner Van Heste", "text": "In carriera ha vinto la corsa pi\u00f9 antica d'Italia e d'Europa, nel 1870, la cronometro individuale Firenze-Pistoia."}
{"id": "2085754", "revid": "13102", "url": "https://it.wikipedia.org/wiki?curid=2085754", "title": "Amanzio Moroncelli", "text": "Biografia.\nFormatosi al monastero al Monastero di Montefano, nei pressi di Fabriano nelle Marche, era forse stato allievo del cartografo e produttore di globi Carlo Benci. Formatosi successivamente nel monastero di Santo Stefano del Cacco a Roma, entr\u00f2 nella cerchia di artisti e letterati che gravitavano alla corte della regina Cristina di Svezia."}
{"id": "2085756", "revid": "599013", "url": "https://it.wikipedia.org/wiki?curid=2085756", "title": "Helmut Wechselberger", "text": "Ai campionati del mondo 1987 si aggiudic\u00f2 la medaglia di bronzo nella cronometro a squadre dilettanti; fu poi professionista dal 1987 al 1989.\nCarriera.\nHelmut Wechselberger pass\u00f2 professionista a tarda et\u00e0, nell'ottobre 1987 a 34 anni, nella squadra Paini-Bottecchia-Sidi. Precedentemente si era imposto in diverse corse dilettantistiche, vincendo il Rheinland-Pfalz-Rundfahrt, il Niedersachsen-Rundfahrt, l'\u00d6sterreich-Rundfahrt due volte e il campionato austriaco in linea nel 1984.\nIl passaggio al professionismo fu un successo: nei primi mesi vinse la corsa pi\u00f9 antica d'Europa, la cronometro individuale Firenze-Pistoia, mentre nel 1988 fece suo il Tour de Suisse, aggiudicandosi anche due tappe. L'anno seguente partecip\u00f2 al Tour de France, in cui termin\u00f2 quarantaduesimo nella classifica generale, dopo il settimo posto nella cronometro finale."}
{"id": "2085758", "revid": "1186766", "url": "https://it.wikipedia.org/wiki?curid=2085758", "title": "Michelotti", "text": ""}
{"id": "2085759", "revid": "1543377", "url": "https://it.wikipedia.org/wiki?curid=2085759", "title": "Signoria di Beirut", "text": "La Signoria di Beirut era un valvassore del Principato di Galilea che a sua volta era vassallo del regno crociato di Gerusalemme.\nNel 1110 Beirut venne conquistata dalle armate crociate di Baldovino I che la annett\u00e9 al suo regno e ne fece la sede della signoria che assegn\u00f2 a Folco di Gu\u00eenes.\nLa citt\u00e0 fu occupata da \u1e62al\u0101\u1e25 al-D\u012bn ibn Ayy\u016bb nel 1187, dopo la battaglia di \u1e24a\u1e6d\u012bn, fino al 1197, quando fu ripresa da Amalrico di Lusignano che nel 1204, divenuto Amalrico II re di Gerusalemme, la diede a Giovanni di Ibelin, il \"Vecchio signore dei Beirut\", una delle personalit\u00e0 pi\u00f9 influenti di \"Outremer\", che ricostru\u00ec la citt\u00e0 dopo le battaglie con Saladino ed anche il palazzo di famiglia degli Ibelin in Beirut.\nBeirut era importante per il commercio con l'Europa e prosper\u00f2 economicamente, in particolare sotto la reggenza di Giovanni d'Ibelin; in questo periodo fu costruita la chiesa di San Giovanni Battista dei Cavalieri Ospitalieri, oggi moschea al-\u02bfUmar\u012b.\nFu una delle signorie pi\u00f9 longeve, sopravvisse fino al crollo finale del regno, sebbene solo come una piccola striscia sulla costa del Mediterraneo attorno a Beirut, che cadde il 31 luglio 1291 in mano ai Mamelucchi.\nFeudalit\u00e0.\nEra il feudo pi\u00f9 settentrionale del Regno di Gerusalemme, situato tra il confine con la Contea di Tripoli e la Signoria di Sidone. \nAnche se la Signoria di Beirut confinava con la Signoria di Sidone, che la separava dal Principato di Galilea, era un vassallo di quest'ultimo; ci\u00f2 \u00e8 dovuto probabilmente al fatto che fu conquistata dai Crociati prima di Sidone, che era ancora in mano ai musulmani quando Baldovino infeud\u00f2 Beirut a Folco di Guines e, poich\u00e9 la citt\u00e0 era lontana dal centro del regno, mise il nuovo signore sotto la protezione del vassallo pi\u00f9 vicino.\nFurono valvassori della Signoria di Beirut:\nSignori di Beirut.\n1282-1291: Eschiva di Ibelin (1253 \u2020 1312), sorella della precedente, con i suoi mariti:"}
{"id": "2085768", "revid": "124959914", "url": "https://it.wikipedia.org/wiki?curid=2085768", "title": "Campolongo Maggiore", "text": "Campolongo Maggiore (\"Canpo\u0142ongo Majore\" o semplicemente \"Canpo\u0142ongo\" in veneto) \u00e8 un comune italiano di abitanti della citt\u00e0 metropolitana di Venezia in Veneto.\nConsiderando solo la citt\u00e0 di Campolongo Maggiore, quest'ultima \u00e8 sostanzialmente divisa in due nuclei: Campolongo Maggiore e Campolongo Maggiore Chiesa.\nGeografia fisica.\nIl comune si trova a sud della Riviera del Brenta, al confine con la Saccisica, di cui storicamente faceva parte. Il territorio comunale \u00e8 attraversato dalla \"Cunetta Brenta\", l'attuale ramo principale del fiume Brenta, che scorre fra il capoluogo e la frazione di Bojon.\nStoria.\nAll'epoca del Regno d'Italia napoleonico, Liettoli, Campolongo e Bojon erano tre piccoli comuni del dipartimento del Brenta (l'odierna provincia di Padova); nel 1807 furono trasferiti al dipartimento dell'Adriatico (l'odierna provincia di Venezia).\nCon l'avvento del Regno Lombardo-Veneto, nel 1815, i tre comuni furono fusi nell'unico comune di Campolongo, che dopo l'annessione del Veneto all'Italia divenne \"Maggiore\".\nLa frazione di Santa Maria Assunta \u00e8 stata istituita soltanto negli anni novanta del secolo scorso, ricalcando l'omonima parrocchia sorta alcuni decenni prima per servire la periferia orientale di Bojon.\nMonumenti e luoghi d'interesse.\nChiesa dei Santi Felice e Fortunato di Campolongo Maggiore\nChiesa di San Lorenzo Liettoli\nChiesa di San Nicola di Bojon\nChiesa di Santa Maira Assunta"}
{"id": "2085771", "revid": "1305772", "url": "https://it.wikipedia.org/wiki?curid=2085771", "title": "Edward Loring", "text": "Con il nome di Edward Loring si pu\u00f2 intendere:"}
{"id": "2085772", "revid": "115914021", "url": "https://it.wikipedia.org/wiki?curid=2085772", "title": "Fernet", "text": "Fernet \u00e8 il nome generico di un tipo di bevanda della famiglia degli amari, molto alcolica, bevuta prevalentemente come digestivo o come aperitivo, a base di erbe aromatiche quali china, rabarbaro, genziana etc.\nStoria.\nIl dottor Fernet.\nL'origine del termine \"fernet\" \u00e8 ignota, ma gi\u00e0 alla fine del Settecento \u00e8 citata una ricetta per il rimedio del \"dottor Fernet\" (o \"Fermet\"). Era indicato come un elisir di lunga vita inventato dal medico svedese Fernet, morto all'et\u00e0 di 104 anni per una caduta da cavallo; grazie al preparato il nonno del medico sarebbe morto all'et\u00e0 di 130 anni, la madre a 107 e il padre a 110. Altre fonti ottocentesche indicano \"Vernet\" come possibile nome del medico svedese.\nSuccessivamente il dottor Fernet sub\u00ec una trasformazione e si leg\u00f2 a fatti pi\u00f9 vicini nel tempo.\nIl colera.\nA partire dalla met\u00e0 dell'Ottocento venne commercializzato da diversi produttori di Milano e di Torino. Nel 1863 inizi\u00f2 la produzione in Milano della ditta Fratelli Branca come Fernet Branca.\nNel 1867, in occasione dell'epidemia del colera, il fernet divenne un noto rimedio. Le pubblicit\u00e0 dell'epoca ne declamavano le virt\u00f9 terapeutiche.\nAnche il \"Fernet Campari\", ideato da Gaspare Campari, si presentava con caratteristiche terapeutiche similari.\nNel 1893 il dottor Costantino Gorini dell'Universit\u00e0 di Pavia pubblic\u00f2 uno studio sui diversi prodotti per la depurazione dell'acqua dal colera; i risultati mostravano l'inefficacia di rimedi comunemente utilizzati come il fernet.\nSuccessivamente le varie marche di fernet pubblicizzarono il proprio prodotto principalmente come digestivo.\nLa diffusione in Argentina.\nL'utilizzo del fernet contro il mal di mare rese immancabili le sue bottiglie nelle traversate degli emigranti. A partire dagli ultimi tre decenni dell'Ottocento fu notevolmente esportato in Argentina con marche Fernet Branca e Fernet De Vecchi.\nNel 1908 il Fernet Branca era una delle principali importazioni in Argentina ma venivano segnalate varie produzioni locali come il Fernet Manzoni e il Fernet Cavour, entrambi di Buenos Aires."}
{"id": "2085778", "revid": "2093572", "url": "https://it.wikipedia.org/wiki?curid=2085778", "title": "Shin Chan", "text": " \u00e8 un manga di Yoshito Usui, successivamente adattato in un anime trasmesso in Italia col titolo Shin Chan. Il manga \u00e8 terminato a seguito della morte dell'autore, ma ne \u00e8 stato realizzato un seguito intitolato .\nTrama.\nLa serie parla di Shinnosuke Nohara, detto Shin-chan, un bambino di cinque anni che combina guai. Nelle sue avventure \u00e8 accompagnato da molti personaggi, tra i quali primeggiano i genitori e la sorella minore, i compagni di scuola e il corpo scolastico. Molti episodi di \"Shin Chan\" ironizzano sulle situazioni tipiche della famiglia, dell'amore e dei rapporti tra le persone.\nLa serie \u00e8 ambientata a Kasukabe nella prefettura di Saitama, la citt\u00e0 natale dell'autore Yoshito Usui. La maggior parte delle vicende si svolge nella casa della famiglia Nohara o nell', frequentato da Shinnosuke e dai suoi compagni.\nMedia.\nManga.\nIl manga \u00e8 stato pubblicato sulla rivista \"Weekly Manga Action\", ad opera di Futabasha, dal 1990 al 2010 in 50 volumi, data la morte di Usui che ha impedito la pubblicazione di ulteriori volumi\nIn Italia non \u00e8 mai arrivato (se non per poche vignette sugli ultimi due numeri della defunta rivista \"Man\u00b7ga!\", pubblicata da Panini Comics, col titolo originale), mentre \u00e8 stato esportato in Spagna, Corea del Sud, Taiwan, Vietnam, Malaysia e negli Stati Uniti d'America.\nDal 5 agosto 2010 viene pubblicato in Giappone , seguito del manga a cura dei precedenti assistenti di Usui, sotto il nome di gruppo UY Studio.\nAnime.\nLa serie continua a essere trasmessa in Giappone ininterrottamente dal 1992. L'anime \u00e8 stato trasmesso in Italia in due cicli di episodi, uno andato in onda in prima visione su Italia 1 e l'altro su Cartoon Network ed \u00e8 stato interrotto per un totale di 102 episodi trasmessi.\nIl primo ciclo di trasmissione italiana \u00e8 arrivato in Italia dalla Gran Bretagna, dove era stato censurato dalla Vitello Productions. Nonostante questo, l'edizione italiana ha comunque usato i nomi originali giapponesi per i personaggi, fatta eccezione per il nonno Gary, in originale chiamato Ginnosuke. Il secondo ciclo di trasmissione italiana \u00e8 arrivato in Italia dalla Spagna, in edizione quasi-integrale. Ad esempio, il pene di Shinnosuke, censurato nel primo ciclo tranne che in un episodio, lo si pu\u00f2 vedere spesso in questi episodi.\nIn Italia, l'anime \u00e8 stato doppiato a Roma, anzich\u00e9 a Milano come solitamente avviene per gli anime comprati da Mediaset. Anche quando l'anime \u00e8 stato doppiato per conto di Cartoon Network, il doppiaggio \u00e8 stato eseguito a Roma, con la sola differenza, rispetto all'edizione italiana dei precedenti episodi, che alcuni doppiatori sono stati sostituiti. \nRispetto alla versione spagnola, in italiano vengono tralasciati molti suoni onomatopeici tipici del fumetto, risultando la versione italiana molto meno simpatica e quindi pi\u00f9 sdolcinata laddove il cartone, in Spagna, \u00e8 vietata ai piccoli sotto i 7 anni, visti i contenuti e i temi trattati.\nMusiche.\nLe sigle di apertura dell'edizione giapponese sono:\nNell'episodio speciale \u00e8 stata utilizzata la sigla cantata da Victor Taishita.\nLe sigle di chiusura dell'edizione giapponese sono:\nDal passaggio in digitale della serie, avvenuto nel 2006 mediante il passaggio al formato e all'alta definizione, l'anime non ha avuto pi\u00f9 sigle finali.\nNell'edizione italiana si sono utilizzate sigle diverse. Le sigle di apertura sono: \"Shin Chan\", cantata da Giorgio Vanni e scritta da Alessandra Valeri Manera per gli episodi del primo ciclo di trasmissione; e \"Gioca, gioca, gioca con me\" (versione italiana della terza sigla originale d'apertura), cantata da Monica Bertolotti e Monica Ward per gli episodi del secondo ciclo di trasmissione. Le sigle di chiusura sono: \"Shin Chan\", cantata da Giorgio Vanni e scritta da Alessandra Valeri Manera per gli episodi del primo ciclo di trasmissione; e \"Balla, balla, gioca, gioca\" (versione italiana della quinta sigla originale di chiusura), cantata da Monica Bertolotti per gli episodi del secondo ciclo di trasmissione.\nFilm.\nSono stati prodotti, fin dal 1993, 26 film basati sulla serie, tutti inediti in Italia.\nUn film televisivo intitolato \u00e8 andato in onda il 3 agosto 2007 come crossover con \"Kamen Rider Den-\u014c\".\nVideogiochi.\nSono stati prodotti diversi videogiochi sulla serie. 6 di questi rilasciati per il mercato spagnolo, mentre in Italia \u00e8 stato rilasciato solo il settimo."}
{"id": "2085779", "revid": "1632387", "url": "https://it.wikipedia.org/wiki?curid=2085779", "title": "Two Tragedy Poets (...and a Caravan of Weird Figures)", "text": "Two Tragedy Poets (...and a Caravan of Weird Figures) \u00e8 il sesto album in studio del gruppo musicale folk/power metal italiano Elvenking, pubblicato nel 2008 dalla AFM Records.\nA differenza degli album precedenti il disco \u00e8 per lo pi\u00f9 acustico. Tra le tracce troviamo due riarrangiamenti acustici di \"The Winter Wake\" e \"The Wanderer\" dall'album The Winter Wake. Nella versione giapponese dell'album \u00e8 invece presente un remake di \"Skywards\", dall'album Heathenreel.\nL'album \u00e8 stato preceduto dal demo digitale \"From Blood to Stone\"."}
{"id": "2085785", "revid": "729019", "url": "https://it.wikipedia.org/wiki?curid=2085785", "title": "Rimas \u00c1lvarez Kairelis", "text": "Biografia.\nDi origini ispano-lituane, \u00c1lvarez Kairelis vanta doppia cittadinanza, quella lituana appunto, oltre a quella argentina.\nCresciuto nel Pucar\u00e0, club nel quale milit\u00f2 da dilettante dal 1992 al 2001, in tale anno divenne professionista venendo ingaggiato dal Perpignano, in Francia.\nCon il club franco-catalano \u00c1lvarez Kairelis giunse in finale di Heineken Cup 2002/03 e del Top 14 nel 2004; nel 2009 si \u00e8 aggiudicato il titolo nazionale.\nCon la maglia dell' esord\u00ec nel 1998 ad Asunci\u00f3n contro il nel corso del campionato Sudamericano; dopo le tre partite del torneo la successiva convocazione giunse a tre anni di distanza, nel 2001; due anni pi\u00f9 tardi partecip\u00f2 alla in Australia e, tra il 2006 e il 2007 fu in campo in alcune vittorie di spessore contro , e .\nPrese poi parte alla in Francia, nel corso della quale l' si classific\u00f2 terza assoluta."}
{"id": "2085788", "revid": "339392", "url": "https://it.wikipedia.org/wiki?curid=2085788", "title": "Grotte vulcaniche", "text": ""}
{"id": "2085790", "revid": "31789", "url": "https://it.wikipedia.org/wiki?curid=2085790", "title": "Alberone", "text": ""}
{"id": "2085793", "revid": "287204", "url": "https://it.wikipedia.org/wiki?curid=2085793", "title": "M\u00fchlau", "text": ""}
{"id": "2085796", "revid": "292162", "url": "https://it.wikipedia.org/wiki?curid=2085796", "title": "Mauro Bergonzi", "text": "Biografia.\nAppartenente alla sezione genovese, comp\u00ec l'esordio in Serie A il 7 dicembre 2003 in occasione di Lecce-Parma 1-2. Nel 2006 fu invece chiamato a dirigere uno spareggio del campionato albanese valido per la salvezza, tra Skenderbeu e Teuta.\nTra i fatti maggiormente degni di nota della sua carriera vi \u00e8 il discusso arbitraggio di Napoli-Juventus del 27 ottobre 2007, in cui concesse due dubbi calci di rigore ai partenopei con Domizzi a segno entrambe le volte: le polemiche riguardarono in particolare una presunta simulazione di Zalayeta che fu squalificato per due turni, col provvedimento poi annullato grazie a immagini televisive che appurarono il reale fallo sub\u00ecto.\nUlteriori controversie sorsero nell'aprile 2012 con l'arbitro genovese dapprima contestato da Pablo Osvaldo per la conduzione di gara in Juventus-Roma, e successivamente al centro di polemiche per quanto avvenuto in Udinese-Lazio: negli istanti finali dell'incontro i bianconeri siglarono il definitivo raddoppio senza che i calciatori romani opponessero resistenza, avendo scambiato erroneamente un fischio proveniente dagli spalti per il segnale di chiusura della partita. Le proteste in campo originarono una rissa, durante la quale il biancoceleste Andr\u00e9 Dias fu espulso: il portiere laziale Federico Marchetti spinton\u00f2 invece il direttore di gara, comportamento sanzionato con 4 giornate di squalifica. Il discusso finale di partita spinse la societ\u00e0 romana a chiedere la ripetizione dell'incontro, lamentela respinta dalla Lega.\nPromosso ad arbitro internazionale nel gennaio 2009, fu presente in carica di rappresentante dell'AIA ai Giochi del Mediterraneo di quell'anno. Il debutto internazionale si verific\u00f2 il 3 marzo 2010 in occasione dell'amichevole tra Malta e Finlandia; il 21 agosto successivo diresse invece la Supercoppa italiana tra Inter e Roma.\nIl 14 febbraio 2014, durante la partita tra Milan e Bologna, rimedia una ferita al labbro inferiore \u2014 poi ricucita con due punti di sutura \u2014 dopo essere stato colpito da una pallonata. Il raggiunto limite anagrafico ne comporta il ritiro dall'agonismo al termine della stagione, con l'ultima presenza in Juventus- (3-0) del .\nNel luglio successivo viene ufficializzata la sua nomina a presidente del C.R.A. (Comitato Regionale Arbitri) Liguria, carica mantenuta per una sola stagione, e poi avvicendato l'11 luglio 2015 da Fabio Vicinanza di Albenga.\nDalla stagione 2015-2016 \u00e8 moviolista per Premium Calcio.\nDal 25 luglio 2018 \u00e8 club manager dell\u2019Albissola, club ligure neopromosso in Serie C."}
{"id": "2085800", "revid": "284225", "url": "https://it.wikipedia.org/wiki?curid=2085800", "title": "Ergodico", "text": ""}
{"id": "2085803", "revid": "220256", "url": "https://it.wikipedia.org/wiki?curid=2085803", "title": "Piano cartesiano", "text": ""}
{"id": "2085806", "revid": "1305772", "url": "https://it.wikipedia.org/wiki?curid=2085806", "title": "Edward Shelley", "text": "Con il nome di Edward Shelley ritroviamo:"}
{"id": "2085807", "revid": "767487", "url": "https://it.wikipedia.org/wiki?curid=2085807", "title": "Walter Dukes", "text": ""}
{"id": "2085809", "revid": "599013", "url": "https://it.wikipedia.org/wiki?curid=2085809", "title": "Ebersbach", "text": ""}
{"id": "2085810", "revid": "124123", "url": "https://it.wikipedia.org/wiki?curid=2085810", "title": "Jean-Fran\u00e7ois Vonck", "text": "Esordi.\nOrigini ed educazione.\nNato nel villaggio di Lombeck-Sainte-Marie (oggi Baardegem, parte del comune di Aalst), poco a nord di Bruxelles da una famiglia contadina, studi\u00f2 in un collegio di Gesuiti e si diplom\u00f2 con distinzione in filosofia e diritto all'universit\u00e0 di Lovanio.\nAvvocato al Consiglio del Brabante.\nPur originario della Contea delle Fiandre, pot\u00e9 essere ammesso quale avvocato presso il Consiglio del Brabante, che teneva le sue sedute in Bruxelles. Ai termini della \"Joyeuse Entr\u00e9e\" (l'antica costituzione del Ducato del Brabante), tale organo fungeva da alta corte di giustizia, ma, al contempo, da decisore politico, in quanto nessun atto del sovrano concernente il Brabante ed il Limburgo era valido senza la sua approvazione, attestata dal 'Gran Sigillo', che poteva essere apposto unicamente dal 'Cancelliere del Brabante'.\nLe riforme di Giuseppe II.\nQui Vonk seppe affermarsi come abile avvocato. In tempo per assistere, da protagonista, agli eventi che seguirono gli editti emessi dall'Imperatore Giuseppe II (due del 1\u00ba gennaio ed un terzo del 12 marzo 1787) che riformavano integralmente l'assetto istituzionale dei Paesi Bassi austriaci, con l'introduzione di un 'governo generale' e di un'unica organizzazione della giustizia.\nLe nuove istituzioni vuotavano, per\u00f2, di significato il 'Consiglio del Brabante', gli 'Stati Provinciali' e tutte le simili assemblee di notabili (per lo pi\u00f9 a trasmissione ereditaria, o per carica, mai elettiva) alle quali si era aggrappato il sentimento 'nazionale' dei Paesi Bassi cattolici, per tutti i lunghi secoli di dominio 'straniero'. La reazione di queste assemblee fu, quindi, assai decisa. A cominciare dal Consiglio del Brabante, che divenne il fulcro della resistenza aristocratica.\nLa crisi politica.\nEsponente di spicco dell'opposizione.\nMentre le assemblee sostennero la stretta osservanza alla \"Joyeuse Entr\u00e9e\", la posizione del Vonk divergeva nel senso che egli condivideva l'orientamento riformatore dell'Imperatore, ma ne avversava l\u2019\"autoritarismo\", ovvero la scelta di agire d'imperio e senza alcun riguardo ai 'diritti' ed ai 'privilegi' sanciti dalla antica costituzione. Facendo perno su questa seconda impostazione all'inizio del 1789 fond\u00f2, con gli avvocati Verlooy e t'Kint, una societ\u00e0 segreta denominata \"pro aris et focis\" (per la religione e la patria), che lo affermarono fra i capipolo dell'opposizione. Un ruolo consacrato dalla pubblicazione di uno dei primi \"pamphlet\" ostili all'Imperatore (uscito in fiammingo) le \"Considerazioni imparziali sulla posizione attuale del Brabante\".\nLo scioglimento del Consiglio e degli Stati del Brabante.\nNel frattempo, la crisi politica si incancren\u00ec, a partire dal rifiuto del Consiglio e degli 'Stati del Brabante' di sanzionare gli editti, che provocarono una rivolta a Bruxelles, il 14 maggio 1787. Giuseppe II venne sorpreso dalla notizia della dichiarazione di guerra, il 10 agosto, del sultano Abdul Hamid I a Caterina la Grande, alleata di Vienna e, il 21 settembre Giuseppe II, accett\u00f2 di ritirare alcuni editti. Rimase, per\u00f2, fermo sull'attuazione di alcuni provvedimenti minori in materia di organizzazione dei seminari. Ci\u00f2 che lasciava alle aristocrazie dei Paesi Bassi cattolici un'eccellente scusa per riprendere la sfida al loro signore. Cos\u00ec regolarmente accadde, con l'ulteriore rifiuto del Consiglio del Brabante a registrare l'editto sui seminari e quello degli 'Stati del Brabante' e dell'Hainaut ad autorizzare il regolare prelievo delle imposte (profittando dell'ingresso, il 9 febbraio 1788, dell'Imperatore nel conflitto con il Turco). Ci\u00f2 che port\u00f2, il 18 giugno 1789 allo scioglimento degli Stati del Brabante e dell'Hainaut e del Consiglio del Brabante, nonch\u00e9 ad un inasprimento della repressione militar-poliziesca da parte del comandante militare generale d'Alton.\nBreve esilio a Liegi e nelle Province Unite.\nL'opposizione aristocratica.\nLa repressione colp\u00ec, fra i primi Hendrik van der Noot, un avvocato collega del Vonck al Consiglio del Brabante, anch'egli autore di un incendiario \"pamphlet\", costretto a riparare nelle confinanti Province Unite. Qui, bene accolto dall\u2019\"entourage\" della Principessa d'Orange, in odio agli Asburgo d'Austria, il van der Noot si diede un gran daffare per garantire il sostegno delle potenze della Triplice Alleanza ad una futuribile insurrezione dei Paesi Bassi austriaci. E, soprattutto, si conquist\u00f2 un posto di riguardo nel 'Comitato di Breda', sorta di governo in esilio istituito nella'omonima citt\u00e0 dagli oppositori dello scioglimento degli Stati del Brabante, fra i quali spiccava, significativamente, il canonico e grande-penitenziere di Anversa Van Eupen, che si era distinto nella resistenza 'ecclesiastica' ai provvedimenti imperiali.\nL'azione del van der Noot, tuttavia, non produsse conseguenze. Egli venne si ricevuto a Londra da Pitt, all'Aia dall'ambasciatore inglese Harris e dal Gran Pensionario van de Spiegel, a Berlino dall'Hertzberg. Ma nessuna delle tre potenze avrebbe iniziato una guerra europea per la tutela dei privilegi medievali degli aristocratici belgi. Cosicch\u00e9 la presa del van der Noot sugli espatriati si ridusse.\nA capo dell'opposizione democratica.\nSoprattutto, le sue promesse vaste ma lontane, non potevano soddisfare l'ansia dei molti giovani, che avevano preso la via dell'esilio perch\u00e9 vogliosi di menare al pi\u00f9 presto le mani. Giocando su questo scarto, il Vonck (espatriato, a sua volta, all'inizio del 1788) ebbe la capacit\u00e0 di conquistare un ruolo di primo piano per s\u00e9 ed il proprio comitato, insediato nella citt\u00e0 di Hasselt, parte di quel Principato il cui Principe vescovo era stato appena scacciato dalla locale rivoluzione. Le nuove autorit\u00e0 ribelli consentirono al Vonck di raccogliere un considerevole numero di espatriati che egli cominci\u00f2, per primo, ad organizzare in banda. Sin dai tempi della \"pro aris et focis\", infatti, egli aveva sostenuto la necessit\u00e0 del popolo belga di fare da s\u00e9: formare un'armata patriottica con la quale entrare nei Paesi Bassi austriaci e indurre la popolazione all'insurrezione. \nAccanto a questi suoi meriti, gli va riconosciuta la capacit\u00e0 di riconoscere il giusto capo: un ex-colonnello austriaco, tal Vander Mersch, con sufficiente esperienza militare per affidargli la temeraria incursione.\nL'organizzazione di bande di volontari.\nAlla fine dell'estate del 1789, le truppe Imperiali effettuarono un \"raid\" verso il territorio di Hasselt, probabilmente per reazione a precedenti incursioni dei volontari col\u00e0 raccolti. Ci\u00f2 che spinse questi ultimi a spostarsi, per prudenza, nelle accoglienti Province Unite.\nPi\u00f9 o meno nello stesso periodo, alla fine di settembre, i piani del Vonck vennero condivisi e fatti propri anche dal Comitato di Breda, che forn\u00ec l'appoggio politico necessario perch\u00e9 l'organizzazione della banda venisse tollerata dalle autorit\u00e0 olandesi. Ma, per converso, sottrasse al Vonck il merito dell'operazione. Un fatto gravido di conseguenze.\nL'invasione dei Paesi Bassi austriaci.\nL'avventura della banda ideata dal Vonck e guidata dal Vander Mersch ebbe inizio il 24 ottobre 1789, con la pubblicazione di un 'manifesto del popolo del Brabante' che dichiarava Giuseppe II decaduto dalle sue pretese su quel Ducato, e con il passaggio dei circa 1\u00a0500 volontari. poco oltre il confine, sino al borgo di Turnhout. Qui essi vennero avventatamente assaliti da una colonna imperiale, che venne costretto al combattimento casa per casa e rotta alla fuga.\nPoche settimane pi\u00f9 tardi, fu sempre il Vonck ad incoraggiare l'invio di una seconda colonna di volontari dalla Zelanda verso Gand. Qui giunti dopo una fortunosa marcia il 13 novembre, essi ne provocarono la vittoriosa insurrezione.\nDa un punto di vista militare, l'azzardo era favorito dalla circostanza che il d'Alton, non attendendosi alcuna minaccia militare, aveva disseminato le sue truppe per il Paese. Ci\u00f2 che, successivamente, imped\u00ec loro di resistere alle insurrezioni cittadine di Gand e Bruxelles, che seguirono lo scontro di Turnhout, costringendoli a ripiegare addirittura su Lussemburgo.\nNon pieno riconoscimento dei meriti rivoluzionari.\nIl successo del strategia del Vonck non poteva essere pi\u00f9 pieno. Tuttavia, bisogna ammetterlo, esso era avvenuto sotto l'egida e con l'appoggio del Comitato di Breda. Il quale, per giunta, godeva di un minimo prestigio istituzionale, essendosi autoproclamato Stati del Brabante, al posto di quelli gi\u00e0 aboliti d'imperio da Giuseppe II il 18 giugno precedente.\nIl Belgio liberato dagli Austriaci.\nPredominio del partito aristocratico.\nAppena la capitale del Brabante venne evacuata dal d'Alton, la cittadinanza accolse in tripudio il van der Noot. Questi gest\u00ec il proprio predominio politico insieme agli aristocrati del 'Comitato di Breda', a cominciare dal Van Eupen. Essi sostenevano la rigida osservanza dei privilegi sanciti dalla \"Joyeuse Entr\u00e9e\" (e carte similari per le altre province), a favore del primo e del secondo stato e delle aristocrazie mercantili di Bruxelles, Anversa e Lovanio. A tutto svantaggio della gran parte del terzo stato e delle citt\u00e0 di provincia, che non godevano di tali, antichi, privilegi.\nvan der Noot e Van Eupen consolidarono ulteriormente la loro presa, allorch\u00e9 ottennero che l'unione fra le province ribelli all'Imperatore (denominata Province Unite del Belgio) venisse retta da una sorta di assemblea nazionale (denominata Congresso Sovrano degli Stati del Belgio' dominata dalle aristocrazie: ne facevano, infatti, parte dei delegati scelti dai singoli Stati. Cosicch\u00e9 il partito aristocratico veniva definito partito degli Stati.\nA capo del partito democratico.\nVonck pot\u00e9 divenire membro del Congresso Sovrano (che si riun\u00ec la prima volta il 7 gennaio 1790), ma si trovava in netta minoranza e venne presto estromesso da ogni ruolo ed influenza sulle decisioni politiche.\nNe matur\u00f2 una crescente ostilit\u00e0 nei confronti dei suoi antichi sodali. Peraltro sostenuta da una fiera opposizione ideologica: Vonck si andava profilando quale il campione del partito democratico, fautore di uno stato nazionale e rappresentativo. D'altra parte, gi\u00e0 nelle menzionate \"Considerazioni imparziali \u2026\" del 1790, egli si era espresso in favore di un'apertura del potere degli 'Stati' ai principali esclusi: il basso clero, la piccola nobilt\u00e0, il terzo delle citt\u00e0 minori e delle campagne. COn delle proposte cos\u00ec evidentemente fondate, seppe attirare a s\u00e9 le simpatie di alcuni notevoli aristocratici e capi rivoluzionari, fra cui il duca d'Ursel, il principe Augusto di Aremberg, il conte La Marck ed ancora il vincitore di Turnhout, generale Vander Mersch. Ma ne era capo riconosciuto, tanto che i sostenitori del partito democratico vennero efficacemente definiti \"vonkisti\".\nI termini medievali del dibattito.\nI termini del dibattito di questi mesi, tuttavia, non erano quelli nostri contemporanei, avendo a riferirsi ad complesso sistema di libert\u00e0 (privilegi, prerogative, costumi, esenzioni, diritti, concessioni, comuni e particolari, incarichi, uffici ereditari, benefici ecclesiastici), delle quali la \"Joyeuse Entr\u00e9e\" era solo la pi\u00f9 famosa. Dunque il partito aristocratico sosteneva il principio che gli Stati fossero una cosa sola con le libert\u00e0 in difesa delle quali si erano scacciati gli Austriaci. Al contrario il partito democratico sottolineava come i privilegi degli Stati fossero stati disegnati per controbilanciare il potere del sovrano, ma, essendo quest'ultimo decaduto, con lui era caduta anche l'antica costituzione. Ne derivava che il popolo era rientrato nella sua indipendenza primitiva ed in pieno diritto ad adottare l'organizzazione politica che pi\u00f9 gli aggradasse.\nSconfitta del partito vonkista.\nL'indirizzo del 15 marzo.\nProprio questi furono i termini di un indirizzo, approvato dai membri pi\u00f9 influenti del partito democratico il 15 marzo 1790. Esso fu il momento culminante della rivalit\u00e0 che gi\u00e0 aveva molto nociuto alla riorganizzazione del provvisorio stato indipendente.\nL'accusa di ostilit\u00e0 alla religione.\nLa reazione del van der Noot e del Van Eupen fu estrema, in quanto essi vollero di cancellare il partito democratico dalla scena politica. Per far questo essi denunciarono i 'vonkisti' quali prossimi ai rivoluzionari francesi, ed al loro anticlericalismo. Si trattava di una denuncia assai insidiosa, a causa dei paralleli eventi di Francia, ove la Grande Rivoluzione andava imponendo una serie di provvedimenti che colpirono duramente la Chiesa di Francia: oltre alla soppressione delle decime, la notte del 4 agosto 1789 la Assemblea Nazionale Costituente, decise il 2 novembre la nazionalizzazione dei beni ecclesiastici (a fronte dell'onere per lo Stato di pagare ai parroci un \"traitement\"); il 13 febbraio 1790 la proibizione per l'avvenire dei voti religiosi e la soppressione di tutti gli ordini e le congregazioni (esclusi quelli che esercitavano attivit\u00e0 ospedaliera e scolastica); e non fu che l'inizio.\nVonck al centro dell'attacco della Chiesa.\nIn tale contesto, il 'partito aristocratico' ebbe il pieno appoggio della Chiesa: molti curati fecero sottoscrivere ai parrocchiani una dichiarazione che condannava: come \"traditori della patria e perturbatori dell'ordine pubblico \u2026 quelli che vogliono introdurre dei cambiamenti o delle novit\u00e0 o nella religione, o nella costituzione, ovvero i Vonckisti\"; La facolt\u00e0 teologica di Lovanio condann\u00f2 il sistema democratico come una novit\u00e0 pericolosa, tendente alla rovina della religione e dello Stato; Il vescovo di Malines cardinale von Frankenberg condann\u00f2: \"come nemici della religione e dello stato, tutti coloro che, con ragionamenti tanto frivoli quanto sottili, fanno propria la filosofia del secolo\".\nPer il Vonck, l'attacco era tanto pi\u00f9 pericoloso, in quanto i Paesi Bassi meridionali, sin dalla riconquista operata da Alessandro Farnese, fra il 1577 ed il 1586, avevano consolidato la propria identit\u00e0 in quanto province cattoliche, contrapposte alle Province Unite calviniste. Per giunta, le istituzioni ecclesiastiche erano state in prima fila nella rivoluzione anti-imperiale.\nTuttavia, anche ai contemporanei pi\u00f9 avveduti, apparve del tutto chiaro come il reale motivo dello scontro fra il van der Noot ed i vonkisti nascesse, in realt\u00e0, dalla volont\u00e0 delle aristocrazie che avevano seggio agli Stati di tenere stretti i propri privilegi, opponendosi al tentativo del Vonck di rendere la rivoluzione democratica. E che, quindi, il supposto attacco alla religione, costitu\u00ec, per il van der Noot, un mero espediente per rendere popolare uno scontro paradigmaticamente anti-popolare.\nL'annientamento del partito democratico.\nL'annientamento dei vonkisti pass\u00f2 attraverso una giornata di tumulti e saccheggi a Bruxelles, ai danni delle case dei pi\u00f9 notevoli esponenti del partito, seguita dall'arresto del Vander Mersch e dall'epurazione degli ufficiali a lui fedeli, tutti di guarnigione a Namur. La sua caduta segn\u00f2 quella dell'intero suo partito.\nEsilio in Francia e morte.\nVonk, che era sfuggito per poco all'arresto a Namur, trov\u00f2 rifugio in Francia: anzitutto a Parigi, ove venne bene accolto dai deputati della sinistra giacobina. Dopodich\u00e9 si port\u00f2 a Lilla nel marzo 1791. In esilio a Lilla, non pot\u00e9, quindi, offrire alcun contributo, allorch\u00e9, pochi mesi dopo, gli Imperiali (che avevano nel frattempo concluso la guerra con il Turco) si erano reimpossessati di Bruxelles mettendo fine alla fragile rivoluzione.\nDiede, per\u00f2, il proprio patrocinio all'organizzazione di una legione di espatriati belgi, da schierare a fianco delle armate francesi: la 'liberazione' del Belgio ebbe luogo nel novembre 1792, dopo la battaglia di Jemappes. Vonk mor\u00ec, scapolo, il mese successivo.\nNel corso dell'esilio aveva pubblicato (prima in fiammingo, poi in francese) una memoria auto-apologetica. Esso non ebbe gran successo (era rara gi\u00e0 nel 1827): probabilmente un sintomo del discredito in cui la lunga occupazione francese aveva, nel frattempo, gettato l'onore di quei patrioti belgi che avevano creduto di fidarsi della vicina potenza imperiale."}
{"id": "2085811", "revid": "599013", "url": "https://it.wikipedia.org/wiki?curid=2085811", "title": "Hilbersdorf", "text": ""}
{"id": "2085812", "revid": "1149807", "url": "https://it.wikipedia.org/wiki?curid=2085812", "title": "COLLADA", "text": "COLLADA (acronimo di COLLAborative Design Activity) \u00e8 un formato file di interscambio tra applicazioni 3D distribuito gratuitamente insieme al codice sorgente dall'organizzazione no-profit Khronos Group Inc. Il formato file \u00e8 realizzato in codice XML.\nStoria.\nIl formato \u00e8 stato sviluppato grazie alla collaborazione tra diversi partner, principalmente Vicarious Vision, Emdigo, Novodex, Discreet (ora Autodesk), Alias e Softimage. L'obiettivo alla base dello sviluppo di un nuovo formato file era poter garantire la massima compatibilit\u00e0 tra i vari software senza favorire nessuna delle compagnie coinvolte, che avrebbero voluto far adottare il proprio formato proprietario piuttosto che progettarne uno nuovo.\nCOLLADA venne presentato al pubblico in occasione del SIGGRAPH tenutosi a Los Angeles nel 2004, dove venne presentato come un formato di scambio in grado di supportare tutti i principali elementi delle numerose applicazioni 3D sul mercato. In particolare, venne sottolineato come il nuovo formato file presentato dalla Sony Computer Entertainment fosse particolarmente adatto allo sviluppo di videogiochi. Durante l'evento, vennero effettuate dimostrazioni delle capacit\u00e0 del formato scambiando modelli tridimensionali tra le due console leader del mercato: Xbox e PlayStation 2.\nDurante il SIGGRAPH del 2005, la Khronos Group Inc. annunci\u00f2 di aver acquisito il formato COLLADA come standard industriale grazie ai numerosi pareri positivi ricevuti dai propri promoters. A seguito di ulteriori sviluppi, si unirono al team di sviluppo di COLLADA anche NVIDIA Corporation, ATI Technologies, 3DLab e Nokia.\nNel 2006 il formato \u00e8 stato distribuito al pubblico\nSoftware supportati.\nCome detto, COLLADA \u00e8 supportato, nativamente o tramite appositi pacchetti di installazione separati, da numerose applicazioni 3D, tra le quali:"}
{"id": "2085815", "revid": "767487", "url": "https://it.wikipedia.org/wiki?curid=2085815", "title": "Escaz\u00fa", "text": "Escaz\u00fa, anche noto come San Miguel de Escaz\u00fa, \u00e8 un distretto della Costa Rica, capoluogo del cantone omonimo, nella provincia di San Jos\u00e9.\nEscaz\u00fa comprende 6 rioni (\"barrios\"):"}
{"id": "2085822", "revid": "599013", "url": "https://it.wikipedia.org/wiki?curid=2085822", "title": "Wei\u00dfenborn", "text": ""}
{"id": "2085824", "revid": "709565", "url": "https://it.wikipedia.org/wiki?curid=2085824", "title": "Col vento in poppa verso l'avventura", "text": "Col vento in poppa verso l'avventura (\"Sea Dogs\") \u00e8 una serie televisiva a disegni animati.\nSigla italiana.\n\"Col vento in poppa verso l'avventura\", musica di Franco Fasano, testo di Alessandra Valeri Manera, interpretata da Cristina D'Avena ed il Coro de I Piccoli Cantori di Milano, insieme alla doppiatrice Nadia Biondini."}
{"id": "2085825", "revid": "1745361", "url": "https://it.wikipedia.org/wiki?curid=2085825", "title": "Gatto (disambigua)", "text": ""}
{"id": "2085827", "revid": "110157", "url": "https://it.wikipedia.org/wiki?curid=2085827", "title": "Chiesa del Salvatore (Castel dell'Ovo)", "text": "La chiesa del Salvatore a Castel dell'Ovo \u00e8 un antico luogo di culto di Napoli, posto sull'isolotto di Megaride, nell'attuale Castel dell'Ovo. Essa \u00e8 caduta in disuso e ha perso la funzione di chiesa a partire dal 1847.\nStoria e descrizione.\nLa storia della chiesa trae origine dai monaci dell'ordine di San Basilio, giunti a Napoli tra il 492 e il 496. Il tempio, sebbene sia stato spogliato dei suoi arredi per arricchire la successiva chiesa voluta dai monaci (chiesa di San Pietro a Castel dell'Ovo), rimane comunque una pregevole testimonianza storico-architettonica.\nL'ingresso della struttura \u00e8 caratterizzato da due pilastri e sormontato da un arco in pietra; le membranature del luogo, lasciano ben intendere che si tratti di una chiesa bizantina.\nLa pianta \u00e8 rettangolare con abside semicircolare e coperta a conca. Alcune pareti mostrano anche dei reperti romani riutilizzati: tre colonne di granito con capitelli corinzi. In alto, vi si trovano tre archetti, due finti e che insistono tra le colonne e i pilastri angolari, e l'archetto di mezzo che rappresenta l'ingresso alla zona-vano centrale.\nUn elemento architettonico di spicco \u00e8 dato dai brevi tratti di trabeazione tra il piede degli archi ed i capitelli utilizzati come pulvini.\nL'interno raggiunge svariati metri d'altezza, fino a concludersi in un soffitto piano."}
{"id": "2085828", "revid": "102604830", "url": "https://it.wikipedia.org/wiki?curid=2085828", "title": "Ostrau", "text": ""}
{"id": "2085833", "revid": "110554235", "url": "https://it.wikipedia.org/wiki?curid=2085833", "title": "Joan Rebull", "text": "Biografia.\nCominci\u00f2 a lavorare nel mondo della scultura nella sua citt\u00e0 natale insieme a Pau Figueres, fino al 1915 quando si trasfer\u00ec a Barcellona, dove studi\u00f2 nella \"Scuola d'arte della Llotja\".\nNel 1917 fond\u00f2, insieme ad altri artisti come Josep Viladomat, Apel\u00b7les Fenosa e Josep Granyer, il gruppo \"Els Evolucionistes\" che intendeva contrapporsi al \"noucentisme\" catalano. Tra il 1926 e il 1929 visse a Parigi, dove conobbe Pablo Picasso.\nDeputato di \"Estat Catal\u00e0\" al Parlament de Catalunya, and\u00f2 in esilio alla fine della guerra civile per tornare solo nel 1949. Tornato in Catalogna, Rebull realizz\u00f2 diversi monumenti in alcune citt\u00e0 catalane, lavorando anche al Monastero di Montserrat e al Palau de la M\u00fasica Catalana.\nMor\u00ec a Barcellona nel 1981 (lo stesso anno in cui veniva premiato con la Medalla d'Or de la Generalitat de Catalunya) e il suo corpo venne traslato a Reus, dove \u00e8 tuttora sepolto in una tomba presidiata da una copia de \"Els tres gitanets\", una sua scultura di cui \u00e8 possibile ammirare l'originale nella Casa de la Ciutat di Barcellona.\n\u00c8 possibile ammirare alcune sue opere al MNAC e nel Museo Reina Sof\u00eda."}
{"id": "2085834", "revid": "1442080", "url": "https://it.wikipedia.org/wiki?curid=2085834", "title": "Ludovico Marini", "text": "Biografia.\nPartecip\u00f2 attivamente alle lotte e alle guerre risorgimentali.\nNel 1859 fu nominato presidente della giunta provvisoria di governo di Santarcangelo di Romagna e successivamente gonfaloniere.\nFu il primo sindaco della cittadina romagnola, e ricopr\u00ec tale carica fino all'aprile del 1865. \nNel ruolo di amministratore si impegn\u00f2 con determinazione nella lotta all'analfabetismo e per migliorare le condizioni economico-sociali della popolazione; istitu\u00ec una nuova scuola elementare, una scuola tecnica, una scuola musicale, una scuola serale e festiva. Si impegn\u00f2 anche per la nascita del nuovo ospedale e indusse Cavour a modificare il percorso della costruenda linea ferroviaria Bologna-Ancona deviandola fino a Santarcangelo.\nContribu\u00ec attivamente alla fondazione, nel 1869, della locale Societ\u00e0 Operaia di Mutuo Soccorso.\nDall'inizio degli anni Settanta, dopo la presa di Roma, visse nella capitale, dove cerc\u00f2 di organizzare le file repubblicane."}
{"id": "2085835", "revid": "287204", "url": "https://it.wikipedia.org/wiki?curid=2085835", "title": "Chhuikhadan", "text": "Chhuikhadan \u00e8 una suddivisione dell'India, classificata come \"nagar panchayat\", di 6.418 abitanti, situata nel distretto di Rajnandgaon, nello stato federato del Chhattisgarh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 21\u00b0 31' 60 N e 80\u00b0 58' 60 E e ha un'altitudine di 336 .\nSociet\u00e0.\nEvoluzione demografica.\nAl censimento del 2001 la popolazione di Chhuikhadan assommava a 6.418 persone, delle quali 3.191 maschi e 3.227 femmine. I bambini di et\u00e0 inferiore o uguale ai sei anni assommavano a 783, dei quali 400 maschi e 383 femmine. Infine, coloro che erano in grado di saper almeno leggere e scrivere erano 4.569, dei quali 2.526 maschi e 2.043 femmine."}
{"id": "2085838", "revid": "1494169", "url": "https://it.wikipedia.org/wiki?curid=2085838", "title": "K\u00f6nigsfeld", "text": ""}
{"id": "2085839", "revid": "287204", "url": "https://it.wikipedia.org/wiki?curid=2085839", "title": "Champa (citt\u00e0)", "text": "Champa \u00e8 una suddivisione dell'India, classificata come \"municipality\", di 37.949 abitanti, situata nel distretto di Janjgir-Champa, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 3' 0 N e 82\u00b0 39' 0 E e ha un'altitudine di 252 .\nSociet\u00e0.\nEvoluzione demografica.\nAl censimento del 2001 la popolazione di Champa assommava a 37.949 persone, delle quali 19.615 maschi e 18.334 femmine. I bambini di et\u00e0 inferiore o uguale ai sei anni assommavano a 5.312, dei quali 2.768 maschi e 2.544 femmine. Infine, coloro che erano in grado di saper almeno leggere e scrivere erano 25.356, dei quali 15.019 maschi e 10.337 femmine."}
{"id": "2085840", "revid": "287204", "url": "https://it.wikipedia.org/wiki?curid=2085840", "title": "Ludovico di Assia-Philippsthal", "text": ""}
{"id": "2085841", "revid": "991694", "url": "https://it.wikipedia.org/wiki?curid=2085841", "title": "MNCARS", "text": ""}
{"id": "2085845", "revid": "287204", "url": "https://it.wikipedia.org/wiki?curid=2085845", "title": "Chharchha", "text": "Chharchha \u00e8 una suddivisione dell'India, classificata come \"census town\", di 15.352 abitanti, situata nel distretto di Korea, nello stato federato del Chhattisgarh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 20' 43 N e 82\u00b0 31' 44 E.\nSociet\u00e0.\nEvoluzione demografica.\nAl censimento del 2001 la popolazione di Chharchha assommava a 15.352 persone, delle quali 8.237 maschi e 7.115 femmine. I bambini di et\u00e0 inferiore o uguale ai sei anni assommavano a 2.025, dei quali 1.048 maschi e 977 femmine. Infine, coloro che erano in grado di saper almeno leggere e scrivere erano 10.570, dei quali 6.353 maschi e 4.217 femmine."}
{"id": "2085848", "revid": "247222", "url": "https://it.wikipedia.org/wiki?curid=2085848", "title": "Chirmiri", "text": "Chirmiri (o Chirimiri) \u00e8 una suddivisione dell'India, classificata come \"municipality\", di 91.312 abitanti, situata nel distretto di Korea, nello stato federato del Chhattisgarh. In base al numero di abitanti la citt\u00e0 rientra nella classe II (da 50.000 a 99.999 persone).\nSociet\u00e0.\nEvoluzione demografica.\nAl censimento del 2001 la popolazione di Chirmiri assommava a 91.312 persone, delle quali 48.073 maschi e 43.239 femmine. I bambini di et\u00e0 inferiore o uguale ai sei anni assommavano a 12.392, dei quali 6.444 maschi e 5.948 femmine. Infine, coloro che erano in grado di saper almeno leggere e scrivere erano 60.269, dei quali 36.018 maschi e 24.251 femmine."}
{"id": "2085850", "revid": "599013", "url": "https://it.wikipedia.org/wiki?curid=2085850", "title": "Chuck Noble", "text": ""}
{"id": "2085853", "revid": "124731310", "url": "https://it.wikipedia.org/wiki?curid=2085853", "title": "Chiesa di San Pietro (Castel dell'Ovo)", "text": "La chiesa di San Pietro a Castel dell'Ovo \u00e8 una storica chiesa di Napoli, locata sull'isolotto di Megaride, nell'attuale Castel dell'Ovo.\nStoria e descrizione.\nDa quanto pervenuto, la chiesa \u00e8 stata fondata dai monaci basiliani e le sue prime notizie risalgono al 1324.\nElemento architettonico di rilievo rimasto \u00e8 l'ingresso preceduto dai grandi archi gotici del loggiato. Il tempio oggi \u00e8 usato come \"Sala Discoverta\" del castello."}
{"id": "2085856", "revid": "729019", "url": "https://it.wikipedia.org/wiki?curid=2085856", "title": "Mitsuo Fuchida", "text": "Conosciuto per aver guidato il primo attacco aereo nell'attacco di Pearl Harbor il 7 dicembre 1941 quando era ancora capitano di fregata. Fuchida fu responsabile della coordinazione di tutti gli attacchi aerei sotto il viceammiraglio Ch\u016bichi Nagumo. Alla fine della seconda guerra mondiale, terminata con la disfatta del Giappone, a settembre del 1949 si convert\u00ec al Cristianesimo e fu battezzato nel 1951 autoconsiderandosi un missionario evangelico fino alla morte che lo colse, a 74 anni di et\u00e0, nel 1976.\nPrimi anni.\nMitsuo Fuchida nacque nella Prefettura di Nara, in Giappone. Entr\u00f2 all'accademia navale di Eta-Jima nel 1921 dove incontr\u00f2 e divenne amico di Minoru Genda e scopri il suo interesse per il volo. Specializzatosi nel bombardamento, Fuchida fece rapidamente carriera fino a diventare istruttore. Considerato uno dei piloti pi\u00f9 abili del Giappone, fece esperienza di combattimento durante le operazioni sulla Cina nei tardi anni' 30. Venne promosso capitano di corvetta e nel \u201836 fu accettato presso la prestigiosa Scuola navale di guerra. Fuchida faceva parte dell'equipaggio della portaerei Akagi nel 1939 quale comandante di volo. A quell'epoca aveva un'esperienza di circa 3.000 ore di volo.\nServizio nella seconda guerra mondiale.\nIl 7 dicembre 1941 una forza di attacco giapponese al comando del viceammiraglio Ch\u016bichi Nagumo e consistente in sei portaerei, con 423 aerei imbarcati, era pronta per attaccare la base navale statunitense di Pearl Harbor. Alle ore 06:00 la prima ondata d'attacco, composta da 183 fra bombardieri e caccia, decoll\u00f2 dalle portaerei situate a 230 miglia a nord di Oahu e si diresse verso la flotta americana del Pacifico ancorata a Pearl Harbor.\nAlle 07:20 Fuchida, comandando il suo gruppo, prese la via sotto l'isola pi\u00f9 a est, quindi vir\u00f2 verso ovest e vol\u00f2 lungo la costa sud, oltre la citt\u00e0 di Honolulu. Egli credette che il suo avvicinamento non fosse stato segnalato dalla stazione radar di Oahu. Tuttavia due soldati americani segnalarono ad un superiore l'arrivo di una grande formazione aerea, ma l'ufficiale competente decise di ignorarla, credendo che si trattasse di una formazione di bombardieri B-17 in arrivo dalla California.\nNel frattempo Fuchida ordin\u00f2 \"Tenkai\" (\"portarsi in formazione d'attacco\"). Alle 07:40, ora Hawaiiana, vedendo che a Pearl Harbor tutto appariva normale, apri il vetro del suo aerosilurante Nakajima B5N2 Type 97 Model 3 e spar\u00f2 un razzo verde, il segnale dell'attacco.\nAlle 07:49 Fuchida istru\u00ec il suo operatore radio, il sottufficiale di prima classe Norinobu Mizuki, di mandare un segnale in codice: \"To, To, To\" (\"Totsugeskiseyo\", o \"carica!\") dal suo aereo. Il pilota Mitsuo Matsuzaki guid\u00f2 il suo B5N per una ricognizione attorno a Barber's Point.\nAlle 07:53 Fuchida ordin\u00f2 a Mizuki di mandare alla portaerei Akagi, la nave ammiraglia della 1\u00aa Flotta Aerea, il codice Tora! Tora! Tora! (\u864e \"tora\" in giapponese sta per \"tigre\" ma in questo caso \"To\" \u00e8 l'iniziale sillabica della parola giapponese \u7a81\u6483 \"totsugeki\" che significa \"carica\" o \"attacco\" e \"ra\" l'iniziale sillabica di \u96f7\u6483 \"raigeki\" che significa \"attacco con i siluri\").\nLa prima ondata d'assalto giapponese, con 51 bombardieri in picchiata D3A, 40 aerosiluranti B5N, 50 B5N trasportanti bombe perforanti e 43 caccia A6M di scorta, cominciarono l'attacco.\nDopo che la prima ondata d'attacco ebbe successo, Fuchida rimase sull'obiettivo, mentre il resto egli aerei tornava alle portaerei, per valutare i danni e osservare la seconda ondata d'attacco. Torn\u00f2 alla portaerei dopo il successo della seconda ondata d'attacco.\nIl successo dell'attacco contro gli Stati Uniti fece di Fuchida un eroe nazionale e gli garant\u00ec un'udienza presso l'Imperatore Hirohito in persona.\nIl 19 febbraio 1942 Fuchida comand\u00f2 il primo dei due attacchi di 188 aerei nel devastante attacco aereo su Darwin in Australia.\nIn aprile comand\u00f2 un'alta serie di attacchi aerei da aerei imbarcati su portaerei contro l'isola di Ceylon (ora Sri Lanka), che era anche il quartier generale della Flotta Orientale britannica, \nIn giugno Fuchida venne ferito nella battaglia delle Midway, mentre era a bordo della \"Akagi\". Incapace di volare, venne ricoverato per una appendicectomia pochi giorni prima della battaglia tuttavia era presente sulla nave durante un attacco diurno. Dopo che l\"'Akagi\" venne colpita da bombardieri U.S., Fuchida, mentre fuggiva dall'incendio, si ruppe entrambe le caviglie per essere caduto da una scala.\nDopo il recupero della salute, egli trascorse il resto della guerra come ufficiale di stato maggiore. "}
{"id": "2085861", "revid": "767487", "url": "https://it.wikipedia.org/wiki?curid=2085861", "title": "Rod Hundley", "text": "Dopo il ritiro ha intrapreso la carriera di commentatore cestistico, lavorando anche per la CBS, i Phoenix Suns, i Los Angeles Lakers. Ha vinto il Curt Gowdy Media Award nel 2003.\nDal 1974 al 2009 \u00e8 stato il commentatore delle partite degli Utah Jazz,divenendo celebre per l'esclamazione \"Stockton to Malone!\" ed entrando a far parte della Hall of Fame dei Jazz per i 3.051 incontri a cui ha dato la voce."}
{"id": "2085863", "revid": "287204", "url": "https://it.wikipedia.org/wiki?curid=2085863", "title": "Escazu", "text": ""}
{"id": "2085864", "revid": "135224", "url": "https://it.wikipedia.org/wiki?curid=2085864", "title": "Franco Costa (vescovo)", "text": ""}
{"id": "2085877", "revid": "122508766", "url": "https://it.wikipedia.org/wiki?curid=2085877", "title": "Dave Mackay", "text": "Carriera.\nCalciatore.\nDave Mackay esord\u00ec nel calcio giocato all'et\u00e0 di 17 anni, nell'Heart of Midlothian, di cui divenne capitano durante la stagione 1957-58. Al termine di quella stessa stagione Mackay vinse con gli Hearts il campionato, primo titolo del suo palmar\u00e8s da calciatore. Nel marzo del 1959 Mackay fu venduto per 30.000 sterline al Tottenham.\nCon gli \"Spurs\" Mackay, divenuto presto punto chiave degli schemi dell'allenatore Bill Nicholson, conquist\u00f2 il \"double\" (primo caso nel dopoguerra) nella stagione 1960-61 e contribu\u00ec nelle stagioni successive ad altre affermazioni da parte del Tottenham in campo nazionale ed europeo (vincendo la FA Cup nella stagione 1961-62 e 1966-67 e della Coppa delle Coppe nella stagione 1962-63).\nNel 1968 Mackay fu ceduto al Derby County dove milit\u00f2 per quattro anni conquistando al primo anno una promozione in massima serie e il titolo di giocatore dell'anno della FWA assieme a Tony Book del Manchester City. All'inizio della stagione 1971-72 fu ceduto allo Swindon Town dove concluse la carriera nelle vesti di allenatore-giocatore.\nAllenatore.\nAl termine della stagione 1971-72 Mackay pass\u00f2 al Nottingham Forest appena retrocesso dalla \"First Division\" quindi, nell'ottobre del 1973, fu assunto al Derby County in sostituzione del dimissionario Brian Clough. Mackay, dopo aver guidato la squadra al terzo posto, vinse alla sua seconda stagione campionato e la Charity Shield, mentre nel campionato 1975-76 raggiunse la quarta posizione in campionato e port\u00f2 la squadra fino agli ottavi di finale, dove fu eliminato dal che nella gara di ritorno rimont\u00f2 ai tempi supplementari il pesante passivo accumulato all'andata. Mackay rimase alla guida del Derby County fino al novembre del 1976, quando fu esonerato a causa di un brutto inizio di stagione.\nDopo aver allenato il Walsall alla fine della stagione 1977-78, Mackay fu ingaggiato dall'Al-Arabi, squadra kuwaitiana, sulla cui panchina rimase dieci anni vincendo sei campionati e due coppe nazionali. Tornato in Inghilterra, dopo una parentesi al Doncaster, Mackay allen\u00f2 tra il 1989 e il 1991 il Birmingham City allora appena retrocesso in \"Third Division\", riportandolo in \"Second Division\". Rassegnate le dimissioni da allenatore del Birmingham, Mackay concluse la sua carriera allenando l'Al-Zamalek, squadra di Giza, vincendo due campionati.\nGrazie ai suoi meriti sia da calciatore che da allenatore, Mackay \u00e8 stato introdotto nella English Football Hall of Fame nel 2002 e nella Heart of Midlothian Hall of Fame nel 2006."}
{"id": "2085879", "revid": "1418004", "url": "https://it.wikipedia.org/wiki?curid=2085879", "title": "Premio Joan Crexells", "text": "Il premio Joan Crexells di narrativa, \u00e8 un premio letterario assegnato dall'Ateneo Barcelon\u00e9s alla miglior opera di narrativa in lingua catalana pubblicata nell'anno precedente.\nIl premio \u00e8 intitolato al filosofo, pedagogo ed economista Joan Crexells i Vallhonrat, intellettuale socio dell'associazione morto prematuramente a soli 30 anni.\nIl premio, senza corrispettivo in denaro, consiste in una scultura di Apel\u00b7les Fenosa rappresentante la dea Atena."}
{"id": "2085888", "revid": "599013", "url": "https://it.wikipedia.org/wiki?curid=2085888", "title": "Don Ohl", "text": ""}
{"id": "2085889", "revid": "96455049", "url": "https://it.wikipedia.org/wiki?curid=2085889", "title": "Tiefwerder", "text": "Tiefwerder \u00e8 una localit\u00e0 del quartiere Spandau di Berlino. \u00c8 un piccolo centro abitato, sito su una piccola penisola nel fiume Havel.\nStoria.\nTiefwerder fu fondata nel 1816 come borgo di pescatori.\nGi\u00e0 comune autonomo, venne annessa nel 1920 alla \"Grande Berlino\", venendo assegnata al distretto di Spandau."}
{"id": "2085891", "revid": "96455081", "url": "https://it.wikipedia.org/wiki?curid=2085891", "title": "Pichelsdorf", "text": "Pichelsdorf \u00e8 una localit\u00e0 del quartiere Wilhelmstadt di Berlino. \u00c8 un piccolo centro abitato, posto fra il grande asse della Heerstra\u00dfe e un'ampia ansa del fiume Havel (la \"Scharfe Lanke\").\nStoria.\nCitato per la prima volta nel 1375, il piccolo borgo di pescatori fu interessato nel XIX secolo da insediamenti industriali.\nGi\u00e0 comune autonomo, venne annessa nel 1920 alla \"Grande Berlino\", venendo assegnata al distretto di Spandau."}
{"id": "2085894", "revid": "729019", "url": "https://it.wikipedia.org/wiki?curid=2085894", "title": "Strada statale 153 della Valle del Tirino", "text": "La strada statale 153 della Valle del Tirino (SS 153) \u00e8 una strada statale italiana che prende il nome dall'omonima valle attraversata dal fiume Tirino.\nStoria.\nLa strada ricalca, in parte, l'antico tratturo Centurelle-Montesecco che si distaccava dal tratturo magno nei pressi della chiesa di Santa Maria dei Cintorelli, lambendo poi la valle del Tirino ed entrando in val Pescara nei pressi di Castiglione a Casauria.\nLa strada statale venne istituita ufficialmente nel 1953 con il seguente percorso: \u00abInnesto con la SS. n. 5 presso Bussi Officine \u2014 Capestrano \u2014 Innesto con la SS. n. 17 presso Navelli\u00bb.\nPercorso.\nIl percorso ha origine da una rotonda posta sulla strada statale 5 Via Tiburtina Valeria nei pressi di Bussi Officine, non distante dall'ingresso all'autostrada A25. Varca un ponte sul fiume Aterno-Pescara e lambisce l'abitato di Bussi sul Tirino per proseguire verso nord attraversando la valle del Tirino.\nIl tragitto aggira quindi a valle il borgo medievale di Capestrano, entrando in parte nel parco nazionale del Gran Sasso e Monti della Laga nei pressi del lago di Capodacqua. Dopo la diramazione per Ofena e Castel del Monte, la strada svolta verso ovest per innestarsi infine sulla strada statale 17 dell'Appennino Abruzzese e Appulo Sannitico presso Navelli.\nL'arteria costituisce la parte centrale del collegamento viario tra L'Aquila e Pescara e \u2014 insieme al tratto della SS17 tra il capoluogo abruzzese e Navelli \u2014 \u00e8 stata oggetto, negli anni, di numerosi progetto di ammodernamento e ampliamento."}
{"id": "2085897", "revid": "729019", "url": "https://it.wikipedia.org/wiki?curid=2085897", "title": "Morotai", "text": "Morotai (indonesiano: \"Pulau Morotai\") \u00e8 un'isola dell'Indonesia, situata nell'Oceano Pacifico, appartenente all'arcipelago delle Molucche. Amministrativamente fa parte della provincia di Maluku Settentrionale, reggenza (\"kabupaten\") di Halmahera Settentrionale. Morotai \u00e8 una delle isole indonesiane pi\u00f9 settentrionali.\nGeografia.\nMorotai \u00e8 situata pochi chilometri a nord-est di Halmahera (da cui la separa lo Stretto di Morotai). Ha una superficie di circa 1.800\u00a0km\u00b2 e uno sviluppo costiero di 223,7\u00a0km. \nPrevalentemente montuosa, il suo punto pi\u00f9 alto raggiunge i 1.250 metri. Buona parte dell'isola \u00e8 ricoperta da foreste equatoriali. \nL'isola conta circa 40.000 abitanti.\nStoria.\nNel corso del quindicesimo e sedicesimo secolo, Morotai era controllata dal potente sultanato dell'isola di Ternate. Era il centro di grande regione, chiamata Moro, che comprendeva l'isola e la vicina costa di Halmahera, a sud.\nA met\u00e0 del sedicesimo secolo, sull'isola si insedi\u00f2 una missione gesuita portoghese. Lo Stato musulmano di Ternate e Halmahera non vedeva di buon grado l'attivit\u00e0 di proselitismo dei gesuiti, e riuscirono a scacciare la missione dall'isola nel 1571, come parte di un pi\u00f9 ampio ritiro portoghese dalla regione. Nel XVII secolo, Ternate estese ulteriormente il suo potere su Morotai costringendo gran parte della popolazione ad abbandonare l'isola. All'inizio del secolo la maggior parte della popolazione era emigrata a Dodinga, una piccola citt\u00e0 sita in un luogo strategico sulla costa occidentale di Halmahera. Successivamente, nel 1627 e 1628, il sultano di Ternate, Hamzah, fece trasferire gran parte della popolazione cristiana dell'isola a Malayu, sull'isola di Ternate, dove poteva essere pi\u00f9 facilmente controllata.\nSeconda guerra mondiale.\nL'isola fu catturata dai giapponesi nei primi mesi del 1942. Questa fu in seguito occupata dalle forze americane nel settembre del 1944 durante la battaglia di Morotai, e utilizzata come base dagli alleati per l'invasione delle Filippine nei primi mesi del 1945, e del Borneo, nel maggio/giugno dello stesso anno. Da Morotai doveva anche partire il futuro progetto di invasione di Giava, previsto per l'ottobre del 1945, invasione che fu annullata dopo la resa giapponese nel mese di agosto. Nel 1974, nella giungla di Morotai, fu scoperto Teruo Nakamura, uno dei soldati giapponesi della seconda guerra mondiale che non si arresero dopo la conclusione della guerra.\nEconomia.\nL'economia si basa essenzialmente sull'agricoltura (riso, banane, palme da cocco, sago), sulla pesca e sullo sfruttamento delle foreste."}
{"id": "2085898", "revid": "729019", "url": "https://it.wikipedia.org/wiki?curid=2085898", "title": "Strada statale 158 della Valle del Volturno", "text": "La strada statale 158 della Valle del Volturno (SS 158), gi\u00e0 in parte nuova strada ANAS 308 di Taverna Ravindola (NSA 308), ora strada provinciale 16 della Valle del Volturno (SP 16) tra Taverna Ravindola e il confine con la Campania e strada provinciale 330 ex SS 158 della Valle del Volturno (SP 330) in Campania, \u00e8 una strada provinciale italiana che segue il corso del fiume Volturno.\nStoria.\nLa strada statale 158 venne istituita nel 1953 con il seguente percorso: \"Dalla SS. n. 83 in Alfedena alla SS n. 85 (Taverna Ravindola); da questa, dopo il ponte sul Volturno, per Capriati a Volturno, Quadrivio della Pioppetta presso Alife, Dragoni, Alvignano, alla SS. n. 87 in Caiazzo, con diramazione Quadrivio della Pioppetta - Piedimonte di Alife.\"\nPercorso.\nLa strada ha origine ad Alfedena dalla strada statale 83 Marsicana e nel giro di pochi chilometri abbandona l'Abruzzo, entrando nella provincia di Isernia dove lambisce Pizzone e Castel San Vincenzo prima di raggiungere il letto del fiume Volturno. A questo punto la strada segue il corso del fiume sulla sponda destra, incrociando la strada statale 652 di Fondo Valle Sangro e raggiungendo il bivio per Rocchetta a Volturno.\nAll'altezza della congiunzione con la ex strada statale 627 della Vandra, la strada passa sulla sponda sinistra continuando poi ciascuna con il proprio itinerario: il percorso attraversa quindi Colli a Volturno e lambisce Montaquila fino alla localit\u00e0 di Roccaravindola. Qui un tratto di 700 metri, precedentemente classificato come nuova strada ANAS 308 di Taverna Ravindola, \u00e8 stato recentemente inserito nell'itinerario dell'arteria stessa al fine di permettere l'intersezione con la sede stradale della strada statale 85 Venafrana.\nIl vecchio tracciato proseguiva per il ponte 25 Archi ed intersecava la SS 85 dopo il ponte sul fiume Volturno. Dopo un breve tratto molisano, la strada entra nella provincia di Caserta dove attraversa Capriati a Volturno, Prata Sannita e Pratella ed Alife prima di raggiungere il quadrivio da cui si distacca la ex strada statale 158 dir della Valle del Volturno diretta verso il Matese.\nIl tracciato devia invece verso sud, passando nuovamente sulla sponda destra del Volturno ed incrociando la strada statale 372 Telesina. Il percorso continua attraversando i centri abitati di Dragoni, Alvignano ed infine arrestandosi a Caiazzo dove si innesta sul vecchio tracciato della strada statale 87 Sannitica.\nIn seguito al decreto legislativo n. 112 del 1998, dal 2001 la gestione del tratto molisano dal km 38,850 (Taverna Ravindola) in poi \u00e8 passata dall'ANAS alla Regione Molise, che ha provveduto al trasferimento dell'infrastruttura al demanio della Provincia di Isernia; dal 17 ottobre dello stesso anno la gestione del tratto campano \u00e8 passata alla Regione Campania, che in data 22 ottobre 2001 ha ulteriormente devoluto le competenze alla Provincia di Caserta.\nStrada statale 158 dir della Valle del Volturno.\nLa ex strada statale 158 dir della Valle del Volturno (SS 158 dir), ora strada provinciale 331 ex SS 158 dir della Valle del Volturno (SP 331) in Campania e strada provinciale 164 della Valle del Volturno (SP 164) in Molise, \u00e8 una strada provinciale italiana che collega la valle del Volturno con il massiccio del Matese.\nLa strada si dirama dalla SS 158 poco oltre l'attraversamento di Alife, e nel suo percorso di avvicinamento al Molise tocca i centri abitati di Piedimonte Matese, Castello del Matese e San Gregorio Matese, entrando cos\u00ec nel parco regionale del Matese.\nIl tracciato raggiunge il passo di Miralago (1105 m s.l.m.) al bivio per il lago del Matese, mentre proseguendo ad est raggiunge la sella del Perrone (1257 m s.l.m.) che segna il confine tra Campania e Molise.\nLa strada scende quindi di altitudine fino a Guardiaregia ed oltre fino alla rotonda in cui gli altri bracci sono costituiti dalla strada statale 17 dell'Appennino Abruzzese e Appulo Sannitico e dalla strada statale 87 Sannitica nei pressi della stazione di Guardiaregia.\nStoria.\nLa strada statale 158 dir venne istituita nel 1953 con il seguente percorso: \"Quadrivio della Pioppetta - Piedimonte d'Alife.\"\nNel 1959 vi venne aggiunto un ulteriore tronco cos\u00ec definito: \"Piedimonte d'Alife - Passo del Prete Morto - Innesto S.S. n. 17 al bivio per Santa Maria delle Macchie.\"\nIn seguito al decreto legislativo n. 112 del 1998, dal 17 ottobre 2001 la gestione del tratto campano \u00e8 passata dall'ANAS alla Regione Campania, che in data 22 ottobre 2001 ha ulteriormente devoluto le competenze alla Provincia di Caserta; nello stesso anno la gestione del tratto molisano \u00e8 passata alla Regione Molise, che ha provveduto al trasferimento dell'infrastruttura al demanio della Provincia di Campobasso."}
{"id": "2085900", "revid": "416175", "url": "https://it.wikipedia.org/wiki?curid=2085900", "title": "Pichelswerder", "text": "Pichelswerder \u00e8 una zona del quartiere Wilhelmstadt di Berlino. \u00c8 una penisola boscosa posta fra il fiume Havel e il lago \"St\u00f6\u00dfensee\".\nPichelswerder, pur attraversata da un grande asse stradale (la Heerstra\u00dfe), \u00e8 un'area naturale di grande bellezza, apprezzata area di relax e svago.\nStoria.\nPrecedentemente territorio agricolo (\"Gutsbezirk\"), Pichelswerder fu incorporata nel 1920 nella \"Grande Berlino\", entrando a far parte del distretto di Spandau."}
{"id": "2085903", "revid": "729019", "url": "https://it.wikipedia.org/wiki?curid=2085903", "title": "Strada statale 170 di Castel del Monte", "text": "La ex strada statale 170 di Castel del Monte (SS 170), ora strada provinciale 7 di Castel del Monte (SP 7) in provincia di Barletta-Andria-Trani e strada provinciale 234 di Castel del Monte (SP 234) in citt\u00e0 metropolitana di Bari, \u00e8 una strada provinciale italiana che attraversa il territorio delle Murge.\nStoria.\nLa strada statale 170 venne istituita nel 1953 con il seguente percorso: \"Innesto con la SS. n. 97 a Minervino Murge - Bivio per Castel del Monte - Innesto con la SS. n. 98 presso Sovereto, e diramazione con inizio presso Castel del Monte per Andria e Barletta.\"\nPercorso.\nIl percorso che ha origine nella provincia di Barletta-Andria-Trani a Minervino Murge, non attraversa alcun centro abitato intermedio. La tipicit\u00e0 del tratto sta nell'attraversamento pressoch\u00e9 totale della parte occidentale dell'altopiano delle Murge, che comprende il passaggio alla base del monte Caccia e del colle sulla cui cima \u00e8 presente Castel del Monte. A met\u00e0 strada si distacca la strada statale 170 dir/A di Castel del Monte, in direzione del castello ottagonale e della costa adriatica.\nIl tracciato prosegue entrando poi nella citt\u00e0 metropolitana di Bari (ex provincia) incrociando dapprima la ex strada statale 378 di Altamura nel comune di Corato e terminando infine con l'innesto sulla ex strada statale 98 Andriese-Coratina non lontano da Ruvo di Puglia.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Puglia, che ha provveduto al trasferimento dell'infrastruttura al demanio della Provincia di Bari. Con l'istituzione della Provincia di Barletta-Andria-Trani ed il trasferimento del tratto competente al suo demanio, dal 1\u00ba giugno 2010 la provincia gestisce operativamente il tratto in questione.\nStrada statale 170 dir/A di Castel del Monte.\nLa strada statale 170 dir/A di Castel del Monte (SS 170 dir/A) \u00e8 una strada statale italiana che collega Castel del Monte a Barletta.\nLa strada ha origine dall'innesto con la ex strada statale 170 di Castel del Monte e da essa si distacca in direzione nord. Dopo poche centinaia di metri si ha l'incrocio con la ex strada statale 170 dir/B di Castel del Monte che conduce all'edificio, con il tracciato che procede verso Andria.\nAlle porte della citt\u00e0 incrocia la ex strada statale 98 Andriese-Coratina e dopo aver attraversato il centro abitato raggiunge lo svincolo Andria-Barletta dell'A14 Bologna-Taranto. Il percorso prosegue sempre verso nord fino ad incrociare la strada statale 16 Adriatica alle porte di Barletta e terminando infine nello stesso centro abitato.\nCuriosamente, al contrario della sua direttrice principale la cui competenza \u00e8 divisa tra la Provincia di Barletta-Andria-Trani e la Citt\u00e0 metropolitana di Bari per le rispettive tratte e con nuove numerazioni, la SS 170 dir/A \u00e8 rimasta sotto l'egida dell'ANAS.\nTracciato\nStrada statale 170 dir/B di Castel del Monte.\nLa ex strada statale 170 dir/B di Castel del Monte (SS 170 dir/B), ora \"strada provinciale 8 di Castel del Monte (SP 8)\", \u00e8 una strada provinciale italiana che conduce a Castel del Monte.\nSi tratta di una diramazione della strada statale 170 dir/A di Castel del Monte che sale fino al piazzale antistante il monumento.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Puglia, che ha provveduto al trasferimento dell'infrastruttura al demanio della Provincia di Bari che l'ha classificata come strada provinciale 234 bis di Castel del Monte (SP 234 bis). Con l'istituzione della Provincia di Barletta-Andria-Trani ed il trasferimento dell'arteria al suo demanio, dal 1\u00ba giugno 2010 la provincia gestisce operativamente l'intero tracciato."}
{"id": "2085905", "revid": "729019", "url": "https://it.wikipedia.org/wiki?curid=2085905", "title": "Strada statale 177 Silana di Rossano", "text": "La strada statale 177 Silana di Rossano (SS 177), ora in parte strada provinciale 250 SS 177 Rossano-Cropalati (SP 250), \u00e8 una strada statale e provinciale italiana che collega la Sila Grande con la costa ionica presso Rossano.\nStoria.\nLa strada statale 177 venne istituita nel 1953 con il seguente percorso: \"Innesto con la SS. n. 107 a Camigliatello - Longobucco - Cropalati - Rossano - Innesto con la SS. n. 106 presso la stazione di Rossano.\"\nPercorso.\nLa strada ha origine a Camigliatello Silano dall'incrocio tra l'ormai chiuso svincolo della strada statale 107 Silana Crotonese per raggiungere la localit\u00e0 montana e la ex strada statale 648 del Valico di Monte Scuro. Il tracciato si stende in direzione nord-est, raggiungendo brevemente il lago di Cecita. Percorrendone la sponda sud-orientale entra nel parco nazionale della Sila, giungendo dapprima al bivio con la ex strada statale 282 delle Fossiate per Savelli e poi a quello con la strada statale 660 di Acri per l'omonimo paese.\nIl tracciato prosegue quindi in direzione est fino a Longobucco scendendo poi alla volta di Cropalati dove incrocia la strada statale 531 di Cropalati. Il percorso devia quindi verso nord-ovest, toccando Paludi e Rossano, innestandosi infine sulla ex strada statale 106 Jonica nei pressi della stazione di Rossano.\nIn seguito al decreto legislativo n. 112 del 1998, dal 2002 la gestione del tratto dal km 59,735 (Cropalati) al km 89,110 (stazione di Rossano) \u00e8 passata dall'ANAS alla Regione Calabria, che ha provveduto al trasferimento dell'infrastruttura al demanio della Provincia di Cosenza."}
{"id": "2085908", "revid": "729019", "url": "https://it.wikipedia.org/wiki?curid=2085908", "title": "Strada statale 179 del Lago Ampollino", "text": "La strada statale 179 del Lago Ampollino (SS 179), o strada provinciale 243 SS 179 Spineto (SP 243) in parte della provincia di Cosenza, strada provinciale 161 nella provincia di Catanzaro e strada provinciale 61 Trepid\u00f2 (SP 61) in provincia di Crotone, \u00e8 una strada statale e provinciale italiana che prende il nome dall'omonimo lago.\nStoria.\nLa strada statale 179 venne istituita nel 1953 con il seguente percorso: \"Innesto con la SS. n. 108-\"bis\" presso Bocca di Piazza - Bivio per il Villaggio Mancuso - Lago Ampollino - Innesto con la SS. n. 109 a Campo della Chiesa presso Petilia Policastro. Innesto con la strada del Lago Ampollino - Villa Racisi - Villaggio Mancuso - Innesto con la SS. n. 109 a San Giovanni d'Albi.\"\nIn seguito al decreto legislativo n. 112 del 1998, dal 2002 la gestione del tratto dal km 5,790 (innesto SS 179 dir) al km 48,835 (innesto SS 109) \u00e8 passata dall'ANAS alla Regione Calabria, che ha provveduto al trasferimento dell'infrastruttura al demanio della Provincia di Cosenza e della Provincia di Crotone per le tratte territorialmente competenti.\nNell'ambito del piano \"Rientro strade\" la tratta iniziale, da Bocca di Piazza al bivio con la SS 179 dir, \u00e8 stato nuovamente classificato come strada statale 179 e la gestione \u00e8 tornata all'ANAS.\nPercorso.\nLa strada ha origine in localit\u00e0 Bocca di Piazza, nel comune di Parenti. Il tracciato prosegue in direzione est arrivando all'innesto della strada statale 179 dir del Lago Ampollino in localit\u00e0 Torre Spineto nel comune di Aprigliano. La strada prosegue in direzione del lago Ampollino, di cui tocca la sponda meridionale entrando cos\u00ec anche nel parco nazionale della Sila. Dopo un breve tratto nella provincia di Catanzaro (peraltro gestito comunque dalla Provincia di Cosenza), superando il torrente Tassito entra nella provincia di Crotone attraversando dapprima la frazione di Trepid\u00f2 e poi raggiungendo il centro abitato di Cotronei.\nDopo pochi chilometri, la strada termina il proprio percorso giungendo all'innesto sulla ex strada statale 109 della Piccola Sila nei pressi di Petilia Policastro.\nStrada statale 179 dir del Lago Ampollino.\nLa strada statale 179 dir del Lago Ampollino (SS 179 dir) \u00e8 una strada statale italiana che attraversa il territorio della Sila Piccola.\nHa origine presso Torre Spineto dalla SS 179, distaccandosene in direzione sud. Il suo percorso si sviluppa essenzialmente nel territorio comunale di Taverna, sfiorando il lago Passante e attraversando le frazioni di Villaggio Racise e Villaggio Mancuso. Nel suo percorso attraversa il parco nazionale della Sila e giunge ad Albi prima di innestarsi sulla strada statale 109 della Piccola Sila presso la frazione di San Giovanni."}
{"id": "2085909", "revid": "767487", "url": "https://it.wikipedia.org/wiki?curid=2085909", "title": "Giovanni Vincenzo Cima", "text": "Biografia.\nAdolescente fu assunto dalle Cartiere Burgo ove, per ragioni di lavoro, dovette imparare il sistema stenografico geometrico, di origine anglosassone, Taylor-Delpino.\nResosi conto dell'estrema complessit\u00e0 del sistema, nel 1910, grazie all'ottima padronanza della lingua italiana Giovanni Vincenzo Cima ide\u00f2 un proprio sistema stenografico, completamente innovativo rispetto ai sistemi precedentemente in uso in Italia (Gabelsberger-No\u00eb - Meschini - Marchionni - Pitman-Francini - Taylor-Delpino).\nCome gi\u00e0 aveva intuito Marco Tullio Tirone venti secoli prima, Cima ridusse ogni segno dell'alfabeto corsivo ad un solo quarto del tratto grafico completo, in tal modo, si poteva gi\u00e0 incrementare di quattro volte la velocit\u00e0 di scrittura. Per mantenere la fluidit\u00e0 degli stenogrammi, Cima ide\u00f2 che le vocali fossero rappresentate dal solo filetto d'unione, in tal modo nel suo sistema ogni sillaba \u00e8 formata dalle sole consonanti (abbreviate del 75%) pi\u00f9 un piccolo filetto che rappresenta la vocale. Inoltre Cima adott\u00f2 degli accorgimenti grafici per non dover scrivere alcune vocali (ad esempio, omettendo la \"i\", essendo essa frequentissima nell'italiano, si guadagna velocit\u00e0 e scioltezza di scrittura, oppure la \"u\" gi\u00e0 presente nello stenogramma della \"qu\", ecc.). Un'altra innovazione fu l'utilizzo di facili accorgimenti per indicare i suffissi di molte parole, in modo che, con pochi segni simbolici, una parola molto lunga sia scritta in maniera estremamente essenziale ma perfettamente comprensibile.\nNel 1912, dopo averlo sperimentato personalmente con successo, Giovanni Vincenzo Cima inizi\u00f2 ad insegnare anche agli altri il suo sistema stenografico e la notoriet\u00e0 cos\u00ec acquisita, alla vigilia della prima guerra mondiale gli permise di entrare a far parte della redazione del giornale \"Gazzetta del Popolo\", quotidiano che lo vide protagonista come giornalista - stenografo per molti decenni.\nNel 1913 Giovanni Vincenzo Cima fond\u00f2 l'Unione Stenografica Italiana (U.S.I.) e pubblic\u00f2 il periodico \"Corriere Stenografico\", per riportare gli avvenimenti del panorama stenografico. Nel numero di ottobre del 1937, il Corriere Stenografico usc\u00ec straordinariamente con il titolo \"numero speciale della vittoria\", essendovi inserito il testo del \"regio decreto\" con il quale si aveva il riconoscimento ufficiale del sistema Cima che da quell'anno fu ammesso al pubblico insegnamento nelle scuole italiane.\nTra i numerosi riconoscimenti personali, Giovanni Vincenzo Cima ottenne la medaglia d'oro per benemerenze nel campo della cultura. Mentre, per quanto riguarda il suo sistema, il successo didattico fu comprovato dai risultati dei \"corsi paralleli\" ordinati dal Ministero competente, tenutisi nel biennio 1937-1939 in varie classi e citt\u00e0 d'Italia, risultati che videro il Sistema Cima al primo posto, rispetto alle altre due Scuole stenografiche competitive. Ai successi didattici seguirono quelli agonistici: Ubaldo Silvestri che in una gara di velocit\u00e0 oratoria tenutasi a Torino nella primavera del 1927 scrisse in media 184 parole al minuto; Fiorenza Prela che, nel 1940 fu dichiarata vincitrice nelle gare nazionali; Fausto Frittitta a Bayreuth Franco Guerrini a Budapest e Riccardo Bruni a Istanbul vinsero le competizioni internazionali.\nAncora in piena attivit\u00e0, il 24 giugno 1968 Giovanni Vincenzo Cima, dopo aver avuto uno scambio epistolare di auguri con il prof. Luciano De Simone di Pesaro, part\u00ec in auto per partecipare alle celebrazioni di San Giovanni Battista, Santo patrono di Torino, ma ebbe un grave incidente stradale frontale lungo la via conducente al comune di Testona e per\u00ec il 5 luglio successivo.\nIl suo sistema stenografico \u00e8 oggi ancora praticato dagli stenografi parlamentari della Camera dei deputati, unitamente ai sistemi Gabelsberger-No\u00eb e Meschini. Nelle scuole pubbliche italiane insieme ai suddetti tre sistemi stenografici si insegn\u00f2 anche il sistema Stenital Mosciaro; e in passato anche il Pitman-Francini.\nNel 1993 Maria Teresa Pogliano, durante le manifestazioni in commemorazione del centenario della nascita di Giovanni Vincenzo Cima, vinse il titolo italiano di \"ortostenocalligrafia\", essendo stata considerata la migliore esecutrice delle regole del sistema. Nel 1994 Sergio Sapetti e Riccardo Bruni, per la prima volta in Italia, inserirono l'insegnamento della stenografia Cima al TEKNOTRE, politecnico della terza et\u00e0 di Torino, per dimostrarne la propedeuticit\u00e0 a favore della memoria e dell'elasticit\u00e0 mentale a qualsiasi et\u00e0.\nNel 1994 Riccardo Bruni, proclamato il 15 luglio 1993 campione mondiale di stenografia, con il sistema Cima, contribu\u00ec ad introdurre il sistema in Polonia. Attualmente il sistema Cima, che \u00e8 completamente fonetico, quindi adattabile a qualsiasi lingua, oltre che in italiano e polacco \u00e8 utilizzato anche in: inglese, francese, tedesco, portoghese, spagnolo, tigrino.\nIl sistema Cima in Italia \u00e8 il primo (e per il momento l'unico) sistema stenografico ad essere stato oggetto di studi per pervenire alla decodificazione automatica dei segni su computer (studi eseguiti dal dott. Ferdinando Fabi, ex stenografo parlamentare della Camera dei deputati)."}
{"id": "2085910", "revid": "235890", "url": "https://it.wikipedia.org/wiki?curid=2085910", "title": "Serre Calabre", "text": ""}
{"id": "2085911", "revid": "729019", "url": "https://it.wikipedia.org/wiki?curid=2085911", "title": "Strada statale 182 delle Serre Calabre", "text": "La strada statale 182 delle Serre Calabre (SS 182) \u00e8 una strada statale italiana che attraversa l'omonimo territorio.\nStoria.\nLa strada statale 182 venne istituita nel 1953 con il seguente percorso: \"Dal Porto di Vibo Valentia alla statale n. 18 (bivio Longobardi), dalla SS. n. 18 (Vibo Valentia) alla SS. n. 110 a Serra San Bruno, da questa, presso Monte Cucco, all'innesto con la SS. n. 106 in Soverato Marina.\"\nPercorso.\nLa strada \u00e8 composta da tre tronconi ben distinti: il primo di questi ha origine nella frazione di Vibo Marina e mette in collegamento la localit\u00e0 con la strada statale 18 Tirrena Inferiore all'altezza della stazione di Vibo Valentia-Pizzo, per una lunghezza complessiva di 5,310\u00a0km.\nProseguendo per poco pi\u00f9 di 4\u00a0km sulla SS 18 si arriva al centro abitato di Vibo Valentia da dove si origina il secondo tratto della statale che esce dalla citt\u00e0 in direzione sud raggiungendo San Gregorio d'Ippona. Il percorso, alquanto tortuoso, procede quindi verso est arrivando ad incrociare la A3 Napoli-Reggio Calabria all'altezza dello svincolo \"Gerocarne-Soriano Calabro\".\nLa strada procede addentrandosi nel territorio delle Serre calabresi, superando l'innesto della ex strada statale 536 di Acquaro e attraversando in sequenza i centri abitati di Soriano Calabro e Sorianello fino ad innestarsi sulla ex strada statale 110 di Monte Cucco e Monte Pecoraro presso Serra San Bruno, dopo 41,950\u00a0km.\nL'itinerario procede in comune con quest'ultima attraverso Spadola e Simbario, dando inizio poi al terzo troncone alla volta di Torre di Ruggiero, Cardinale e Chiaravalle Centrale, dove incrocia la ex strada statale 382 di Chiaravalle. Il tracciato scende quindi verso il mare, innestandosi infine sulla strada statale 106 Jonica nei pressi di Soverato dopo 31,620\u00a0km.\nNel 2012, a seguito dell'istituzione della strada statale 713 Trasversale delle Serre, della strada statale 713 dir di Serra San Bruno e della strada statale 713 dir/A di Serra San Bruno, il tratto compreso tra l'innesto con la SS 713 dir ad ovest di Serra San Bruno (km 48,500) al bivio di Montecucco con la SS 713 (km 60,100) \u00e8 stato declassificato."}
{"id": "2085913", "revid": "599013", "url": "https://it.wikipedia.org/wiki?curid=2085913", "title": "Strada statale 191 di Pietraperzia", "text": "La strada statale 191 di Pietraperzia (SS 191) \u00e8 una strada statale italiana che collega Pietraperzia con Mazzarino.\nStoria.\nInserita nell'elenco delle statali nel 1953, la strada aveva origine nel centro di Caltanissetta dove si distaccava dalla strada statale 122 Agrigentina e procedeva in direzione sud, superando il fiume Imera meridionale in corrispondenza del ponte Besaro per poi innestarsi sul tracciato attuale a Pietraperzia, con una lunghezza calcolata in 50,780\u00a0km.\nNel 1989 l'itinerario della statale tra Caltanissetta e Pietraperzia venne rivisto inserendo una variante a scorrimento veloce in costruzione a nord-est del tracciato originario, il quale venne dismesso e ripartito tra il comune di Caltanissetta e le province di Caltanissetta e di Enna; queste ultime lo riclassificarono rispettivamente come strada provinciale 103 Caltanissetta-Pietraperzia (SP 103) e come strada provinciale 96 Pietraperzia-Ponte Besaro (SP 96). Il caposaldo iniziale fu quindi spostato all'innesto con la strada statale 640 di Porto Empedocle (oggi detta \"Strada degli Scrittori\") presso contrada Savarino, a sud ovest di Caltanissetta, e l'estensione pass\u00f2 a 46,400\u00a0km.\nNel 2010 la variante tra Caltanissetta e Pietraperzia venne eliminata dall'itinerario: classificata provvisoriamente come \"nuova strada ANAS 346 Raccordo di Pietraperzia\" nel 2011, nel 2012 sar\u00e0 riclassificata come strada statale 640 dir Raccordo di Pietraperzia.\nNonostante le modifiche all'itinerario, le progressive chilometriche storiche sono state conservate, per cui oggi la strada ha come capisaldi Pietraperzia all'altezza del km 19,500 e il bivio Vigne Vanasco al km 50,780.\nDescrizione.\nLa strada ha attualmente inizio alle porte di Pietraperzia, dall'innesto con la strada statale 640 dir Raccordo di Pietraperzia. Attraversato il paese, il tracciato prosegue in direzione est fino a Barrafranca e poi in direzione sud fino a Mazzarino.\nTermina infine il proprio percorso qualche chilometro pi\u00f9 a sud, innestandosi con la strada statale 190 delle Solfare presso il bivio Vigne Vanasco."}
{"id": "2085914", "revid": "599013", "url": "https://it.wikipedia.org/wiki?curid=2085914", "title": "Strada statale 212 della Val Fortore", "text": "La strada statale 212 della Val Fortore (SS 212) \u00e8 una strada statale italiana, parzialmente riclassificata (\"Strada Provinciale 41 SS 212 (da Benevento a c.da Mosti)\" in provincia di Benevento), che taglia in direzione Sud-Nord il Sannio (beneventano e molisano), prendendo il nome dalla valle formata dall'omonimo fiume, bench\u00e9 vi giunga dopo aver oltrepassato il bacino idrografico del fiume Tammaro.\nStoria.\nIl percorso fu istituito come strada statale dal Ministero per i Lavori Pubblici (allora ministro Togni) con un decreto ministeriale dell'8 settembre 1958, ai sensi della legge 126/58, elevando le strade provinciali nel percorso tra l'innesto con la statale 87 presso lo scalo di Ripabottoni, per Sant'Elia a Pianisi e Pietracatella fino alla statale 17 e dalla stessa per Riccia, Colle Sannita, Reino, Pesco Sannita e Pietrelcina fino a Benevento, con innesto sulla statale 88.\nIl tratto iniziale venne ammodernato a strada a scorrimento veloce e classificato come SS 212 dir, con il contestuale declassamento del vecchio tracciato a strada provinciale (che la provincia classific\u00f2 come SP 41), nella parte del tracciato tra Benevento e Pietrelcina, data l'importanza di quest'ultimo centro dal punto di vista del turismo religioso legato ai luoghi di culto di san Pio da Pietrelcina, gi\u00e0 prima della sua canonizzazione.\nPer il resto dell'itinerario, l'idea di un'arteria che velocizzasse gli spostamenti lungo la valle del Fortore, dando anche slancio economico alla zona e la privasse dell'isolamento in cui versa, risale a ben prima del 1996, quando fu infine stilato il progetto del tratto compreso tra Pietrelcina e San Marco dei Cavoti. La nuova arteria, costruita ex novo e non adattando il vecchio tracciato, destinato quindi al declassamento, si trova a rappresentare il percorso preferenziale alla SS 212, pur servendo le stesse localit\u00e0, fino al bivio con la SS 369, da qui prosegue invece lungo la direttrice segnata da quest'altra statale. Nel 2003 \u00e8 stato dato il via libera ai lavori per quella che poi \u00e8 stata classificata come \"Variante di Pietrelcina\" che, dopo la fase di appalto, sono stati conclusi e, nel 2012, \u00e8 stato aperto il tratto dallo svincolo Pietrelcina allo svincolo Pesco Sannita nonch\u00e9 altri 4\u00a0km circa fino all'uscita attualmente obbligatoria, svincolo provvisorio per San Marco dei Cavoti.\nPercorso.\nLa strada parte da Benevento in \"via Valfortore\" all'altezza di un cavalcavia della strada statale 372 Telesina e prosegue verso nord affiancandosi al nuovo percorso a scorrimento veloce, con cui \u00e8 connessa nella localit\u00e0 contrada San Chirico. Da qui prosegue ancora come complanare alla SS 212 dir per poco meno di un kilometro, si allontana poi da questa per superare la grossa curva della ferrovia Benevento-Campobasso nella contrada Piano Borea, prima con un sottopasso e poi con un passaggio a livello, dopo il quale \u00e8 di nuovo accanto al nuovo percorso in scorrimento veloce e raggiunge la rotonda di contrada Mosti, ancora in comune di Benevento. Dalla rotonda la strada prosegue quindi sul tracciato storico raggiungendo il centro abitato di Pietrelcina e proseguendo per Pesco Sannita e per Reino.\nAl bivio di Reino, poco dopo il chilometro 25, si distacca la strada statale 369 Appulo Fortorina (provinciale nel periodo 2001-2018) per San Marco dei Cavoti e San Bartolomeo in Galdo, che raggiunge anch'essa la statale 17, ma passando realmente attraverso la valle del Fortore, a differenza della SS 212, che a dispetto del nome di \"Fortorina\" non giunge mai ad attraversare questo fiume. Proprio all'altezza dell\"'Innesto di Reino\" termina la tratta riclassificata e comincia la gestione ANAS, ovvero inizia quella che \u00e8 la strada della Val Fortore dal 2018.\nOltrepassato il bivio, il tracciato prosegue sempre in direzione nord verso Colle Sannita, alle cui porte, in localit\u00e0 Cappella del Carmine, si diparte invece la Strada Provinciale 100, ex strada statale 625 della Valle del Tammaro per Circello, Campolattaro e Pontelandolfo. Il percorso, ancora in direzione nord, aumenta di altitudine e costeggia il piccolo insediamento di Decorata fino a scollinare, poco dopo, all'altezza di sella Canala (805\u00a0m s.l.m.), dopo la quale giunge al confine con il Molise alla progressiva chilometrica di 49,670.\nQui la strada procede attraversando il bosco Mazzocca, dove si distacca la \"Strada Provinciale 101 Mazzocca di Riccia\" che funge da variante di percorso per circa 4,5 km, dopo i quali si ricongiunge; intanto si trova giunta nel bacino del torrente Escamare, affluente del Tappino. In localit\u00e0 Escamare, alle porte dell'abitato di Riccia, si dividono vecchio e nuovo tracciato, con le rispettive progressive di 60 e 57 km: la \"Ex SS 212\" (o SS Ex 212 in segnaletica e NSA 278 in documenti) supera con un ponte il torrente Escamare, sale al paese di Riccia e ridiscende alla SP 162, anch'essa tratto riclassificato, stavolta della SS 17. Il percorso ANAS continua invece seguendo il torrente Succida in fondo valle attraverso una serie di viadotti e rilevati, con una variante all'abitato di Riccia sia per la SS 212 che per la SS17, che porta la statale a nord del paese dove al km 62 riceve la stessa ex strada statale 17 dell'Appennino Abruzzese e Appulo Sannitico (NSA 340 alla chilometrica 254,7). L'incrocio tra le due arterie avviene a valle rispetto all'innesto del tracciato precedente e, se prima era la 212 ad innestarsi sulla statale 17 dopo essere uscita da Riccia e a seguire in tratto comune quest'ultima nella discesa verso valle, ora la ex SS 17 riceve questo vecchio tratto della 212 (NSA 278) e scende verso valle per continuare il suo percorso in comune, che per\u00f2 \u00e8 stato oggetto di rettifica e ammodernamento e negli anni 2010 riclassificato come SS 212, fino allo svincolo per Gambatesa al km 258 da cui la ex SS 17 prosegue con percorso autonomo verso est.\nLa strada procede fino al km 66,8, dove si innesta in corrispondenza di una rotonda con la strada statale 645 Fondo Valle del Tappino (km 22,280), in comune alla quale oltrepassa il torrente Tappino sul viadotto Sant'Anna e prosegue per un breve tratto; con l'altra statale che punta verso Campobasso, la SS 212 riprende il suo percorso autonomo come svincolo della prima, proseguendo con la chilometrica originaria dalla progressiva di 80,1. Da qui il percorso ricalca abbastanza fedelmente quello originario e si fa pi\u00f9 tortuoso, risalendo a mezzacosta fino a Pietracatella, dove supera il passo omonimo (725 m s.l.m., al km 88,235 ca). Scende poi per un breve tratto e continua a mezza costa verso Sant'Elia a Pianisi, che attraversa come corso Umberto I; qui, al km 94,85, vi si innesta la SS 212 bis, alternativa di percorso per questo ultimo tratto pi\u00f9 lineare e veloce. Esce dal centro abitato e ridiscende con varie curve fino ad un complesso di svincoli con cui \u00e8 connessa da un lato, di nuovo, alla SS 212 bis, da un altro alla strada statale 87 var Falcionina (vecchio tracciato della 87 \"Sannitica\" divenuto provinciale e poi riclassificato dall'ANAS come NSA 523) e da un altro alla stessa \"Sannitica\", su cui termina nei pressi della stazione di Ripabottoni-Sant'Elia, alla progressiva kilometrica di 104.\nLocalit\u00e0 attraversate.\nElenco schematico delle localit\u00e0 attraversate (in \"corsivo\" quelle del vecchio percorso riclassificato, senza attraversamento urbano dopo la costruzione in scorrimento veloce):\nStrada statale 212 dir.\nPercorso.\nLa strada inizia allo svincolo \"Benevento Ovest - Pietrelcina\" della SS 372 e raggiunge un portale di biforcazione con la SS 212 originaria, che qui ha come complanare, all'altezza della contrada San Chirico. Tramite un percorso piuttosto scorrevole e moderno (singola carreggiata, due corsie senza incroci a raso) evita l'attraversamento della ferrovia Benevento-Campobasso che il vecchio percorso doveva superare e raggiunge lo svincolo per Pietrelcina, alla cui uscita \u00e8 posta la rotonda di contrada Mosti che raccorda nuovo e vecchio percorso, quest'ultimo giunge a Pietrelcina dopo circa 4 kilometri. A livello dello svincolo lo scorrimento veloce prosegue senza soluzione di continuit\u00e0 nella SS 212 var.\nLungo il percorso viene utilizzata in modo promiscuo la segnaletica riportante SS 212 e SS 212 dir.\nStrada statale 212 var Variante di Pietrelcina.\nLa strada statale 212 var Variante di Pietrelcina (SS 212 var) \u00e8 una strada statale italiana di recente costruzione che prende il nome dal comune di cui evita l'attraversamento del centro urbano.\nLa strada rappresenta il tratto ad oggi in esercizio della nuova Fortorina, arteria che sulla carta dovrebbe collegare Benevento con la valle del Fortore, in sostituzione degli obsoleti tracciati della strada statale 212 della Val Fortore e della strada statale 369 Appulo Fortorina. In particolare \u00e8 stata approvata la costruzione dell'arteria fino allo svincolo di San Marco dei Cavoti, per confluire proprio nella ex SS 369.\nLa prima parte del tratto in funzione \u00e8 stata inaugurata il 28 marzo 2012 e ha origine all'altezza della rotonda di contrada Mosti, non lontano dalla stazione di Pietrelcina, dal tratto gi\u00e0 ammodernato della SS 212, la cui costruzione aveva portato ad un declassamento della prima parte a strada provinciale (n. 41); questa parte iniziale terminava provvisoriamente in corrispondenza dello svincolo di Pesco Sannita, per una lunghezza di 4,200\u00a0km. Il 6 dicembre 2013 c'\u00e8 stata l'apertura della tratta tra lo svincolo di Reino e la rotonda sulla \"strada beneventana n\u00b0 2\" alle porte di San Marco dei Cavoti, ultima tratta messa in funzione al 2020."}
{"id": "2085915", "revid": "1938929", "url": "https://it.wikipedia.org/wiki?curid=2085915", "title": "Tom Meschery", "text": " \u00c8 cugino del famoso scrittore russo Lev Tolstoj "}
{"id": "2085917", "revid": "729019", "url": "https://it.wikipedia.org/wiki?curid=2085917", "title": "Strada statale 219 di Gubbio e Pian d'Assino", "text": "La strada statale 219 di Gubbio e Pian d'Assino (SS 219), gi\u00e0 in parte nuova strada ANAS 282 Variante Padule-Branca (NSA 282), \u00e8 una strada statale italiana che collega Fossato di Vico con Umbertide, passando per Gubbio.\nPercorso.\nLa strada ha origine in localit\u00e0 Osteria del Gatto, frazione di Fossato di Vico, dall'innesto con la strada statale 3 Via Flaminia. Il tracciato prosegue per qualche chilometro in direzione sud-ovest fino all'innesto sulla strada statale 318 di Valfabbrica presso Branca. Dopo un breve tratto in comune, la strada si ridistacca in direzione nord-ovest verso Gubbio. Superata quest'ultima, il tracciato devia verso ovest scendendo infine nella Valtiberina, dove termina il proprio percorso innestandosi sul tracciato ormai dismesso della strada statale 3 bis Tiberina, nei pressi di Pian d'Assino, all'interno del comune di Umbertide.\nL'attuale tracciato \u00e8 il frutto di diverse revisioni che si sono alternate negli anni duemila.\nIn seguito al decreto legislativo n. 112 del 1998, dal 2001 la gestione del tratto compreso tra il km 5,600 (innesto SS 318 presso Branca) al km 44,920 (innesto ex SS 3 bis presso Umbertide) \u00e8 passata dall'ANAS alla Regione Umbria che l'ha classificata come strada regionale 219 di Gubbio e Pian d'Assino (SR 219) ed ha poi ulteriormente devoluto le competenze alla Provincia di Perugia mantenendone comunque la titolarit\u00e0.\nCon il D.P.C.M. del 23 novembre 2004, divenuto esecutivo il 4 settembre 2006, il tracciato ha subito le seguenti variazioni:\nNel 2009, a seguito dell'inaugurazione del nuovo tratto di strada statale 318 di Valfabbrica da Branca a Fossato di Vico, il tratto sotteso (lungo 5,600\u00a0km) \u00e8 stato declassificato e nuovamente inserito nell'itinerario della SS 219."}
{"id": "2085918", "revid": "1121152", "url": "https://it.wikipedia.org/wiki?curid=2085918", "title": "Rapporto Belmont", "text": "Il Rapporto Belmont \u00e8 un rapporto creato dallo United States Department of Health and Human Services (in italiano \"Dipartimento della Salute e dei Servizi Umani degli Stati Uniti\"), e tratta i \"principi etici e le linee guida per la protezione dei soggetti umani nella ricerca\".\nIl suddetto documento \u00e8 intitolato \"Ethical Principles and Guidelines for the Protection of Human Subjects of Research\" ed \u00e8 un importante documento storico nel campo dell'etica medica.\nIl rapporto fu redatto il 30 settembre 1978 e pubblicato il 18 aprile 1979 e deve il suo nome al Centro di conferenze Belmont, ove fu strutturato il documento.\nIl centro conferenze, una volta parte del Smithsonian Institution \u00e8 situato in Elkridge (Maryland), 10 miglia a sud di Baltimora ed \u00e8 adesso parte dell'Howard Community College.\nStoria.\nNato in parte dalla problematica derivata dal drammatico studio sulla sifilide di Tuskegee (1932-1972), e basato sulla \"\"National Commission for the Protection of Human Subjects of Biomedical and Behavioral Research\" (Commissione Nazionale per la protezione dei Soggetti Umani nelle Ricerche Biomediche e Comportamentali)\" (1974-1978), il dipartimento della salute, istruzione e welfare (HEW) alla fine degli anni '70 ed all'inizio degli anni '80, rivisit\u00f2 ed espanse le sue regole per la protezione dei soggetti umani, articolo 45 del Code of Federal Regulations (CFR) parte 46. Nel 1979 fu pubblicato il report della Commissione chiamato:\"\u201cEthical Principles and Guidelines for the Protection of Human Subjects of Research\u201d\". Fu chiamato Belmont Report, per via del Belmont Conference Center, ove la commissione nazionale si incontr\u00f2 quando disegn\u00f2 per la prima volta il report.\nI tre fondamentali principi etici per l'uso dei soggetti umani in una ricerca sono:\nAppare evidente come questi principi siano gli stessi \"principi di bioetica\" proposti nello stesso anno da Tom Beauchamp e J. F. Childress nel manuale \"Principi di etica biomedica.\" D'altra parte, lo stesso Beauchamp aveva partecipato alla redazione del \"rapporto\". \nQuesti principi rimangono la base per le regole del Human and Health Service Departmennt, riguardanti la protezione dei soggetti umani.\nAttualmente il Belmont Report continua ad essere un referente essenziale per il comitato di revisione istituzionale (IRC), che riesamina le proposte di ricerca sostenute dal HHS o che coinvolgono soggetti umani, al fine di garantire che la ricerca risponda ai fondamenti etici del regolamento.\nCompendio.\nCompendio ripreso dall'abstract del Belmont Report: \nIl 12 luglio 1974 il National Research Act (Pub. L. 93-348), divenne legge, creando di conseguenza la Commissione Nazionale per la protezione dei soggetti umani per la ricerca biomedica e comportamentale (National Commission for the Protection of Human Subjects of Biomedical and Behavioral Research). Uno degli scopi della commissione era identificare i principi etici alla base della condotta della ricerca biomedica e comportamentale che coinvolga soggetti umani e sviluppare linee guida che devono essere seguite per assicurare che la ricerca sia condotta in accordo con tali principi. La commissione fu indirizzata a considerare:\nIl Belmont Report cerca di fare un sunto dei principi base etici identificati dalla Commissione. \u00c8 il risultato di una sessione intensiva di discussione durata quattro giorni che fu tenuta nel febbraio del 1976 al Centro di Conferenze Belmont dello Smithsonian Institution, integrata con delibere mensili della Commissione che si sono svolte nell'arco di un periodo di quasi quattro anni. Esso espone i principi etici di base e le linee guida che devono essere tenuti presente nel risolvere i problemi etici che riguardano la condotta della ricerca con esseri umani. Con la pubblicazione del Report nel Registro federale, e fornendo ristampe su richiesta, la segreteria voleva che fosse agevolmente disponibile per scienziati, membri del Institutional Review Boards e dipendenti Federali.\nL'appendice, contenente i voluminosi report (2 volumi) di esperti e specialisti che parteciparono ai lavori della commissione \u00e8 disponibile come \"HEW Publication No. (OS) 78-0013 and No. (OS) 78-0014\", in vendita dalla Sopraintendenza dei Documenti USA (Superintendent of Documents, U.S. Government Printing Office, Washington, D.C. 20402).\nA differenza di molti altri rapporti della Commissione, il Belmont Report non fa raccomandazioni specifiche per atti amministrativi da parte della Segreteria della Salute, Istruzione e Welfare, bens\u00ec raccomanda che venga adottato interamente come un documento di politica dipartimentale. Il Dipartimento richiede un commento pubblico su queste raccomandazioni.\nIl Belmont Report oggi.\nNel 1991, altre agenzie e dipartimenti federali della HHS (U.S. Department of Health &amp; Human Services) adottarono un set uniforme di regole per la protezione dei soggetti umani, identificate con la sottoparte A del 45 CFR parte 46 della regolamentazione HHS. Questo set uniforme di regole \u00e8 il regolamento federale per la protezione dei soggetti umani, chiamato informalmente \u201cCommon Rule\u201d (in inglese Federal Policy for the Protection of Human Subjects). L\"'Office for Human Research Protections (OHRP)\" fu istituito all'interno del HHS.\nAttualmente il Belmont Report serve come documento storico e fornisce una cornice etica per capire i regolamenti negli USA della ricerca sperimentale."}
{"id": "2085919", "revid": "1318658", "url": "https://it.wikipedia.org/wiki?curid=2085919", "title": "Wohnstadt Carl Legien", "text": "La Wohnstadt Carl Legien (lett. \"citt\u00e0 residenziale \"Carl Legien\"\") \u00e8 un complesso residenziale di Berlino. Si trova nel quartiere (\"Ortsteil\") di Prenzlauer Berg, all'esterno dell'anello ferroviario (\"Ringbahn\").\nAssieme ad altri cinque complessi residenziali di Berlino edificati nel periodo della Repubblica di Weimar (tra il 1910 ed il 1933) fa oggi parte del patrimonio mondiale UNESCO.\nStoria.\nDopo la crisi edilizia negli anni immediatamente successivi alla prima guerra mondiale, la Repubblica di Weimar istitu\u00ec un ampio piano di edilizia residenziale che port\u00f2 alla costruzione, a Berlino, di numerosi nuovi insediamenti, nel quartiere di Prenzlauer Berg, insieme alla Wohnstadt Carl Legien venne costruito anche l'insediamento GEHAG. L'elevato costo dei terreni impose una densit\u00e0 maggiore rispetto ad altri quartieri contemporanei pi\u00f9 periferici (\"Onkel-Toms-H\u00fctte\", \"Hufeisensiedlung\"), furono pertanto progettati edifici da quattro o cinque piani. Vennero edificati solo due terzi del totale degli edifici progettati, la crisi del 1929 provoc\u00f2 infatti l'abbandono delle costruzioni. Il quartiere fu progettato nel 1925 e realizzato nel 1929-30 dagli architetti Bruno Taut e Franz Hillinger, il progetto si ispir\u00f2 a quello del quartiere residenziale di Tusschendijken di Rotterdam, progettato da Jacobus Johannes Pieter Oud con il quale Taut ebbe numerosi contatti\nDurante il regime nazionalsocialista la \"Wohnstadt\", dedicata al socialdemocratico Carl Legien, fu ribattezzata \"Flandernsiedlung\" (\"quartiere fiammingo\"), a ricordare le battaglie sostenute dall'esercito tedesco nelle Fiandre durante la prima guerra mondiale.\nDopo un periodo di degrado successivo alla seconda guerra mondiale (durante la quale fu parzialmente danneggiata), la \"Wohnstadt\" fu restaurata una prima volta dal governo della Repubblica Democratica Tedesca, e una seconda dopo la riunificazione.\nCaratteristiche.\nCentro del quartiere \u00e8 la \"Erich-Weinert-Stra\u00dfe\"; gli edifici sono organizzati intorno a lunghe corti (probabilmente ispirate al quartiere \"Tusschendyk\" di Rotterdam, opera dell'arch.J.J.P. Oud). In tal modo, il verde privato delle corti si lega con il verde pubblico della strada.\nUna delle corti fu successivamente chiusa da un corpo basso per negozi.\nIl quartiere fu diviso in tre lotti: il primo, a sud della \"Erich-Weinert-Stra\u00dfe\"; il secondo, a nord della stessa; il terzo (mai realizzato), ancora pi\u00f9 a nord, fino a \"Ostseetra\u00dfe\"."}
{"id": "2085920", "revid": "599013", "url": "https://it.wikipedia.org/wiki?curid=2085920", "title": "Lee Shaffer", "text": "Carriera.\nCollege.\nAla di 6'7\" (201 cm) nato a Chicago, Shaffer gioc\u00f2 da protagonista presso l'Universit\u00e0 del North Carolina, dove \u00e8 stato nominato ACC Basketball Player of the Year nel 1960.\nNBA.\nSyracuse Nationals (Philadelphia 76ers) 1961-1964.\nShaffer fu la scelta numero 5 dei Syracuse Nationals nel Draft NBA del 1960. Fu selezionato dopo i due Hall of Famer Oscar Robertson (scelto alla 1) e Jerry West (scelto alla 2) e prima di altri due futuri Hall of Famer Lenny Wilkens (scelto alla 6) e Tom Sanders (scelto alla 8).\nHa giocato tre stagioni (1961-1964) nella National Basketball Association come membro dei Philadelphia 76ers. Selezionato come All-Star NBA nel 1963, Shaffer ha tenuto una media di carriera di 16,8 punti a partita e 6,3 rimbalzi a partita."}
{"id": "2085922", "revid": "287204", "url": "https://it.wikipedia.org/wiki?curid=2085922", "title": "Alejo Garc\u00eda", "text": "Biografia.\nFece parte della fallimentare spedizione di Juan D\u00edaz de Sol\u00eds, alla ricerca di un passaggio tra oceano Atlantico e Pacifico. Dopo aver raggiunto le foci dei fiumi Uruguay e Paran\u00e1, fu chiaro che il R\u00edo de la Plata non era uno stretto. A questo punto de Sol\u00eds venne ucciso (secondo quanto disse la sua ciurma) da indiani cannibali (identificati con i Charr\u00faa o i Guaran\u00ed) ed i suoi tenenti optarono per il ritorno in Spagna.\nAl ritorno alcune delle sue navi naufragarono al largo di Santa Catarina nell'odierno Brasile. Tra i sopravvissuti vi fu Alejo Garc\u00eda, un avventuriero portoghese che aveva gi\u00e0 avuto contatti con i Guaran\u00ed.\nRaggiunse l'isola, vivendo tra i Guaran\u00ed. Mentre si trovava qui sent\u00ec la storia di un \"Re Bianco\" che viveva ad ovest, governando citt\u00e0 di incomparabile ricchezza e splendore. \nDopo otto anni Garc\u00eda aveva raccolto abbastanza uomini e rifornimenti per tentare un viaggio verso la terra del \"Re Bianco\". Marciando ad ovest la sua compagnia scopr\u00ec una grande cascata. Il merito della scoperta delle cascate dell'Iguaz\u00fa viene solitamente attribuito al governatore \u00c1lvar N\u00fa\u00f1ez Cabeza de Vaca, e lo storico Efraim Cardoza afferma che Garc\u00eda attravers\u00f2 il Paran\u00e1 presso le piccole cascate denominate Monday.\nNel 1524 e 1525 il piccolo gruppo reclut\u00f2 un esercito di circa 2000 soldati Guaran\u00ed del posto dalla vicina Asunci\u00f3n, quale rinforzo per invadere le terre vicine. Entrarono nel Chaco, una regione semi deserta. Garc\u00eda fu il primo europeo ad attraversare il Chaco riuscendo anche a penetrare nelle difese esterne dell'impero Inca sulle colline delle Ande, nell'odierna Bolivia. La sua impresa anticip\u00f2 di otto anni quella di Francisco Pizarro.\nI saccheggi di Garcia fruttarono un'incredibile quantit\u00e0 di argento. Quando l'esercito di Huayna C\u00e1pac arriv\u00f2 a contrastarlo, Garc\u00eda scapp\u00f2 con il bottino, per poi venire assassinato dagli alleati indiani nei pressi di San Pedro sulle rive del fiume Paraguay.\nGli indiani risparmiarono la vita al figlio, che fu il primo meticcio paraguayano. Le notizie dell'incursione in territorio inca distrassero Sebastiano Caboto dalla sua spedizione verso le Indie orientali spagnole (che avrebbe portato alla circumnavigazione del globo prima di Ferdinando Magellano) obbligandolo ad imprigionare o abbandonare i propri tenenti restando nella regione del R\u00edo de la Plata per molti anni."}
{"id": "2085923", "revid": "287204", "url": "https://it.wikipedia.org/wiki?curid=2085923", "title": "Alejo Garcia", "text": ""}
{"id": "2085924", "revid": "287204", "url": "https://it.wikipedia.org/wiki?curid=2085924", "title": "Aleixo Garcia", "text": ""}
{"id": "2085925", "revid": "599013", "url": "https://it.wikipedia.org/wiki?curid=2085925", "title": "Len Chappell", "text": ""}
{"id": "2085932", "revid": "287204", "url": "https://it.wikipedia.org/wiki?curid=2085932", "title": "Renato Palumbo", "text": "Biografia.\nInizia sin da giovane lo studio della musica dedicandosi al pianoforte ma anche al canto, alla composizione e alla direzione d'orchestra. Gi\u00e0 a sedici anni sale per la prima volta sul podio per dirigere la \"Teresien Messe\" di Haydn.\nSi dedica poi al teatro d'opera come maestro collaboratore, accompagnatore e suggeritore, acquisendo rapidamente esperienza. \u00c8 fondatore e primo direttore del Coro Cilea di Reggio Calabria. Nel 1981 dirige per la prima volta un'opera debuttando con \"Il trovatore\" di Giuseppe Verdi. Viene quindi invitato a dirigere ad Istanbul ed in seguito gli viene proposto un contratto di sei anni alla guida del Teatro dell'Opera della metropoli turca. Ha inizio cos\u00ec la sua carriera di direttore, che lo porter\u00e0 in giro per il mondo a dirigere nei teatri d'opera e nelle sale da concerto d'Europa, Stati Uniti, Asia e Africa. In questo periodo diviene direttore principale del Teatro dell'Opera di Citt\u00e0 del Capo. \u00c8 direttore musicale del festival di Macao per nove anni, fino al 1999.\nNel 2006 viene nominato direttore principale della Deutsche Oper Berlin dove rimane fino al 2007 quando risolve anticipatamente il contratto con l'ente lirico tedesco.\nCronologia essenziale.\n1998\n\"Mese mariano\" e \"Il re\" Festival della Valle d'Itria, Martina Franca\n1999\n\"Der Fliegende Holl\u00e4nder\" Kulturzentrum, Macao (con Bernd Weikl, Elizabeth Connell)\n\"Simon Boccanegra\" Festival della Valle d'Itria, Martina Franca\n\"Carmen\" Arena di Verona\n\"I due Foscari\" Circuito Lirico Lombardo\n2000\n\"Les contes d'Hoffmann\" Teatro dell'Opera di Roma\n\"Robert le diable\" Festival della Valle d'Itria, Martina Franca\n\"Sly\" Teatro Regio di Torino\n2002\n\"Les Huguenots\" Festival della Valle d'Itria, Martina Franca\n\"Lucrezia Borgia\" per il Teatro alla Scala di Milano (Teatro degli Arcimboldi) ripreso dalla RAI\n2003\n\"I lombardi alla prima crociata\" Teatro Regio di Parma\n\"Adina\" Rossini Opera Festival di Pesaro\n\"La traviata\" Teatro Regio di Parma\n2004\n\"Andrea Ch\u00e9nier\" Teatro Comunale di Bologna\n\"Beatrice di Tenda\" Teatro alla Scala di Milano (Arcimboldi)\n\"Hans Heiling\" Teatro Lirico di Cagliari\n\"Elisabetta regina d'Inghilterra\" Rossini Opera Festival di Pesaro\n\"La traviata\" Wiener Staatsoper\n2005\n\"Il trovatore\" Teatro Regio di Torino\n\"Bianca e Falliero\" Rossini Opera Festival di Pesaro\n2006\n\"Il trovatore\" Teatro Regio di Parma\n\"La cenerentola\" Teatro Carlo Felice di Genova\n\"Germania\" Berlin Deutsche Oper\n2007\n\"Manon Lescaut\" Liceu di Barcelona\n\"Rigoletto\" Covent Garden - Royal Opera House Londra\n\"Otello\" Rossini Opera Festival di Pesaro\n\"I vespri siciliani\" Teatro Carlo Felice di Genova\n2008\n\"Rigoletto\" Teatro Regio di Torino\n\"La battaglia di Legnano\" Palacio Euskalduna di Bilbao\n\"Aida\" e \"Rigoletto\" Arena di Verona\n\"I due Foscari\" Palacio Euskalduna di Bilbao\n\"Don Carlo\" Staatsoper di Vienna\n2009\n\"Cavalleria rusticana\" e \"Pagliacci\" Chicago Lyric Opera\n\"Un ballo in maschera\" Op\u00e9ra di Parigi\n\"Adriana Lecouvreur\" Teatro Regio di Torino\n\"Tosca\" Teatro Petruzzelli di Bari (Teatro Piccinni)\n\"Ernani\" Lyric Opera Chicago\n\"Turandot\" Teatro Petruzzelli di Bari (inaugurazione teatro ricostruito)\n2010\n\"Manon Lescaut\" Teatro La Fenice di Venezia\n\"Un ballo in maschera\" ABAO di Bilbao\n\"Mefistofele\" Teatro dell'Opera di Roma\n\"Macbeth\" Lyric Opera Chicago\n\"Il corsaro\" Abao Bilbao (prima rappresentazione assoluta in Spagna dell'opera)\n2011\n\"I due Foscari\" Teatro Verdi di Trieste\nConcerto sinfonico (Mozart e Chaikovskij) Teatro Petruzzelli di Bari\n\"Les huguenots\" Teatro Real de Madrid\n\"Tosca\" Op\u00e9ra de Paris\n\"Tosca\" Teatro R\u00e9al de Madrid\n\"La traviata\" Gran Teatro La Fenice di Venezia\n\"Ernani\" Bunka Kaikan Theater, Tokyo (tourn\u00e9e Teatro Comunale di Bologna)\n\"Il trovatore\" Teatro Massimo, Palermo\n\"Carmen\" Teatro Massimo, Palermo\n\"Requiem\" di G. Verdi, Poznam\n2012\n\"Aida\" Lyric Opera, Chicago\n\"La forza del destino\", Teatro Colon de Buenos Aires\n\"Un ballo in maschera\" Teatro Regio di Torino\n\"Aida\" Gran Teatre de Liceu de Barcelona\n\"La forza del destino \"Gran Teatre de Liceu de Barcelona\n\"Il trovatore\" Teatro Comunale di Bologna\n2013\n\"Andrea Ch\u00e9nier\" Teatro Regio di Torino\n\"La boh\u00e8me\" Teatro Regio di Torino\n\"Nabucco\" Teatro Regio di Parma\n\"Nabucco\" Teatro Massimo di Palermo\n\"Madama Butterfly\" Teatro delle Muse Franco Corelli di Ancona\n\"Aida\" State Theatre di Melbourne\nMacbeth, Teatro Lirico di Cagliari\nTosca, Terme di caracalla, Roma\nAttila, Op\u00e9ra Royal de Wallonie de Li\u00e8ge\nProgetti.\nRenato Palumbo si dedica anche all'insegnamento. Partecipa annualmente ai corsi per giovani cantanti lirici che si tengono a fine agosto a Belluno (fra gli altri docenti William Matteuzzi, Vincenzo Bello, Stella Silva). \u00c8 inoltre uno dei direttori pi\u00f9 impegnati nell'ambito del progetto TuttoVerdi dell'Abao di Bilbao, che lo vede regolarmente in cartellone; in particolare nel 2010 ha diretto \"Un ballo in maschera\" in febbraio e \"Il corsaro\" in novembre. Dopo l\"'Aida\" a Chicago nella stagione 2011/2012 torner\u00e0 anche a Bologna (\"Il trovatore\" novembre 2012) e Barcellona (\"Aida\" e \"La forza del destino\"), oltre a fare il suo debutto al Colon di Buenos Aires sempre con \"La forza del destino\".\nDiscografia.\nCD\nDVD"}
{"id": "2085934", "revid": "287204", "url": "https://it.wikipedia.org/wiki?curid=2085934", "title": "Eoherpeton watsoni", "text": "Leoerpeton (Eoherpeton watsoni) \u00e8 un tetrapode estinto, appartenente ai rettiliomorfi. Visse alla fine del Carbonifero inferiore (Viseano \u2013 Namuriano, circa 340 milioni di anni fa), e i suoi resti sono stati ritrovati in Scozia.\nDescrizione.\nLungo circa un metro e mezzo, questo animale era simile a una gigantesca salamandra: il corpo era piuttosto allungato, mentre le zampe erano corte e poste ai lati del corpo. Il cranio, invece, era robusto e armato di lunghi denti acuminati, ad indicare una spiccata abitudine predatoria. Il cranio dell'eoerpeton mostra alcuni caratteri primitivi, come la mancanza di una fossa otica distinta, che indicano chiaramente l'assenza di un timpano sviluppato. Probabilmente questo animale si trovava pi\u00f9 a suo agio negli ambienti lacustri che in quelli tipicamente terrestri.\nClassificazione.\nA causa di alcune caratteristiche craniche, l'eoerpeton \u00e8 considerato un membro primitivo degli antracosauri, un ordine di tetrapodi primitivi simili agli anfibi, ma probabilmente pi\u00f9 vicini all'origine dei rettili. Sembra che, all'interno della classificazione di questo gruppo, \"Eoherpeton\" avesse una posizione basale."}
{"id": "2085939", "revid": "1573940", "url": "https://it.wikipedia.org/wiki?curid=2085939", "title": "Simocyon", "text": "Il simocione (genere Simocyon ) \u00e8 un mammifero carnivoro della famiglia Ailuridae estinto imparentato con il panda minore (\"Ailurus fulgens\"). Visse tra il Miocene superiore e il Pliocene inferiore (14 \u2013 5 milioni di anni fa). I suoi resti sono stati ritrovati in Europa, Asia e, in misura minore, Nordamerica.\nDescrizione.\nDi taglia simile a quella di un puma, questo animale aveva un corpo agile e forte, lunghe zampe e un muso relativamente corto e dotato di denti affilati, che lasciano supporre una dieta carnivora. La particolarit\u00e0 pi\u00f9 rilevante del simocione riguarda la presenza, negli arti anteriori, di un \u201cfalso pollice\u201d, simile a quello presente nel panda minore e nel panda gigante. Questa struttura era prodotta da un allargamento radiale dell'osso sesamoide, e costituiva una superficie quasi immobile contro la quale si opponevano le altre dita, permettendo cos\u00ec all'animale di afferrare o artigliare prede. Altre caratteristiche insolite di questo animale includono ossa del polso insolitamente mobili e una scapola notevolmente sviluppata, che con ogni probabilit\u00e0 forniva un punto di ancoraggio per grandi muscoli delle spalle. La spina lombare, inoltre, assomiglia molto a quella dei mustelidi attuali.\nClassificazione.\nLe parentele del simocione con gli altri carnivori sono materia di dibattito tra gli studiosi. Tuttavia, la scoperta di nuovo materiale cranico proveniente dalla Cina ha permesso di stabilire che questo animale era imparentato con l'attuale panda minore (Wang, 1997; Peign\u00e9 et al., 2005). Questi studi, che si basano principalmente su analogie dei denti, delle ossa dell'orecchio e delle articolazioni, hanno portato alla conclusione che il simocione appartenesse a una sottofamiglia distinta (Simocyoninae) nell'ambito della famiglia degli ailuridi (Ailuridae). Possibili parenti stretti di \"Simocyon\" erano \"Alopecocyon\" e \"Actiocyon\".\nStile di vita.\nLe notevoli specializzazioni dello scheletro di Simocyon, in particolare degli arti anteriori, hanno portato gli studiosi a interrogarsi sullo stile di vita di questo animale. Il \u201cfalso pollice\u201d, ad esempio, \u00e8 presente anche nel panda minore e nel panda gigante: in queste due forme si \u00e8 sviluppato per convergenza adattativa e viene usato per afferrare le fronde di bamb\u00f9 e portarle alla bocca. La dentatura del simocione, per\u00f2, era quella tipica di un animale carnivoro. Sembra che il falso pollice si sia evoluto nel simocione e nel panda minore per arrampicarsi sugli alberi: in effetti, il panda \u00e8 principalmente arboricolo, e la forma fossile possiede notevoli adattamenti scheletrici per l'arrampicata. Probabilmente l'antenato comune delle due forme era un carnivoro arboricolo che svilupp\u00f2 il falso pollice per aiutarsi ad afferrare i rami.\nIl simocione, per\u00f2, era decisamente pi\u00f9 grande di qualunque carnivoro arboricolo noto. In ogni caso, altri aspetti della sua anatomia richiamano pi\u00f9 un cacciatore adatto alla corsa sul terreno; uno studio recente (Salesa et al, 2006) ipotizza che il simocione fosse un tipico carnivoro terrestre che conserv\u00f2 la capacit\u00e0 di arrampicarsi sugli alberi per sfuggire a predatori pi\u00f9 grandi di lui. Nello stesso periodo e nello stesso habitat del simocione, infatti, vivevano i cosiddetti \u201ccani \u2013 orso\u201d (Amphicyonidae) e le ben note tigri dai denti a sciabola. In questo senso, le caratteristiche peculiari dello scheletro potrebbero aver garantito al simocione una capacit\u00e0 notevole di arrampicarsi sugli alberi velocemente durante la fuga."}
{"id": "2085943", "revid": "767487", "url": "https://it.wikipedia.org/wiki?curid=2085943", "title": "Arnie Johnson", "text": ""}
{"id": "2085946", "revid": "767487", "url": "https://it.wikipedia.org/wiki?curid=2085946", "title": "Paul Noel", "text": ""}
{"id": "2085947", "revid": "172866", "url": "https://it.wikipedia.org/wiki?curid=2085947", "title": "Defenders of the Earth", "text": ""}
{"id": "2085949", "revid": "599013", "url": "https://it.wikipedia.org/wiki?curid=2085949", "title": "Joe McNamee", "text": ""}
{"id": "2085951", "revid": "290948", "url": "https://it.wikipedia.org/wiki?curid=2085951", "title": "Argine in froldo", "text": ""}
{"id": "2085952", "revid": "290948", "url": "https://it.wikipedia.org/wiki?curid=2085952", "title": "Argine in botta", "text": ""}
{"id": "2085953", "revid": "599013", "url": "https://it.wikipedia.org/wiki?curid=2085953", "title": "Bill Calhoun", "text": "Carriera.\nHa vinto un titolo NBA con i Rochester Royals nel 1951."}
{"id": "2085954", "revid": "52076", "url": "https://it.wikipedia.org/wiki?curid=2085954", "title": "The Disney Store", "text": ""}
{"id": "2085955", "revid": "105287585", "url": "https://it.wikipedia.org/wiki?curid=2085955", "title": "Flash Gordon - La grande avventura", "text": "Flash Gordon - La grande avventura (\"Flash Gordon: The Greatest Adventure of All\") \u00e8 un lungometraggio d'animazione televisivo, prodotto nel dalla Filmation e dalla King Features Syndicate, della durata di 95 minuti, e trasmesso per la prima volta nel 1982. \u00c8 un midquel dalla serie animata del 1979 \"The New Adventures of Flash Gordon\", e ispirato all'omonimo personaggio dei fumetti fantascientifici ideato nel 1934 da Alex Raymond.\nEdizione italiana.\nDoppiaggio eseguito dalla Pentaphone; traduzione di Silvia Carli, adattamento dialoghi e direzione Danilo Bruni, missaggio di Marco Trivellato, tecnico del suono Fabio Pizzinat."}
{"id": "2085962", "revid": "1833487", "url": "https://it.wikipedia.org/wiki?curid=2085962", "title": "Stoppino", "text": "Lo stoppino (termine derivato da \"stoppa\") o lucignolo \u00e8 un filo intrecciato di fibra tessile, spesso di cotone, impiegato nelle candele e nelle lampade.\nTramite capillarit\u00e0 trasporta il carburante (cera liquida, nel caso di una candela), verso la fiamma: quando questo arriva nell'immediata vicinanza della fiamma vaporizza e, reagendo con l'ossigeno (comburente) presente nell'aria la alimenta.\nMolti stoppini sono impregnati di cera (ad oggi \u00e8 la paraffina la pi\u00f9 impiegata), in modo da facilitarne l'accensione. La fibra che compone lo stoppino pu\u00f2 essere trattata con sostanze che la rendono pi\u00f9 resistente alle fiamme, per evitare che si consumi troppo in fretta.\nGli stoppini possono avere un'anima di metallo, in passato veniva impiegato il piombo, ma il rischio di intossicazione dovuto all'impiego di questo metallo ha fatto preferire altre soluzioni, come lo zinco.\nIl diametro e la forma dello stoppino influenzano la velocit\u00e0 della fiamma e devono essere valutati anche in base alla forma e dimensione della candela. Uno stoppino di diametro elevato o troppo lungo creer\u00e0 una fiamma di dimensioni maggiori, con pi\u00f9 veloce scioglimento della cera, mentre uno stoppino troppo corto potrebbe causare lo spegnimento della fiamma. In passato gli stoppini venivano tagliati con apposite forbici, mentre al giorno d'oggi sono progettati in modo da consumarsi con l'avanzare della fiamma."}
{"id": "2085968", "revid": "486946", "url": "https://it.wikipedia.org/wiki?curid=2085968", "title": "Senato americano", "text": ""}
{"id": "2085970", "revid": "110157", "url": "https://it.wikipedia.org/wiki?curid=2085970", "title": "Ponto (nave)", "text": "Il ponto era un bastimento da carico utilizzato soprattutto nell'area mediterranea, a partire dal I secolo d.C., adibito al trasporto marittimo di grandi quantit\u00e0 e a lunga distanza (tipico l'esempio del grano egiziano).\nCaratteristiche.\nLa stazza raggiungeva le trecento tonnellate, distribuite su una lunghezza di circa cinquanta metri e una larghezza di dodici. L'albero di maestra era caratterizzato dalla presenza di una vela quadra e di un pennone, cos\u00ec come l'albero di trinchetto, che era inclinato in avanti.\nIl timone, abitualmente era situato sul lato destro della imbarcazione (dritta).&lt;br&gt;\nLa barca veniva abitualmente rinforzata con delle specie di cinture di legno e con cavi, a causa di una certa certa fragilit\u00e0 strutturale.&lt;br&gt;\nL'imbarcazione non consentiva agi e comodit\u00e0 ai marinai e ai viaggiatori che in pratica non potevano usufruire nemmeno di luoghi coperti.\nIl ponto non era una imbarcazione molto veloce e non consentiva alcune manovre, quale la virata di bordo in poppa.\nIl ponto di san Paolo.\nIl ponto \u00e8 rimasto storicamente legato al trasporto di san Paolo da Myre a Malta, cos\u00ec come \u00e8 rimasto agli annali, il suo naufragio sul litorale di Malta causato proprio dalla difficile manovrabilit\u00e0 del mezzo. Il ponto trasport\u00f2 i prigionieri cristiani trasferiti a Roma."}
{"id": "2085975", "revid": "322321", "url": "https://it.wikipedia.org/wiki?curid=2085975", "title": "Filippo Franceschi", "text": "Biografia.\nNato a Brandeglio, frazione di Bagni di Lucca, il 15 maggio 1924, venne ordinato sacerdote il 21 dicembre 1946 dall'arcivescovo di Lucca Antonio Torrini.\nDal 1949 al 1952 fu vicedirettore del Collegio Augustinianum dell'Universit\u00e0 Cattolica del Sacro Cuore di Milano.\nIl 9 novembre 1953 consegu\u00ec la laurea in lettere presso l'Universit\u00e0 Cattolica del Sacro Cuore di Milano e, il 20 giugno 1960, la licenza in teologia presso la Pontificia Universit\u00e0 Lateranense di Roma.\nDecano di San Michele in Foro, a Lucca, dal 1961, il 1\u00ba giugno 1964 fu chiamato a Roma a ricoprire l'ufficio di assistente nazionale del settore giovani di Azione Cattolica.\nMinistero episcopale.\nNominato vescovo coadiutore di Tarquinia e Civitavecchia, titolare di Silli, il 30 maggio 1973, ricevette l'ordinazione episcopale il 29 giugno dello stesso anno per l'imposizione delle mani di papa Paolo VI.\nIl 15 luglio 1976 fu nominato arcivescovo di Ferrara e vescovo di Comacchio; il 7 gennaio 1982 arcivescovo-vescovo di Padova.\nColpito da un male incurabile, il 31 marzo 1988, durante la messa crismale, ricevette, per sua espressa volont\u00e0, l'unzione degli infermi dal vicario generale Alfredo Magarotto; mor\u00ec il 30 dicembre dello stesso anno. Il rito esequiale si tenne nella cattedrale di Padova e fu presieduto dal cardinale patriarca di Venezia Marco C\u00e9.\nGenealogia episcopale.\nLa genealogia episcopale \u00e8:"}
{"id": "2085977", "revid": "400694", "url": "https://it.wikipedia.org/wiki?curid=2085977", "title": "Nocturno", "text": "Nocturno \u00e8 una rivista italiana dedicata al cinema di genere.\nStoria.\nI primi anni.\nLa rivista \"Nocturno Cinema\" nasce come fanzine nel 1994 da un'idea di Manlio Gomarasca e Davide Pulici. Il primo numero, realizzato in una tiratura limitata di cento copie, \u00e8 datato ottobre/novembre di quell'anno. L'intento dei due autori era quello di creare uno spazio nuovo ed originale dove potessero essere approfonditi gli itinerari, allora inesplorati, del cinema italiano di genere.\nGli argomenti trattati andavano dall'horror, al poliziesco e persino all'hard (nella rubrica \"Spazio X\"). L'idea originale di occuparsi unicamente di cinema di genere italiano era un modo per riscrivere la storia del nostro cinema attraverso le sue opere e i suoi autori meno conosciuti e un modo per differenziarsi dalla maggior parte delle altre fanzine che si occupavano di exploitation in generale.\nNel corso degli anni \"Nocturno Cinema\" si occuper\u00e0 di registi come Fernando Di Leo, Ruggero Deodato, Lucio Fulci, Aristide Massaccesi e personaggi meno noti come Rino Di Silvestro, Mario Gariazzo, Massimo Foschi, Claudio Fragasso, Al Cliver, Bruno Mattei e tanti altri. Nelle rubriche \"Noi siamo le colonne\" e \"Controluce\" hanno avuto modo di dire la loro molti testimoni del cinema italiano: caratteristi, produttori, fotografi di scena, stuntmen e direttori della fotografia.\nRoberto Poppi, nel suo volume del \"Dizionario del cinema italiano\" dedicato ai registi, definisce la rivista \"miniera inesauribile d'informazioni sui registi del cinema di genere\".\nLa rivista comincia ad assumere dimensioni pi\u00f9 professionali nell'ottobre del 1995, quando durante il 62\u00ba MIFED di Milano il direttore dell'Italiana Comunicazione, Giorgio Pulini, manifesta l'intenzione di voler tentare la carta dell'editoria e si interessa al lancio della rivista. Pulini rester\u00e0 nel nucleo di Nocturno per molti anni e aiuter\u00e0 a costruire una rete di contatti ed opportunit\u00e0.\nA fine anno nasce l'Associazione Culturale Nocturno Cinema, composta inizialmente da Manlio Gomarasca, Davide Pulici, Daniele Aramu, Andrea Giorgi, Barbara Fabbrin, Fabrizio Li Perni e Giorgio Pulini. Nel dicembre 2004 Nocturno Cinema viene registrato al Tribunale di Milano, passando \"legalmente\" dallo status di fanzine a quello di rivista. Realizzato con pochi mezzi, ma con l'appoggio di un numero crescente di amici e collaboratori, tra cui firme autorevoli come Paolo Mereghetti, Alberto Pezzotta, Mauro Gervasini, Michele Giordano, Roberto Curti, Pier Maria Bocchi e Giona A. Nazzaro (ma nel corso degli anni si sono avvicendati anche Marco Giusti, Steve Della Casa, Luca Cirillo, Gianluca Castoldi, Antonio Bruschini, Igor Padovan Molino e Gaetano Mistretta), \"Nocturno Cinema\" ha continuato la pubblicazione trimestrale fino al numero 13. Nel dicembre del 1999 a Bologna si \u00e8 tenuto inoltre il primo Nocturno Film Festival con ospiti quali Valerio Evangelisti, Umberto Lenzi e Zora Kerowa.\nTra vecchio e nuovo.\nNel 2000 Nocturno Cinema diventa mensile. Dopo aver realizzato una decina di collane di film in VHS per la casa editrice Shendene &amp; Moizzi, recuperando dall'oblio un centinaio di film (dai classici di Mario Bava ai decamerotici di Laurenti &amp; Co.), Manlio Gomarasca e Daniele Aramu, titolari della neonata Nocturno Edizioni S.r.l., stringono un accordo distributivo con l'editore Giorgio Bernardini De Pace. Dal numero 14 Nocturno cambia pelle e tenta la carta della grande distribuzione.\nPer arrivare a coprire un buco editoriale nel settore delle riviste di cinema, Nocturno decide di ampliare il suo raggio d'azione e di spostare l'attenzione dal cinema italiano a quello internazionale. Lo stesso numero introduce una nuova formula: una parte della rivista \u00e8 dedicata all'attualit\u00e0 cinematografica, alla televisione e ai DVD, l'altra met\u00e0 a una monografia (i \"Nocturno Dossier\") su vari temi, generi o autori.\nDal primo numero dedicato al fenomeno della Blaxploitation fino a oggi, i Nocturno Book/Dossier si sono occupati di cinema erotico, del giallo all'italiana, dei Mondo movie, del cosiddetto Nazisploitation, del fenomeno dei Cinecomix, dei Revenge movies, del cinema di Stephen King e di tanti altri argomenti, dedicando in epoca pi\u00f9 recente delle monografie a Fernando Di Leo, Lucio Fulci e Dario Argento. Durante questa prima fase produce anche alcuni film in vhs da allegare alla rivista, riscoprendo classici del genere come Paura nella citt\u00e0 dei morti viventi di Lucio Fulci, Delirium House di Norman J. Warren, Cannibal! The Musical di Trey Parker e Joe D'Amato Totally Uncut, il video-documentario su Joe D'Amato realizzato, da Manlio Gomarasca e Davide Pulici per la regia di Roger A. Fratter, qualche mese prima della morte del regista.\nNocturno Cinema ha realizzato anche una serie di libretti con interviste ai protagonisti del cinema di genere. Tra le altre iniziative editoriali di Nocturno Cinema vanno ricordati il volume \"99 donne\", con le testimonianze di grandi dive del cinema popolare, e i libri \"Suite a due voci\" (romanzo breve di Fernando di Leo) e \"I maestri del giallo\", con racconti inediti di Lucio Fulci, Daniele Stroppa, Umberto Lenzi e Fernando Di Leo.\nNel 2002 nasce la Cinema Bis Communication S.r.l., che oltre a continuare la pubblicazione della rivista Nocturno Cinema si occupa anche di servizi editoriali di vario tipo legati al mondo del cinema e della produzione di contenuti speciali per DVD.\nGli anni della maturit\u00e0.\nNocturno \u00e8 attiva anche nel mercato home video realizzando video documentari per le maggiori case di distribuzione italiane, quali Medusa Film, Rarovideo, Dolmen, Gargoyle, Noshame, AlanYoung, DvdStorm. Il documentario \"Fernando di Leo: la morale del genere\", realizzato da Manlio Gomarasca, viene presentato alla 61\u00ba Mostra del cinema di Venezia all'interno della retrospettiva \"Italian King of the Bis\" di Marco Giusti e Luca Rea.\nSempre in quella edizione, Nocturno ha festeggiato i suoi primi dieci anni presentando con Barbara Bouchet l'evento dedicato a Fernando Di Leo. Nel 2005, sempre a Venezia, Nocturno ha organizzato l'omaggio al produttore Fulvio Lucisano mostrando la copia restaurata di \"Terrore nello spazio\" di Mario Bava alla presenza del romanziere Renato Pestriniero. Tra le altre manifestazioni con cui Nocturno ha cominciato a collaborare all'inizio degli anni duemila ci sono anche il Ravenna Nightmare Film Fest (per il quale si occupa della selezione ufficiale), il Trieste Science+Fiction Festival (dove assegna il premio \"Nocturno Nuove Visioni\") e il festival svizzero di Neuchatel. Nel 2007 Manlio Gomarasca e Marco Giusti, durante la 64\u00aa Mostra di Venezia, hanno curato la retrospettiva \"Spaghetti Western\", mentre altri eventi \"Nocturno\" sono stati presentati in precedenza durante la manifestazione.\nNel frattempo Nocturno continua la sua attivit\u00e0 editoriale, coinvolgendo nel ruolo di articolisti autori quali Lamberto Bava, Tinto Brass, Ruggero Deodato, Valerio Evangelisti, Corrado Farina, Aldo Lado e Umberto Lenzi."}
{"id": "2085978", "revid": "1272592", "url": "https://it.wikipedia.org/wiki?curid=2085978", "title": "Federazione Terrestre", "text": "La Federazione Terrestre (\"Earth Federation\") \u00e8 un'entit\u00e0 politica ed amministrativa immaginaria esistente nella saga dell\"Universal Century\" della metaserie di \"Gundam\", originariamente ideata da Yoshiyuki Tomino.\nOrganizzazione.\nOrganizzata sulla falsariga delle Nazioni Unite, la Federazione Terrestre \u00e8 per\u00f2 assimilabile pi\u00f9 ad una federazione sovrana di Stati che non ad una semplice organizzazione internazionale, dal momento che esercita direttamente il potere legislativo e quello esecutivo su tutto il territorio federale, che ricomprende l'intero pianeta Terra e le Colonie spaziali orbitanti, dislocate intorno ai cinque punti lagrangiani in sette aree dello spazio denominate \"Side\". Non fanno parte della Federazione, pur essendovi strettamente legate, le citt\u00e0 sovrane della Luna.\nI massimi organi della Federazione sono l\"Assemblea Generale\" elettiva, che a sua volta elegge un \"Presidente\", ed il \"Consiglio di Sicurezza\" (indicato talvolta come \"Governo\"), espresso dall'Assemblea e dalle Forze Armate. La prima ha competenza legislativa e determina l'indirizzo politico generale, mentre il secondo si occupa della gestione operativa e sovraintende alle forze militari.\nL'apparato militare \u00e8 costituito dalle \"Earth Federation Forces\" (Forze Armate della Federazione Terrestre), organizzate in quattro armate: l\"Earth Federation Ground Force\" (Esercito); l\"Earth Federation Naval Force\" (Marina); l\"Earth Federation Air Force\" (Aviazione); l\"Earth Federation Space Force\" (Forza Spaziale), creata successivamente nell'anno 0059 UC.\nLa capitale della Federazione Terrestre, ove hanno sede i suoi organi principali, \u00e8 cambiata pi\u00f9 volte nel corso del tempo. Durante la \"Guerra di un anno\", ad esempio, essa \u00e8 stata provvisoriamente stabilita nella grande base militare di Jaburo. Successivamente, viene stabilita a Dakar, quindi dall'anno 0092 UC a Lhasa, ed infine ad Adelaide, in Australia. Durante le crisi del secondo secolo dell'era spaziale, per cercare di rendere meno evidente la distanza politica tra la Terra e la popolazione delle colonie spaziali, la capitale viene spostata nella citt\u00e0 lunare di Von Braun.\nStoria.\nNon \u00e8 chiaro quando sia stata effettivamente instaurata la Federazione Terrestre, quel che \u00e8 certo \u00e8 che essa esisteva gi\u00e0 da tempo all'epoca dell'entrata in vigore del nuovo calendario dell'Universal Century. Nell'anno 0001 UC, infatti, quando la crescita demografica aveva portato l'umanit\u00e0 a ben 9 miliardi di persone, l'Assemblea lanci\u00f2 l'ambizioso programma di colonizzazione dello spazio, che prevedeva la costruzione di molteplici isole artificiali orbitanti in cui trasferire, anche forzatamente ove necessario, la maggior parte della popolazione terrestre.\nDurante i due secoli in cui la Federazione governa la Sfera Terrestre, tuttavia, il malgoverno, la corruzione dilagante ed il razzismo dell'\u00e9lite terrestre determinano una crescente insoddisfazione degli abitanti dello spazio, che sfocia a pi\u00f9 riprese in conflitti devastanti, come la \"Guerra di un anno\" e la \"Guerra di Gryps\" nel primo secolo dell'UC, e le rivolte di Side 4 e Side 2 nel secondo secolo.\nNell'anno 0218 UC la Federazione Terrestre collassa in seguito al fallimento dell'estremo tentativo di riprendere il controllo delle colonie spaziali ribelli. Si instaura cos\u00ec un nuovo ordine, in cui le colonie si proclamano insediamenti (\"settlements\") originari indipendenti, e gran parte dell'architettura istituzionale della vecchia Federazione viene ereditata dal CONSENT (\"Congress of Settlement Nations\"), che comprende i Side 2, 3, 5, 6, 7 e la Terra."}
{"id": "2085982", "revid": "767487", "url": "https://it.wikipedia.org/wiki?curid=2085982", "title": "Bamil\u00e9k\u00e9", "text": "I Bamil\u00e9k\u00e9 sono un importante gruppo etnico del Camerun.\nSignificato della denominazione.\nIl termine \u201cbamil\u00e9k\u00e9\u201d non \u00e8 quello con cui si identificavano coloro ai quali fu attribuito. Quelli che, nel ventunesimo secolo, vengono detti bamil\u00e9k\u00e9 erano soliti distinguersi tra loro attraverso il nome del reame cui appartenevano. Il termine \u201cbamil\u00e9k\u00e9\u201d non \u00e8 altro che un vocabolo amministrativo coniato all'epoca della colonizzazione tedesca che appare scritto, per la prima volta, nel 1913 sulla \u201ccarta Moisel\u201d. La denominazione sarebbe una deformazione dell'espressione regionale \"ba liku\" o \"mbale-keo\", che nella lingua dei Bali significa \u201cle genti che stanno in basso\u201d.\nOrigine del nome.\nL'etimologia del termine \u201cbamil\u00e9k\u00e9\u201d, stabilita dal Reverendo Padre Stoll, \u00e8 stata esposta per la prima volta da Dugast nel suo \"Inventaire ethnique du Sud-Cameroun\": in una lettera datata 27 marzo 1944 ed a lei indirizzata, l'amministratore di Dschang, Geay spiega la sua adozione del termine. Stando a quanto scrive l'amministratore, nei primi anni del 1900 uno degli esploratori tedeschi, giunto al di sopra della conca di Dschang passando per le montagne, trovandosi di fronte al paesaggio fortemente umanizzato delle colline alle pendici dei monti Bambouto, domand\u00f2 \u201cchi sono le genti che si vedono qui?\u201d. La sua guida, originaria di Bali-Nyoga, rispose semplicemente: \"mbale-keo\", cio\u00e8 \u201csono le genti che stanno in basso\u201d, come in altri luoghi ebbe a dire \u201csono le genti che stanno in alto\u201d, secondo un'abitudine propria delle popolazioni del luogo di chiamare i propri vicini in rapporto alla loro posizione in altitudine. Ne deriva che \"mbale-keo\" sono quei gruppi che abitano dei territori posti in basso rispetto a quelli in cui vivono i Bali. L'esploratore trascrisse questa risposta credendo che quanto pronunciato dalla guida fosse il nome proprio di quelle genti.\nApplicazione della denominazione.\nIl termine \"mbale-keo\", divenuto poi Bamil\u00e9k\u00e9, fu applicato quindi inizialmente agli abitanti della circoscrizione di Dschang prima di divenire il termine ufficiale che designava le popolazioni dei monti Bambouto, ma anche i popoli autoctoni del Grassland, in particolare quelli degli altipiani del sud della parte francese del Camerun, dopo la divisione del paese a seguito della seconda guerra mondiale. Da allora il termine ha acquisito uno statuto ufficiale di etnonimo.\nTradizioni.\nCerimonia dei Teschi: \u00e8 una delle pi\u00f9 importanti cerimonie di questo popolo, che si basa sulla venerazione dei defunti."}
{"id": "2085984", "revid": "287204", "url": "https://it.wikipedia.org/wiki?curid=2085984", "title": "Bamileke", "text": ""}
{"id": "2085992", "revid": "196159", "url": "https://it.wikipedia.org/wiki?curid=2085992", "title": "Gianbettino Cignaroli", "text": ""}
{"id": "2086002", "revid": "113954482", "url": "https://it.wikipedia.org/wiki?curid=2086002", "title": "William Auguste Coolidge", "text": "Biografia.\nEsegu\u00ec gli studi prima negli Stati Uniti e poi in Europa. Esercit\u00f2 la professione di storico di teologo e si dedic\u00f2 molto all'alpinismo. In tarda et\u00e0 si ritir\u00f2 nella cittadina svizzera di Grindelwald dove mor\u00ec.\nPrime ascensioni.\nHa compiuto la prima ascensione delle seguenti montagne:\nHa compiuto la prima ascensione delle seguenti vie:\nIl suo nome nelle Alpi.\nLasci\u00f2 il suo nome a varie montagne e passaggi alpini:"}
{"id": "2086003", "revid": "124952019", "url": "https://it.wikipedia.org/wiki?curid=2086003", "title": "James Roday", "text": "Biografia.\nPrimi anni.\n\u00c8 l'unico figlio di Jim Rodr\u00edguez che lavorava per il Boardwalk Auto Group, la sua famiglia \u00e8 di discendenza messicana. Ha frequentato la \"William Howard Taft High School\" (San Antonio, Texas). Studia teatro al \"Teatro Sperimentale Wing\" della \"New York University\", dove ottiene la laurea in belle arti. E anche co-direttore artistico della \"Red Dog Squadron\", una compagnia teatrale di cui lui \u00e8 cofondatore insieme a Brad Raider.\nCarriera.\nHa iniziato a recitare a 8 anni sui palchi della sua citt\u00e0 di San Antonio. Ha recitato in diverse produzioni teatrali tra cui \"Tre sorelle\", \"La dodicesima notte\" come Sebastian, \"A Respectable Wedding\", \"Severity's Mistress e Sexual Perversity in Chicago\" con la \"Red Dog Squadron\". Debutta sul grande schermo con un film indipendente \"Coming Soon\" del 1999. Nel 2002 \u00e8 tra i protagonisti del film \"Repli-Kate\", per la regia di Frank Longo, insieme a Ali Landry e Desmond Askew. Nel 2003 ha la parte di protagonista in \"Rolling Kansas\". Nel 2005 partecipa alla trasposizione cinematografica di \"Hazzard\" nella parte di Billy Prickett. Nel 2006 prende parte al film \"Beerfest\". Dietro le quinte lui e i suoi amici sceneggiatori Todd Harthan e James DeMonac scrivono la sceneggiatura del film horror \"Skinwalkers - La notte della luna rossa\".\nPer la televisione ha recitato nella serie televisiva della NBC \"Miss Match\" nel ruolo di Nick Paine e in \"First Years\" nel ruolo di Edgar \"Egg\" Ross, un tirocinante di uno studio legale. A partire dal 2006 interpreta il ruolo del protagonista Shawn Spencer nella serie televisiva \"Psych\". Il 25 gennaio 2010 avrebbe dovuto partecipare come ospite speciale al WWE RAW col co-protagonista di \"Psych\" Dul\u00e9 Hill ma a causa di un'appendicectomia ha dovuto rinunciare, ma \u00e8 stato comunque contattato dallo speaker dello show tramite telefono. Ha diretto e co-scritto l'ultimo episodio della quarta stagione di \"Psych\" intitolato \"Sulla scia di Hitchcock\" che \u00e8 andato in onda il 10 marzo 2010 sulla rete americana USA Network. Il 12 marzo \u00e8 prevista una sua apparizione negli Show della WWE, precisamente nel Roster di Raw.\nVita privata.\nRoday ha avuto una relazione con la co-star di \"Psych\" Maggie Lawson, dall'estate 2006 fino a met\u00e0 2013."}
{"id": "2086005", "revid": "1186766", "url": "https://it.wikipedia.org/wiki?curid=2086005", "title": "Brenna", "text": ""}
{"id": "2086011", "revid": "28592", "url": "https://it.wikipedia.org/wiki?curid=2086011", "title": "V. Brenna", "text": ""}
{"id": "2086012", "revid": "7336", "url": "https://it.wikipedia.org/wiki?curid=2086012", "title": "Contra legem", "text": ""}
{"id": "2086013", "revid": "1031941", "url": "https://it.wikipedia.org/wiki?curid=2086013", "title": "Governatorato di Tula", "text": "Il governatorato di Tula () \u00e8 stato una gubernija dell'Impero Russo, esistito dal 1796 al 1929. Il capoluogo era Tula."}
{"id": "2086014", "revid": "7336", "url": "https://it.wikipedia.org/wiki?curid=2086014", "title": "Prelievo fiscale", "text": ""}
{"id": "2086020", "revid": "767487", "url": "https://it.wikipedia.org/wiki?curid=2086020", "title": "Felix Timmermans", "text": "Segu\u00ec per breve tempo i corsi della scuola di Belle Arti di Lier. Prima della celebre raccolta di novelle \"Crepuscoli della morte\", del 1919, ottenne un buon successo con quella che resta la sua opera pi\u00f9 nota, il romanzo \"Pallieter\", del 1916, celebrazione della bellezza e della fecondit\u00e0 della natura,\nL'amore per la pittura e il legame con gli scrittori classici fiamminghi sono individuabili nel racconto \"Le bellissime ore della damigella Sinforosa beghina\", del 1918; in \"Anna-Marie\", del 1921 e ne \"Il parroco della vigna fiorita\", del 1923. Sue sono anche biografie di buon livello come \"Brueghel\", del 1928; \"L'arpa di San Francesco\", del 1932 e la biografia romanzata del pittore \"Adriaan Brouwer\", del 1948 (postuma).\nDel 1935 \u00e8 l'opera \"Salmo contadino\" che con Pallieter segna l'apice della produzione letteraria di Timmermans, forte quadro di vita fiamminga che si impone per la sua sobriet\u00e0."}
{"id": "2086021", "revid": "827882", "url": "https://it.wikipedia.org/wiki?curid=2086021", "title": "Demetrio Zaccaria", "text": "Viene ricordato soprattutto come bibliofilo e fondatore della Biblioteca Internazionale La Vigna di Vicenza.\nBiografia.\nFu pilota d'aviazione volontario durante la guerra d'Etiopia e l\u00ec rimase diventando imprenditore di successo, con diverse aziende di cui un calzaturificio. Dopo essere stato prigioniero di guerra in Kenya, ricominci\u00f2 da capo la vita nel mondo degli affari accumulando un patrimonio ingente.\nDopo essersi imbattuto per caso in un libro di enologia nel 1951 a New York, cominci\u00f2 ad interessarsi alla materia. Dall'acquisto del primo libro, \"Dictionary of Wine\" di Frank Schoonmaker, alla creazione di una biblioteca di carattere internazionale al servizio degli studiosi e degli appassionati passarono vent'anni.\nZaccaria partecip\u00f2 a convegni internazionali, strinse importanti relazioni in tutto il mondo, iniziando a dedicarsi con assiduit\u00e0 all'acquisto sistematico di libri antichi e rari. Fondamentale fu l'incontro a Londra con Andr\u00e9 Simon, fondatore della \"International Wine and Food Society\", autore di importanti opere di bibliografia sulla gastronomia e sul vino, oltre che figura di primo piano nel mondo del commercio dello Champagne, che divenne per Zaccaria modello da seguire.\nNei primi anni settanta da Toscolano, in riva al Garda, dove viveva dal 1958, Zaccaria si trasfer\u00ec definitivamente a Vicenza con tutti i suoi volumi, ormai diventati qualche migliaio. Nel 1980 acquist\u00f2 Palazzo Brusarosco, sede dell'attuale biblioteca. L'anno dopo, ormai settantenne, preoccupato per le sorti della sua collezione e dopo vari e infruttuosi tentativi di darle una sistemazione, don\u00f2 il palazzo insieme all'intera raccolta di circa 10.000 volumi al Comune di Vicenza, assumendo il ruolo di segretario generale del Centro di Cultura e Civilt\u00e0 Contadina, nonch\u00e9 di direttore della Biblioteca Internazionale \u201cLa Vigna\u201d.\nLe sue conoscenze di bibliofilo lo resero prezioso collaboratore di Antonio Saltini per la redazione dell'opera in quattro volumi \"Storia delle scienze agrarie\".\nNel 1985 fu nominato \u201csocio onorario per meriti eccezionali\u201d della \"Gesellschaft f\u00fcr Geschichte des Weines\", la societ\u00e0 tedesca per la storia del vino di Wiesbaden; nel 1985-1986, gli fu conferito per due anni consecutivi il \u201c\"Premio di ricerca storica\"\u201d nell'ambito del Premio internazionale di letteratura e giornalismo \u201c\"Barbi-Colombini\"\u201d. Nel 1987 fu nominato \"Accademico della vite e del vino\" e nel 1988 membro dell'Accademia Olimpica di Vicenza.\nMor\u00ec il 27 novembre 1993."}
{"id": "2086034", "revid": "1543377", "url": "https://it.wikipedia.org/wiki?curid=2086034", "title": "Manuel Garc\u00eda (padre)", "text": "Biografia.\nGli inizi in Spagna.\nGarc\u00eda fu uno dei protagonisti della scena lirica europea dell'inizio del XIX secolo.\nNacque a Siviglia nel 1775 e fu battezzato, nella chiesa di Santa Maria Maddalena, con il nome di Manuel del P\u00f3pulo Vicente Rodr\u00edguez. Sulle vicende relative all'acquisizione del suo cognome definitivo di Garc\u00eda esistono versioni differenti: secondo una tradizione storica, sarebbe rimasto orfano di padre a pochi mesi e avrebbe acquisito il cognome del secondo marito della madre; secondo ricerche pi\u00f9 recenti, \"Garc\u00eda\" sarebbe stato in effetti il secondo cognome del nonno paterno, Diego Rodr\u00edguez-Garc\u00eda, deceduto verso il 1760, e sarebbe stato ripristinato per il piccolo in onore dell'antenato. Come che sia, sono destituite di fondamento le leggende circa una sua infanzia tribolata, da orfano o figlio illegittimo, e tutto lascia pensare invece ad una normale vita di famiglia a Siviglia, fino ad almeno quattordici anni d'et\u00e0, quando il suo nome scompare dagli elenchi censuari della parrocchia di Santa Maria Maddalena. e a Siviglia, il piccolo inizi\u00f2, per cos\u00ec dire, la sua carriera canora entrando a far parte a sei anni del coro della cattedrale, dove acquis\u00ec i primi rudimenti dell'insegnamento della musica e del canto, ad opera di Antonio Ripa e di Juan Almarcha. L'inizio di una carriera vera e propria si ebbe invece, intorno al 1792, a Cadice, come autore ed esecutore di \"tonadillas\", sorta di operine tipiche spagnole che ricordavano gli intermezzi italiani di inizio secolo. A Cadice Garc\u00eda concluse anche il suo primo matrimonio, con la cantante Manuela Morales (1776-1836). Il debutto nell'opera maggiore si ebbe invece a Madrid nel 1799 come \"Lindoro\" nella \"Nina\" di Paisiello. Dopo una breve parentesi di inizio secolo a Malaga, Garc\u00eda torn\u00f2 a Madrid assumendo anche il suo primo incarico di tipo impresariale presso il Teatro \"Coliseo de los Ca\u00f1os del Peral\", incarico che si affiancava ovviamente a quello di primo tenore. Per questo teatro Garc\u00eda continu\u00f2 anche la sua attivit\u00e0 di compositore, e qui, nel 1805, videro la luce il suo monodramma comico, \"El poeta calculista\", e l'\"opereta\", \"El cautiverio aparente\", che riscossero un clamoroso e duraturo successo. L'aria \"Yo que soy contrabandista\", proveniente dal primo, divenne popolare in Europa e serv\u00ec trent'anno dopo a Liszt come spunto per il suo \"Rondeau fantastique\" (S.252).\nLa grande carriera europea.\nDopo essere stato nominato \"compositore del \"Teatro del Pr\u00edncipe\"\", a Madrid, senza peraltro riuscire ad assumere materialmente la carica, nel 1807 si trasfer\u00ec a Parigi per esibirsi nel \"Th\u00e9\u00e2tre des Italiens\", dove debutt\u00f2 nel 1808 con il ruolo di \"Gualtiero\" nella \"Griselda\" di Pa\u00ebr.\nItalia.\nSegu\u00ec quindi un nuovo trasferimento, nel 1812, a Napoli, dove era stato scritturato da Barbaja per i \"Teatri Reali\", e dove sarebbe restato fino al 1816: in questo periodo, dopo aver usufruito dei fondamentali insegnamenti del vecchio tenore e ora maestro di canto Giovanni Ansani, la cui scuola risaliva forse addirittura a Niccol\u00f2 Porpora, interpret\u00f2 parti da baritenore in opere di un gran numero di compositori coevi e fu, in particolare, il primo \"Achille\" nell'\"Ecuba\" dello sfortunato Manfroce (1812), il primo \"Egeo\" nella \"Medea in Corinto\" di Mayr (1813), e, soprattutto, il primo Norfolk nell\"'Elisabetta, Regina d'Inghilterra\" all'esordio di Rossini nell'opera seria a Napoli (1815). Per lo stesso Rossini, l'anno successivo, cre\u00f2 a Roma il ruolo di \"Almaviva\" nella prima esecuzione de \"Il barbiere di Siviglia\". Durante il suo soggiorno napoletano, Garc\u00eda continu\u00f2 anche la sua attivit\u00e0 di compositore ed al San Carlo videro la luce le sue opere \"Il califfo di Bagdag\" (1813), appartenente al genere comico, e \"Tella e Dallaton\" (1814), appartenente invece al genere serio.\nParigi e Londra.\nTorn\u00f2 quindi a Parigi al \"Th\u00e9\u00e2tre des Italiens\" dal 1816 al 1824: durante questo periodo, il pi\u00f9 fulgido della sua carriera, egli si esib\u00ec, anche a Londra, sia in ruoli di baritenore, serio (soprattutto \"Otello\") e di \"mezzo carattere\" (\"Paolino\" ne Il matrimonio segreto di Domenico Cimarosa), sia, con qualche aggiustamento, in ruoli di tenore contraltino (\"Lindoro\" ne \"L'italiana in Algeri\"), e perfino come baritono nel repertorio mozartiano (protagonista del \"Don Giovanni\" e \"Conte di Almaviva\" ne \"Le nozze di Figaro\"). Continu\u00f2 altres\u00ec, a pieno ritmo, la sua carriera di compositore e opere da lui musicate furono messe in scena allOp\u00e9ra-Comique\" (\"Le prince d'occasion\", 1817, e \"Les deux contrats de mariage\", 1824), al \"Th\u00e9\u00e2tre des Italiens\" (\"Il fazzoletto\", 1820), al \"Gymnase Dramatique\" (\"La meuni\u00e8re\", 1821), oltre che nel \"tempio\" maggiore dellAcad\u00e9mie Royale de Musique (Op\u00e9ra)\" (\"La mort du Tasse\", 1821, soprattutto, e \"Florestan, ou Le conseil des Dix\", 1822). A Parigi egli si afferm\u00f2 anche come valente maestro di canto. In tale veste, riusc\u00ec a convincere il riluttante primo tenore dell'\"Op\u00e9ra\", Louis Nourrit, a permettere al figlio Adolphe di intraprendere, sotto i suoi insegnamenti, una fulgida carriera canora, e si dedic\u00f2 in particolare ai propri eredi: la figlia di primo letto Josefa (1803-1850), e i due maggiori nati dal secondo matrimonio, Manuel, la cui fama come didatta avrebbe superato quella del padre, e Maria, poi passata alla storia con il cognome Malibran. Ebbe inoltre tra i suoi allievi anche il futuro soprano donizettiano Henriette M\u00e9ric-Lalande. Nel 1824, apr\u00ec un'accademia di canto a Londra e pubblic\u00f2 anche un saggio dal titolo \"Exercises and Method for Singing\".\nLa \"tourn\u00e9e\" americana.\nNel 1825 l'intraprendente Garc\u00eda form\u00f2 una compagnia di canto su base principalmente familiare e si imbarc\u00f2 con essa alla volta degli Stati Uniti. Della compagnia facevano parte, tra gli altri, oltre a lui stesso e ai due figli citati, la seconda moglie Joaquina Sitchez (1780-1854), detta \"la Briones\", e i bassi \"di lungo corso\", Paolo Rosich e Carlo Angrisani. La compagnia mise in scena i primi spettacoli operistici \"italiani\" in assoluto, a New York, e si spost\u00f2 poi anche in altre citt\u00e0 nordamericane, programmando sia opere rossiniane sia lavori nuovi dello stesso Garc\u00eda, nonch\u00e9 il Giulietta e Romeo di Zingarelli. Ne \"Il barbiere di Siviglia\", ad esempio, i ruoli della famiglia Garc\u00eda erano cos\u00ec distribuiti: il patriarca interpretava la parte di Almaviva, \"la Briones\" quella di Berta, Manuel figlio quella di Figaro, e Maria quella di Rosina (Rosich e Angrisani erano rispettivamente Don Bartolo e Don Basilio). In America si trovava allora pure, emigrato, l'ultrasettantenne librettista mozartiano, Lorenzo Da Ponte, il quale riusc\u00ec ad ottenere che la compagnia mettesse in cartellone anche il \"Don Giovanni\", e quest'opera ebbe quindi la sua prima americana, alla presenza del librettista, il 23 maggio 1826, con Garc\u00eda nel ruolo del protagonista, la Briones come Donna Elvira, Maria come Zerlina, Manuel Jr. come Leporello, Angrisani come Masetto e Rosich come Commendatore.\nNel biennio 1827-1828, dopo essere stata abbandonata da Maria che aveva approfittato dell'offerta di matrimonio da parte dell'\"anziano\" banchiere Eug\u00e8ne Malibran per sottrarsi all'oppressiva tutela paterna, la compagnia si spost\u00f2 in Messico, dove Garc\u00eda fu anche costretto a tradurre in spagnolo le opere che rappresentava, e dove comunque avrebbe voluto stabilirsi permanentemente.\nGli ultimi anni a Parigi.\nSennonch\u00e9 successivi disordini politici lo indussero, nel 1829, a rientrare a Parigi, dove fu di nuovo accolto con calore. La sua voce cominciava per\u00f2 ormai a dare segni di deterioramento ed egli diede l'addio alle grandi scene con un'ultima rappresentazione del suo ruolo forse preferito, l\"'Otello\" di Rossini. Mai cessando di comporre, ed anche continuando ad apparire su palcoscenici minori \"a dispetto dei suoi capelli bianchi\" (\u00abRevue Musicale\u00bb, marzo 1831), egli si dedic\u00f2 quindi di nuovo all'insegnamento, attivit\u00e0 per la quale sembrava essere particolarmente portato, coinvolgendo questa volta la figlia pi\u00f9 piccola, Pauline, che avrebbe anch'essa conquistato gran fama in Europa, e non solo come cantante, con il cognome maritale di Viardot. Dopo essere apparso un'ultima volta sul palcoscenico, in un ruolo buffo, nell'agosto del 1831, Garc\u00eda mor\u00ec il 10 giugno dell'anno successivo e fu seppellito nel cimitero di P\u00e8re-Lachaise. L'orazione funebre fu tenuta da Fran\u00e7ois-Joseph F\u00e9tis, che \"lo ricord\u00f2 soprattutto come compositore, lamentando che i suoi lavori migliori rimanessero non pubblicati, cos\u00ec com'\u00e8 del resto ancor vero tutt'oggi\". Il retaggio del suo insegnamento nel campo dell'arte lirica, comunque, per il tramite dei figli, cantanti e didatti del canto, sarebbe rimasto vivo e fecondo fin ben addentro al XX secolo.\nFamiglia.\nDal primo matrimonio con Manuela Morales, al secolo Manuela Aguirre Pacheco, ebbe due figli maschi, deceduti da bambini, e due femmine, una delle quali, la gi\u00e0 ricordata Josefa, si sarebbe fatta in seguito una certa rinomanza come cantante, con il cognome da sposata di Ruiz (o meglio di Ruiz Garc\u00eda), esibendosi anche ripetutamente a fianco della sorellastra Maria Malibran.\nDalla seconda moglie Joaquina Stiches ebbe altri tre figli, gi\u00e0 precedentemente citati, Manuel, Maria e Pauline.\nCaratteristiche artistiche.\nNonostante le sue origini spagnole, Manuel Garc\u00eda rappresenta, nella storia del canto, l'esempio tipico del tenore di stile italiano dell'inizio del XIX secolo. Secondo John Potter, fu soprattutto dopo la sua venuta in Italia nel 1812 e l'incontro con \u201cil molto rispettato tenore e maestro di canto Giovanni Ansani, che egli acquis\u00ec le abilit\u00e0 che lo avrebbero reso capace di misurarsi con Rossini. Ansani gli insegn\u00f2 come far arrivare al pubblico, e forse come acquisire, quel suono pi\u00f9 ampio che Mozart aveva riconosciuto nei cantanti italiani fin dal 1770, e presumibilmente gli trasmise quel rigore pedagogico che gli avrebbe consentito di insegnare a sua volta con tanta efficacia\u201d. In effetti la sua voce era, secondo F\u00e9tis, \"di tenore profondo\", cio\u00e8 a dire, possedeva quelle caratteristiche baritonaleggianti che erano tipiche del tenore italiano barocco e neoclassico, il quale \u00e8 stato conseguentemente spesso in seguito definito come \"baritenore\".\nGarc\u00eda possedeva peraltro un'estensione vocale veramente ragguardevole: se da un lato era in grado di affrontare, come gi\u00e0 detto, anche ruoli da vero e proprio baritono, le parti scritte per lui da Rossini sono tendenzialmente pi\u00f9 acute di quelle scritte per altri baritenori come Andrea Nozzari o Domenico Donzelli, e, secondo una testimonianza di Paolo Scudo, sarebbe stato lui, e non Gilbert-Louis Duprez, il primo in grado di emettere il cosiddetto \"do di petto\": egli non lo esegu\u00ec comunque mai in pubblico ed \u00e8 lecito dubitare che uno con la sua formazione potesse apprezzare in qualche modo un simile urlo \"da cappone strozzato\", come poi lo avrebbe definito Rossini. Pur nella sua estensione verso la zona acuta, Garc\u00eda non era certamente un tenore contraltino e, quando affrontava il ruolo di \"Lindoro\" nell'Italiana in Algeri, di fronte alla tessitura acutissima e alla scrittura prevalentemente sillabica dell'aria di sortita \"Languir per una bella\", egli preferiva abbassarla di un tono e mezzo, eseguendola in do maggiore, anzich\u00e9 in mi bemolle.\nLa sua tecnica di emissione era sopraffina e gli assicurava capacit\u00e0 virtuosistiche eccezionali, con una vocalizzazione fluente e rapida e un trillo di forza di grande effetto. Dominava con notevole efficacia anche l'emissione in falsetto, al punto che, in una delle sue \"tonadillas\", \"El poeta calculista\", era prevista l'esecuzione di un duetto con s\u00e9 stesso in cui alternava il canto come tenore a quello come soprano.\nPersonalit\u00e0 bizzarra, ed anche violenta, dispotico nella vita perfino nei confronti dei figli, egli trasport\u00f2 qualcosa del suo carattere sulle scene, rendendo memorabili le sue interpretazioni di \"Otello\" e \"Don Giovanni\", ma riuscendo pure a tenere a freno la sua esuberanza e ad assicurare il prefetto controllo dello stile, cosa che fece del suo mozartiano \"Conte di Almaviva\", un autentico grande di Spagna, altero ed elegante.\nDella sua attivit\u00e0 come compositore non son rimaste invece tracce altrettanto significative.\nRuoli creati e interpretazioni significative.\nL'elenco seguente non \u00e8 esaustivo, ma \u00e8 inteso a riportare i momenti pi\u00f9 significativi della carriera di Manuel Garc\u00eda dopo il suo arrivo in Italia. Con il simbolo (*) sono indicate le prime assolute, mentre il simbolo (**) \u00e8 utilizzato per le prime rappresentazioni cittadine o teatrali, o comunque per altre rappresentazioni significative.\nComposizioni.\nIl repertorio seguente \u00e8 tratto da \"The New Grove Dictionary of Opera\" (voce su Manuel Garc\u00eda, redatta da James Radomski), con eventuali specifiche tratte da altre fonti."}
{"id": "2086042", "revid": "125465479", "url": "https://it.wikipedia.org/wiki?curid=2086042", "title": "PalaBanca", "text": "Il PalaBanca, il cui nome completo a partire dal 2021 \u00e8 PalaBanca Sport, \u00e8 la principale arena coperta della citt\u00e0 di Piacenza.\nStruttura polifunzionale, \u00e8 stato ideato principalmente per la societ\u00e0 di pallavolo , andando a rimpiazzare il meno capiente PalaFranzanti.\nPrende il nome dalla Banca di Piacenza, istituto di credito piacentino.\nStoria.\nL'impianto \u00e8 stato costruito nel 2004 su un terreno comunale con la cessione del diritto di superficie per 10 anni al Copra Volley che si occup\u00f2 della costruzione ricevendo euro annui dal comune come contributo per l'abbattimento dei costi di realizzazione, stimati in euro.\nL'impianto, costruito da Divier Togni, \u00e8 una struttura geodetica e contiene, oltre al campo di gioco ed alle tribune, tutti i servizi necessari.\nIl PalaBanca \u00e8 stato inaugurato nel febbraio 2005 con la partita degli ottavi di finale di Coppa dei Campioni Copra Piacenza- ed ha una capienza di spettatori per gli incontri sportivi, e di oltre per manifestazioni ed eventi vari, in questi casi per aumentare la capienza viene allungato il parterre, mentre si pu\u00f2 sfruttare una tribuna in meno a causa della presenza del palco.\nNell'annata 2006-2007 l'impianto fu utilizzato anche dalla Lupa Volley Piacenza, societ\u00e0 neopromossa nella Serie A2 di pallavolo femminile. L'utilizzo dell'impianto si esaur\u00ec al termine della stagione, culminata con la retrocessione in Serie B1 e la successiva fusione con il River Volley.\nNella stagione 2011-2012 viene utilizzato per le gare interne anche dalla squadra di pallacanestro di Piacenza, l'Unione Cestistica Piacentina, che disputa in quella stagione il campionato di Legadue. Con la mancata iscrizione al campionato successivo, il PalaBanca ritorna ad essere utilizzato solo per la pallavolo.\nA partire dalla stagione 2013-2014 il Palabanca ospita anche la squadra di pallavolo femminile piacentina, la Rebecchi Nordmeccanica Piacenza, che aveva gi\u00e0 disputato qui gara2 delle semifinali scudetto dell'anno precedente.\nNel novembre 2013 ha ospitato la Supercoppa italiana di pallavolo femminile, vinta per 3-0 dalla Rebecchi Nordmeccanica sull'Imoco Conegliano.\nNel 2014 il diritto di superficie a favore del Copra Volley \u00e8 stato prorogato fino al 30 giugno 2017, con contemporanea rateizzazione dell'ultima rata dovuta dal comune alla societ\u00e0 pallavolistica.\nNella stagione 2015-2016 l'impianto torna ad ospitare la pallacanestro, venendo scelto come sede degli incontri casalinghi dal Piacenza Basket Club, squadra militante in Serie C Gold, nata nel 2012 sulle ceneri dell'Unione Cestistica Piacentina.\nAl termine della stagione 2015-2016 la Nordmeccanica Piacenza si trasferisce a Modena, abbandonando quindi l'impianto; tra le cause del trasferimento vi \u00e8 anche la mancata possibilit\u00e0 di ottimizzazione dei costi d'affitto della struttura.\nDalla stagione 2016-2017, con la fusione tra Piacenza Basket Club e Unione Cestistica Casalpusterlengo, l'impianto torna ad ospitare la seconda serie cestistica, con la nuova compagine, denominata \"Assigeco UCC Piacenza\".\nDalla stagione 2018-19 viene utilizzata dalla neonata societ\u00e0 pallavolistica della , che ha sostituito la Pallavolo Piacenza.\nA partire dal novembre 2021 l'impianto assume la denominazione PalaBanca Sport."}
{"id": "2086044", "revid": "339392", "url": "https://it.wikipedia.org/wiki?curid=2086044", "title": "Aeroporto Internazionale di Guarulhos", "text": ""}
{"id": "2086046", "revid": "701660", "url": "https://it.wikipedia.org/wiki?curid=2086046", "title": "Conopeo", "text": "Con il termine conopeo si intende generalmente la copertura in tessuto rimovibile del tabernacolo nelle chiese cattoliche. L'origine della parola deriva dal latino \"conopeum\" e dal greco \"konop\u00e8ion\", con il significato originario di \"zanzariera\" e ricorda l'antico nome, ora in disuso, della zanzariera.\nTalvolta, con il termine conopeo si intende il copripisside, o anche la basilica.\nConopeo del tabernacolo.\nIl tipo di conopeo pi\u00f9 conosciuto \u00e8 quello che copre il tabernacolo di una chiesa. Mentre prima del Concilio Vaticano II l'utilizzo di questo apparato era molto frequente, a partire dagli anni settanta del Novecento questa consuetudine \u00e8 andata perduta, eccetto che in alcune chiese, pur essendo sempre prevista dalle vigenti normative liturgiche. Anticamente cambiava in base al colore liturgico del tempo, mentre attualmente gran parte dei conopei sono sempre di colore bianco. \nIl conopeo del tabernacolo pu\u00f2 coprire integralmente il tabernacolo, o solo la parte anteriore del tabernacolo (soluzione pi\u00f9 diffusa);\npu\u00f2 anche coprire solo la parte intorno all'anta del tabernacolo.\nIl conopeo generalmente \u00e8 realizzato in seta, damasco o broccato, mentre ve ne sono alcuni che hanno la parte celante l'anta del tabernacolo coperta da un velo semitrasparente.\nConopeo dell'altare.\nIl conopeo dell'altare, chiamato anche \"padiglione\" o \"moschetto\", a differenza del conopeo del tabernacolo, \u00e8 un apparato decorativo liturgico tipico del rito ambrosiano, anch'esso caduto in disuso a partire dal Concilio Vaticano II; dopo il Concilio \u00e8 utilizzato solo in alcune chiese. Esso \u00e8 costituito da un grande triangolo di stoffa che andava posizionato dietro l'altare, appeso dal vertice superiore ad una corona lignea e tenuto aperto ai lati da due statue di angeli. Il conopeo dell'altare ha tutti i colori liturgici - eccetto il nero - e viene cambiato a seconda del colore del tempo; durante i venerd\u00ec di Quaresima, il conopeo veniva sciolto ai lati e avvolgeva completamente l'altare disadorno."}
