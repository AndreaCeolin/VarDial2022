{"id": "2188416", "revid": "1793244", "url": "https://it.wikipedia.org/wiki?curid=2188416", "title": "Action Man Atom", "text": "Action Man Atom \u00e8 una serie animata francese sequel dell'originale \"Action Man\", in Italia \u00e8 stata trasmessa su Jetix dal 1\u00ba ottobre 2005 e successivamente in chiaro su Rai 2 all'interno del contenitore \"Random\" a partire dal 28 novembre dello stesso anno.\nPersonaggi.\nEroi.\nEt\u00e0: 18&lt;br&gt;\nAxel Manning \u00e8 il leader di ATOM, e un maestro di arti marziali Jo-Lan, che unisce il corpo e la mente permettendo di sferrare calci e pugni con accumulo di energia. Quando Axel aveva 8 anni, suo padre, Sebastian Manning, \u00e8 stato ucciso in un'esplosione e Axel cerca la verit\u00e0 su quanto realmente accaduto.\nEt\u00e0: 19&lt;br&gt;\nCrey Kingston \u00e8 anche conosciuto come \"il Re\" ed \u00e8 il pi\u00f9 vecchio. \u00c8 un gigante buono con una forza sovrumana esperto in varie forme di Wrestling come lotta greco-romana, lotta libera e pro-wrestling.\nKing pu\u00f2 distruggere porte e pareti con poco sforzo; la sua potenza \u00e8 pari a quella di Axel quando usa il suo Jo-Lan.\n\u00c8 anche esperto di tecnologia e adora il campeggio viene spesso nominato da shark fratello o fratellino\nEt\u00e0: 17&lt;br&gt;\nCatalina Leone \u00e8 la pi\u00f9 giovane della squadra ed \u00e8 anche conosciuta come \"Lioness\"; \u00e8 una cantante e cantautrice afro-brasiliana che pratica capoeira. La sua agilit\u00e0 e capacit\u00e0 atletiche fanno di lei una combattente molto efficace.\nEt\u00e0: 18&lt;br&gt;\nZach Hawkes, noto anche come Hawk, \u00e8 un pilota e collaudatore pi\u00f9 a suo agio in aria che a terra, sia per la sua abilit\u00e0 di pilotaggio che per il suo enorme ego. Non \u00e8 un gran combattente, ha usato un combattimento Muay Thai pi\u00f9 di una volta ottenendo una sconfitta ogni volta.\nEt\u00e0: 18&lt;br&gt;\nOllie Herbert Sharker, noto anche come Shark, \u00e8 un surfista, il suo equilibrio impressionante gli permette adattarsi a qualsiasi luogo.\n\u00c8 uno studente di oceanografia e grande risorsa durante le missioni. Come Hawk, Shark non \u00e8 in realt\u00e0 un combattente abile ma \u00e8 molto abile nell'evasione grazie alla sua conoscenza di equilibrio e di riflessi imparati dal surf.\nHome video.\nIn Italia la Universal Pictures ha pubblicato i DVD della serie dal 2006 al 2007."}
{"id": "2188420", "revid": "767487", "url": "https://it.wikipedia.org/wiki?curid=2188420", "title": "Agents of Anarchy", "text": "Agents of Anarchy \u00e8 una raccolta del gruppo punk inglese Sex Pistols, pubblicata nel 2008 da Landmark Records."}
{"id": "2188434", "revid": "599013", "url": "https://it.wikipedia.org/wiki?curid=2188434", "title": "Guido Marilungo", "text": "Caratteristiche tecniche.\nNato calcisticamente come centrocampista offensivo, predilige il ruolo di prima punta, venendo spesso impiegato anche come seconda punta.\nNel 2010 la rivista spagnola Don Bal\u00f3n lo ha inserito tra i 100 pi\u00f9 forti calciatori al mondo nati dal 1989 in poi..\nCarriera.\nClub.\nSampdoria e Lecce.\nCresciuto nelle giovanili di Montegranaro Calcio passa alla Sampdoria nella stagione 2004-2005. Nella stagione 2007-2008 si \u00e8 aggiudicato con la formazione Primavera doriana sia la Coppa Italia, vinta il 10 aprile 2008 contro l'Atalanta, sia il Campionato, vinto il successivo 8 giugno contro l'Inter. Marilungo, dando un grande contributo alla Samp, dimostra di essere un pezzo pregiato della primavera blucerchiata insieme a giocatori quali Vincenzo Fiorillo, Andrea Poli, Vladimir Koman, Fabio Zamblera e Mattia Mustacchio.\nNella stagione 2008-2009 viene aggregato alla prima squadra, ed il 18 gennaio 2009, a 19 anni, esordisce in Serie A entrando in campo al 35\u00ba minuto del secondo tempo di Sampdoria-Palermo (0-2), sostituendo Paolo Sammarco. Il 18 febbraio esordisce anche nelle competizioni UEFA per club, in occasione di Sampdoria-Metalist Charkiv (0-1) di Coppa UEFA. Nel febbraio 2009 con la \"Primavera\" partecipa al Torneo di Viareggio dove arriva in finale (persa poi per 4-1 contro la Juventus) e viene eletto \"Golden Boy\" della manifestazione. Il 26 aprile, nella sua prima partita da titolare in Serie A, riesce a mettere a segno una doppietta, in occasione di Sampdoria-Cagliari (3-3). Il 9 maggio realizza il suo terzo gol in A contro la .\nA fine stagione firma un contratto quinquennale con la societ\u00e0 blucerchiata, con cui si lega fino al 2015. Il 27 agosto 2009 si trasferisce in prestito al Lecce, in Serie B. Segna il primo gol con la maglia giallorossa il 26 settembre in Lecce- 2-1. Il 19 marzo sigla la sua prima tripletta, guidando i salentini alla vittoria per 4-2 contro la al Granillo.\nTorna alla Sampdoria nell estate 2010 e, in seguito al litigio tra il presidente Garrone e Antonio Cassano (con conseguente esclusione dalla rosa dell'attaccante barese, poi ceduto al Milan), si gioca insieme a Nicola Pozzi una maglia da titolare (solitamente parte da titolare e Pozzi gli subentra nel secondo tempo).\nIl passaggio all'Atalanta.\nIl 12 gennaio 2011 si trasferisce a titolo definitivo all'Atalanta per 4,7 milioni di euro, firmando un contratto fino al 2015. Esordisce con la nuova maglia tre giorni dopo, partendo da titolare nell'incontro disputato dall'Atalanta contro il Vicenza e pareggiato per 1-1. Segna il suo primo gol in nerazzurro il 5 febbraio nella vittoria contro il per 1-0. Chiude la stagione siglando la seconda marcatura in nerazzurro contro il alla sua sedicesima presenza con la squadra di Bergamo. Con l'Atalanta vince per il secondo anno di fila il campionato cadetto. Nel successivo campionato di Serie A mette a segno la sua prima doppietta nel match casalingo contro il (risultato finale 4-1). Nella partita contro l' del 18 marzo 2012 si infortuna al ginocchio, chiudendo anticipatamente la stagione, in cui ha realizzato 4 gol in 18 presenze. Il successivo 7 ottobre torna in campo dopo l'infortunio nella partita contro la . Il 28 novembre si infortuna nuovamente al ginocchio destro durante la partita di Coppa Italia contro il .\nRitorna in campo il 17 agosto 2013, quando gioca gli ultimi 9 minuti della partita di Coppa Italia vinta dall'Atalanta per 3-0 contro il Bari.\nI prestiti a Cesena e Lanciano.\nIl 17 gennaio 2014, si trasferisce a titolo temporaneo al , in serie cadetta, non riuscendo a trovare spazio nella formazione lombarda. Fa il suo esordio con i romagnoli il 25 gennaio 2014, nella prima giornata di campionato dopo il suo acquisto. Chiude la stagione regolare con 2 gol in 20 partite; segna anche un gol nell'andata della semifinale play-off contro il Modena, ripetendosi nella gara di ritorno (terminata con il punteggio di 1-1) e consentendo ai bianconeri di accedere alla finale promozione contro il Latina terzo in classifica, contro il quale realizza un altro goal nella finale d'andata. Viene riconfermato in prestito al Cesena anche per la stagione 2014-2015, in Serie A. Il 24 agosto in Cesena-Casertana (1-0) di Coppa Italia segna il primo gol ufficiale della stagione dei bianconeri, che \u00e8 peraltro anche il suo primo gol assoluto in carriera in Coppa Italia. Nel corso della stagione segna poi un gol in 8 presenze in Serie A, saltando tutta la seconda parte della stagione per un infortunio.\nDopo aver fatto ritorno per fine prestito all'Atalanta il 30 giugno 2015, il 28 agosto dello stesso anno viene ceduto in prestito gratuito alla Virtus Lanciano, societ\u00e0 militante nel campionato di Serie B nel corso della stagione realizza 6 reti in 31 presenze che tuttavia non basteranno a salvare la squadra abruzzese dopo i play-out. Con la squadra retrocessa in serie c non viene riscattato tornando nuovamente all'Atalanta.\nPrestiti ad Empoli e Spezia.\nIl 26 agosto 2016 viene ufficializzato il suo passaggio in prestito con diritto di riscatto all'Empoli tornando cos\u00ec a distanza di un anno nella massima serie. Esordisce con la squadra toscana alla terza giornata di campionato nella vittoria interna contro il Crotone avvenuta per 2-1. Nel corso della stagione tra piccoli infortuni e svariate panchine non riesce ad esprimersi al meglio restando una seconda scelta del tecnico Giovanni Martusciello venendo impiegato maggiormente da subentrato. Al termine del campionato l'Empoli retrocede in modo roccambolesco in Serie B terminando l'esperienza personale prima di rientrare ancora una volta all'Atalanta con 20 presenze e zero reti.\nPer la stagione 2017-18 passa in prestito allo in Serie B,realizzando 10 reti.\nTernana e prestiti al Monopoli e alla Carrarese.\nIl 18 settembre 2018 firma un contratto biennale con la Ternana. Il 7 ottobre segna la prima rete con i rossoverdi, nel pareggio casalingo col Renate (1-1). In poco pi\u00f9 di due anni segna 13 gol in 68 presenze con gli umbri nel campionato di Serie C (tra stagione regolare) e play-out.\nIl 3 ottobre 2020, dopo aver collezionato una presenza con la Ternana nella nuova stagione, si trasferisce in prestito al , in Serie C.dove non segner\u00e0 nessuna rete in 13 apparizioni. \nIl 13 gennaio 2021 si \u00e8 trasferito in prestito alla .Undici giorni dopo va subito a segno, nel pareggio in casa della Pro Patria per 1-1. Alla fine chiude la stagione con un buon \"score\", 5 reti in 20 presenze. \nIl 4 agosto 2021 viene ceduto in prestito al in cambio di Frederik S\u00f8rensen.\nRisolto anticipatamente il prestito al Pescara, il 28 gennaio 2022 passa in prestito alla . \nNazionale.\nIl 31 marzo 2009 esordisce con l'Under-20 guidata dal tecnico federale Francesco Rocca, nella partita amichevole Inghilterra-Italia (2-0) giocata a Londra.\nL'8 settembre 2009 esordisce in Nazionale Under-21, con il tecnico Casiraghi, entrando nel secondo tempo della partita Italia-Lussemburgo (2-0), valida per le qualificazioni all'Europeo 2011. Il 13 ottobre segna il suo primo gol con l'Under-21, nella partita disputata a Mantova contro la Bosnia (1-1). Realizza il suo secondo gol il 17 novembre contro il Lussemburgo.\nStatistiche.\nPresenze e reti nei club.\n\"Statistiche aggiornate al 7 novembre 2021.\""}
{"id": "2188442", "revid": "104458", "url": "https://it.wikipedia.org/wiki?curid=2188442", "title": "Konrad Kurt Ladst\u00e4tter", "text": "Biografia.\nLadst\u00e4tter esord\u00ec in campo internazionale ai Mondiali juniores di Jasn\u00e1 1985; l'anno dopo, nell'edizione della rassegna iridata giovanile disputata a Bad Kleinkirchheim, vinse - il 21 febbraio - la medaglia d'oro nello slalom gigante.\nIn Coppa del Mondo ottenne il primo risultato di rilievo il 18 gennaio 1987 sul difficile tracciato di Wengen, giungendo 15\u00ba in slalom speciale, e il primo podio il 12 gennaio 1990: 3\u00ba a Schladming dietro al tedesco Armin Bittner e all'austriaco Michael Tritscher. Biss\u00f2 tale risultato il 24 novembre 1991 a Park City, dove concluse - sempre in slalom speciale - alle spalle del compagno di squadra Alberto Tomba e dello svizzero Paul Accola. Venne quindi convocato per i XVI Giochi olimpici invernali di , in Francia (sua unica presenza olimpica), ai quali ottiene il 21\u00ba posto nello slalom speciale.\nSal\u00ec per la terza e ultima volta sul podio in Coppa del Mondo il 19 dicembre 1995 sulla pista 3-Tre di Madonna di Campiglio in slalom pseciale, sopravanzato ancora dal connazionale Tomba e dal francese Yves Dimier; sempre in slalom speciale gareggi\u00f2 in due rassegne iridate: a Sierra Nevada 1996 si piazz\u00f2 18\u00ba e a Sestriere 1997 non complet\u00f2 la gara. Prese per l'ultima volta il via in Coppa del Mondo il 22 novembre 1997 a Park City in slalom speciale, senza completare la prova, e concluse l'attivit\u00e0 agonistica il 28 marzo 2000 a Monte Pora con il 17\u00ba posto ottenuto ai Campionati italiani 2000."}
{"id": "2188446", "revid": "287204", "url": "https://it.wikipedia.org/wiki?curid=2188446", "title": "Konrad Kurt Ladstatter", "text": ""}
{"id": "2188457", "revid": "287204", "url": "https://it.wikipedia.org/wiki?curid=2188457", "title": "Viale Fratelli Rosselli", "text": "Viale Fratelli Rosselli \u00e8 un grande viale a quattro corsie di Firenze appartenente ai viali di Circonvallazione, costruiti durante il periodo in cui Firenze era capitale d'Italia. Il viale parte da piazza Vittorio Veneto dopo il Ponte alla Vittoria, confluisce nel piazzale di Porta al Prato fino a diventare viale Filippo Strozzi.\nStoria e edifici.\nViale Fratelli Rosselli, all'interno dei viali di Circonvallazione, va ad integrarsi nella principale arteria di trasporto di Firenze. Venne realizzato da Giuseppe Poggi e originariamente era dedicato a Vittorio Emanuele II, poi al Principe Umberto.\nSu di esso si affaccia il polo fieristico e congressuale della Stazione Leopolda, e la stazione di Firenze Porta al Prato per il trasporto ferroviario metropolitano Empoli-Firenze, oltre che a costeggiare i binari della linea T1 della nuova rete tranviaria.\nInoltre \u00e8 in via di costruzione il nuovo polo musicale che tra gli altri ospiter\u00e0 il Maggio Musicale Fiorentino: il Parco della musica e della cultura.\nNella prima met\u00e0 del 2010 il viale appare ancora profondamente sfigurato dopo i lavori della linea 1 della tranvia. In particolare fra gli incroci con via il Prato e via Iacopo da Diacceto l'impianto stradale risulta irregolare: l'estrema situazione di confusione, unita alla confluenza pericolosa di via il Prato sul viale, \u00e8 causa oramai di frequenti incidenti stradali. A seguito di ci\u00f2 a fine primavera del 2011 \u00e8 stato eliminato il pericoloso incrocio fra le auto dirette verso via delle Porte Nuove provenienti da via il Prato, che incrociavano senza impianti semaforici i flussi di auto sul viale. Dopo questo intervento la direttrice risulta pi\u00f9 sicura, sebbene si sia appesantito il traffico sulla vicina via della Scala. Non \u00e8 stato, invece, fatto nulla per omogeneizzare l'asse stradale e reinserire i filari di alberi precedentemente esistenti. Lungo tutto il tracciato della linea 1 della tramvia, infatti, non sono state mai completate le opere di riqualificazione urbanistica, lasciando numerosi punti della citt\u00e0 in uno stato di abbandono e degrado."}
{"id": "2188463", "revid": "33888", "url": "https://it.wikipedia.org/wiki?curid=2188463", "title": "Bibliopolis", "text": "Bibliopolis \u00e8 una casa editrice italiana con sede a Napoli.\nFu fondata nel novembre 1976 da Francesco del Franco, figlio di Costantino, vicino a Benedetto Croce. \u00c8 specializzata in edizioni di filosofia e di scienze.\nDispone di una quarantina di collane, fra le quali la \"Collezione di studi meridionali\", le \"Memorie\" dell'Istituto Italiano per gli Studi Filosofici e \"I senatori d'Italia\". Quest'ultima \u00e8 curata dall'Archivio storico del Senato della Repubblica.\nPubblica, tra l'altro, l'edizione nazionale delle opere di Benedetto Croce, che \u00e8 stata promossa con Decreto del Presidente della Repubblica del 14 agosto 1989.\nEdita quattro periodici."}
{"id": "2188474", "revid": "287204", "url": "https://it.wikipedia.org/wiki?curid=2188474", "title": "Cratere Picard", "text": "Picard \u00e8 un cratere lunare collocato nella parte ovest del Mare Crisium. Ad ovest c'\u00e8 il cratere Yerkes. Ad est c'\u00e8 il cratere Curtis. \u00c8 il cratere pi\u00f9 grande del Mare Crisium ed ha a nord-nordovest il cratere Peirce. Il cratere prende il nome dall'astronomo e geodeta francese Jean Picard.\nCaratteristiche.\nPicard \u00e8 un cratere che si \u00e8 formato nel periodo Eratosteniano, e cio\u00e8 dai 3,2 agli 1,1 milioni di anni fa circa. Dentro Picard c'\u00e8 una serie di detriti che i sismologi hanno attribuito ad un impatto col suolo lunare. Il punto pi\u00f9 profondo del cratere \u00e8 di approssimativamente 2000 metri sotto la superficie. Il cratere picard ha inoltre al suo interno una piccola collina centrale.\nCrateri correlati.\nAlcuni crateri minori situati in prossimit\u00e0 di Picard sono convenzionalmente identificati, sulle mappe lunari, attraverso una lettera associata al nome.\nQuesti crateri sono stati anche rinominati dall'Unione Astronomica Internazionale:"}
{"id": "2188496", "revid": "1573940", "url": "https://it.wikipedia.org/wiki?curid=2188496", "title": "Makaira nigricans", "text": "Il marlin blu (\"Makaira nigricans\" ) conosciuto anche come marlin azzurro, \u00e8 un grande pesce di mare appartenente alla famiglia Istiophoridae.\nDistribuzione e habitat.\nQualora si ritenga separata la specie \"Makaira mazara\", diffusa nelle fasce tropicali ed equatoriali degli oceani Indiano e Pacifico (vedi sotto alla sezione \"tassonomia e specie affini\") si deve ritenere questa specie diffusa nella parte pi\u00f9 calda dell'Oceano Atlantico. Nei mari europei questo marlin \u00e8 segnalato a nord fino alla Spagna settentrionale. Nel mar Mediterraneo \u00e8 occasionale ed \u00e8 stato catturato, con esemplari di grandi dimensioni, anche nelle acque italiane.\n\u00c8 una specie pelagica e raramente si avvicina alle coste.\nDescrizione.\nAppare simile agli altri marlin come il marlin bianco o l'aguglia imperiale ma ha corpo pi\u00f9 massiccio, con una vistosa \"gobba\" dietro gli occhi. Il rostro \u00e8 breve ma meno che nell'aguglia imperiale. Le pinne dorsali sono due: la prima \u00e8 lunga e molto bassa per quasi tutta la lunghezza ma nella parte pi\u00f9 anteriore si alza improvvisamente in un lobo appuntito (nei Tetrapturus \u00e8 pi\u00f9 grande ed \u00e8 arrotondato), la seconda \u00e8 piccola ed opposta alla seconda pinna anale. La pinna anale pi\u00f9 anteriore \u00e8 pi\u00f9 grande della seconda. La pinna caudale \u00e8 grande, potente e lunata; ha due carene sul peduncolo caudale. Le pinne pettorali sono lunghe; le pinne ventrali sono anch'esse allungate ma filiformi.\nIl colore \u00e8 blu o grigio bluastro sul dorso e bianco su ventre e fianchi.\nRaggiunge dimensioni enormi, fino a 5 metri di lunghezza e 900\u00a0kg di peso.\nAlimentazione.\nSi ciba di pesci e cefalopodi.\nPesca.\nSi tratta di una preda favolosa per il fortunato pescatore sportivo che abbia la ventura di catturarlo. Oltre alle grosse dimensioni, infatti, questa specie ha la caratteristica di opporre tutta la sua forza e la sua agilit\u00e0 ai tentativi di recupero, esibendosi in ripetuti ed acrobatici salti fuor d'acqua. Viene di solito insidiato con la tecnica della traina, impiegando sia esche artificiali che pesci o calamari. Le carni sono eccellenti, simili a quelle del pesce spada.\n\u00c8 questo il pesce con cui lotta il pescatore Santiago nel celebre romanzo \"Il vecchio e il mare\" di Ernest Hemingway.\nTassonomia e specie affini.\nLa tassonomia di questa specie non \u00e8 univocamente accettata, molti ittiologi considerano separata \"Makaira mazara\" degli oceani Indiano e Pacifico, distinta dalla presente dalle caratteristiche della linea laterale e del tutto simile per i caratteri biologici e morfologici."}
{"id": "2188529", "revid": "290948", "url": "https://it.wikipedia.org/wiki?curid=2188529", "title": "Lawrence Carroll", "text": "Biografia.\nNasce a Melbourne da George e Mary Carroll (Gaynor). Nel 1958 si trasferisce negli Stati Uniti con la famiglia, prima a Santa Monica in California, poi, nel 1960, a Newbury Park, una localit\u00e0 45 kilometri a nord di Los Angeles, dove frequenta la scuola superiore. Pi\u00f9 avanti si d\u00e0 da fare come cuoco per pagare gli studi al Moorpark Junior College, ottiene in seguito una borsa di studio all'Art Center College of Design di Pasadena, dove studia arte.\nCarroll partecipa a numerose mostre in Europa e negli Stati Uniti ed \u00e8 presente in collezioni permanenti di numerosi musei e gallerie pubbliche, tra cui il Guggenheim Museum di New York, il Los Angeles County Museum of Art di Los Angeles, il Museum of Contemporary Art di Los Angeles (MOCA). Il Museum of Contemporary art di San Diego, la JUMEX Collection di Citt\u00e0 del Messico, il MART di Rovereto in Italia, la Collezione Panza di Varese, la Collezione Panza di Sassuolo, Modena, la Art Gallery of New south Wales a Sydney, Australia, lo Stadtisches Museum Abteiberg a M\u00f6nchengladbach in Germania e molte altre collezioni pubbliche e private in tutto il mondo.\nNel 1984 Carroll si trasferisce a New York City da Los Angeles. Nel 1985 produce sei opere conservate nel Museo Cantonale d\u2019Arte di Lugano. Nel 1988 ha la sua prima personale a New York. Nel 1989 Harald Szeeman lo invita a partecipare insieme ad altri otto giovani artisti americani ad \u201cEinleuchten\u201d, una mostra alla Deichtorhalle di Amburgo in Germania accanto ad artisti internazionali come Joseph Bueys, Bruce Nauman, Robert Ryman e altri. Nel 1992 Jan Hoet, lo invita a partecipare a Documenta IX a Kassel in Germania.\nAll'inizio della sua carriera viene spesso invitato a New York dal team di curatori di Collins e Milazzo. Nel 1994 partecipa con Udo Kittlemann alla mostra \"The state of things\" al K\u00f6lnischer Kunstverein di Colonia. Pi\u00f9 tardi nel 1995 espone al Guggenheim Museum di New York in \"Material Imagination\". Nel 2000 partecipa alla mostra \"Panza, legacy of a collector\" al MOCA di Los Angeles. Nel 2005 a \"50 years of documenta\" a Kassel. Tra il 2007 ed il 2008 ha una personale al Hotel des Arts in Tolone ed una al Museo Correr di Venezia.\nNel 2014 viene presentato al festival Arte Cinema il documentario dal titolo \"\" per la regia di Luigi Scaglione.\nLawrence Carroll nei musei.\nEcco un elenco dei musei che ospitano le sue opere:"}
{"id": "2188541", "revid": "76963", "url": "https://it.wikipedia.org/wiki?curid=2188541", "title": "Michael Riley", "text": "Diplomato alla National Theatre School of Canada, ha esordito al cinema in un ruolo minore in \"La fine del gioco\" di Peter Werner (1987). Dal 2004 al 2006 \u00e8 tra i protagonisti della serie \"Alla corte di Alice\" (\"This is Wonderland\"), dove interpreta l'avvocato Elliot Sacks. Dal 2009 al 2011 interpreta il dottor Tom Wexlar nella serie televisiva canadese \"Being Erica\"."}
{"id": "2188552", "revid": "767487", "url": "https://it.wikipedia.org/wiki?curid=2188552", "title": "Sangue di zingara (film 1956)", "text": "Sangue di zingara \u00e8 un film del 1956, diretto da Maria Basaglia, interpretato da Maurizio Arena, Maria Piazzai e Eloisa Cianni.\nIl film fu girato quasi interamente a San Giorgio la Molara ed in parte a Buonalbergo, piccoli borghi della provincia di Benevento; San Giorgio la Molara era infatti il paese di origine del soggettista del film Marcello Albani. Durante le riprese fu per\u00f2 fatto saltare, per esigenze sceniche, finanche un antico ponte del castello di Pietramaggiore. Secondo il \"Dizionario dei film italiani\" edito dalla Gremese, il film incass\u00f2 ben poco (90.500.000 lire), spingendo Maria Basaglia e il marito e collaboratore Marcello Albani ad abbandonare il mondo del cinema e ad emigrare nel 1957 in Sudamerica.\nTrama.\nUna bella zingara rifiuta di concedersi al ras del paese e per questo viene barbaramente uccisa e gettata in una fornace di calce. Il suo compagno decide di vendicarla giustiziando il ras, che precipita dalla parte pi\u00f9 alta della fornace."}
{"id": "2188564", "revid": "1543377", "url": "https://it.wikipedia.org/wiki?curid=2188564", "title": "Verdiales", "text": "Verdiales \u00e8 una manifestazione socio-musicale di origine contadina esclusiva di determinati punti geografici della provincia di M\u00e1laga, (Andalusia, Spagna) - distretto della Axarqu\u00eda, valle del Guadalhorce e Montes de M\u00e1laga - e costituita da un particolare stile di cante e ballo eseguiti con l'accompagnamento di una \"rondalla\" (frottola) composta da un violino, da due a quattro chitarre, un \"pandero\" (tamburello), due o pi\u00f9 \"platillos\" (crotali), casta\u00f1uelas (\"palillos\") e, in alcuni dei suoi stili, un liuto o \"bandurria\" (mandola). Nel gergo, l'insieme di interpreti musicali, cantanti (\"cantaores\"), e ballerini (\"bailaores\") lo si chiama \"Panda de Verdiales\", e le sue esecuzioni \"Fiesta de Verdiales\". Al membro di una \"panda\" lo si chiama \"fiestero\".\nEtimologia.\nIl luogo di provenienza della parola che designa questa tradizione contadina sembra essere il territorio olivicolo \"malague\u00f1o\" dove si coltiva una variet\u00e0 di oliva denominata \"verdial\" per il fatto di si conserva verde anche una volta maturata.\nImportanza accademica.\nLe Verdiales risvegliano interesse musicologico e antropologico principalmente per tre motivi:\n1) Antichit\u00e0: Secondo flamencologi come Hip\u00f3lito Rossy (\"Teor\u00eda del Cante Jondo\".- Credsa, Barcelona, 1998) e Jos\u00e9 Luque Navajas (\"M\u00e1laga en el cante\". - El Guadalorce. - M\u00e1laga, 1965) le \"verdiales\" sono, almeno, la pi\u00f9 primitiva forma di fandango malague\u00f1o. Alfredo Arrebola (Dottore in Filosofia, flamencologo e \"cantaor\") arriva ad affermare che \"\"il fandango pi\u00f9 antico che registra la storia flamenca \u00e8, esattamente, quello di Malaga\" con le sue due forme \"verdiales e \"fandangos abandolaos\", essendo pi\u00f9 vecchi dello stesso flamenco\" (V Congreso de Folclore Andaluz).\n2) Purezza: \u00c8 un fandango campagnolo che, cos\u00ec come dice Luque Navajas, \"dovuto al suo abbondante accompagnamento, si \u00e8 evoluto molto poco, conservando ancora la sua naturalezza primitiva, di una rudezza e autenticit\u00e0 impressionanti\"\".\n3) Vitalit\u00e0: Al contrario di altre manifestazioni artistiche andaluse che si snaturalizzarono con lo sparire del loro contesto culturale, spesso accademizzandosi, i \"verdiales\" si sono andate trasmettendo di padre in figlio in modo ininterrotto fino ad oggi per cui si tratta di una genuina e rara mostra di vivo folclore.\nStili.\nLa tradizione ha trasmesso fino ad oggi tre stili che si denominano secondo la zona geografica dove si manifestano in prevalenza. Si tratta degli stili di Almog\u00eda, Montes y Comares.\nAlmog\u00eda.\nSi distingue per le seguenti caratteristiche:\n- Strumentazione: Violino, due o pi\u00f9 chitarre, due o pi\u00f9 \"platillos\" (\"crotali\"), pandero (tamburello) e casta\u00f1uelas.\n- Comp\u00e1s: \u00c8 il pi\u00f9 veloce dei tre stili.\n- Interpretazione o tocco (\"toque\") distintivo: \"Repiqueteo\" (\"picchiettio\") seguito dai \"platillos\"; il tamburerello (\"pandero\") si suona con meno colpi, pi\u00f9 \"rasgueos\" e a volte si fanno \"florituras\" in modo tale come se si stesse colpendo coi gomiti e i ginocchi; le chitarre non si pizzicano, solamente danno il tempo (comp\u00e1s) e le note per il cante, che, secondo alcuni, aumenta la possibilit\u00e0 la bellezza della forma (lucimiento) dei cantanti (\"cantaores\") di questo stile. \nIl violino, come per gli altri stili, \u00e8 l'ultimo strumento che si associa, convertendosi nel direttore che inizia e finisce le parti (\"luchas\"), marcando i tempi, accompagnando il cante e \"canta\", facendo \"decires\" o \"sub\u00edas\" o \"subida\" (salita).\n- Cante:\n- Baile y bandera: Per essere lo stile pi\u00f9 rapido, il ballo possiede pi\u00f9 cambiamenti (\"mudanzas\") e posture, perci\u00f2 suol dirsi che i ballerini (\"bailaores\" e \"bailaoras\") devono essere \"ardillas\" (\"scoiattoli\") per poter portare adeguatamente il ritmo con i piedi. El \"baile de la bandera\" (consiste nel girare r\u00edtmicamente con gran abilit\u00e0 una bandiera impressa con i colori e i simboli della distretto, regionali o nazionali) \u00e8 molto appariscente perch\u00e9 il rapido ritmo si presta al \"lucimiento\" (\"figura bella\"). Si dice che il \"baile de la bandera\" sia originario di questo stile.\nLo stile di Almog\u00eda \u00e8 quello pi\u00f9 esteso, geograficamente parlando, perch\u00e9 tocca i confini di Malaga con sei dei suoi villaggi (\"pueblos\"), non per questo \u00e8 il pi\u00f9 prolifico in \"pandas\" sebbene mantenga una grande inclinazione per la Fiesta e grazie alla istruzione municipale e privata \u00e8 molto ben accolto tra i giovani.\nMontes.\nSi distingue per le seguenti caratteristiche:\n- Strumentazione: Violino, due o pi\u00f9 chitarre, due o pi\u00f9 \"platillos\", tamburello e casta\u00f1uelas.\n- Comp\u00e1s: Bench\u00e9 varia secondo la \"panda\", non deve superare la velocit\u00e0 di quella dello stile di almog\u00eda. Nello stile Montes, la cadenza, vigore, limpidezza, continuit\u00e0, costanza e precisione del \"comp\u00e1s\" (tempo) costituisce la sostanza per cui in rare occasioni l'esperto ascoltatore vi trova il \"duende\", la \"buena fiesta\", l'essenza o il \"Ser\" (essere) dell'arte in quanto arte.\n- Interpretazione o tocco (\"toque\") distintivo: Il tamburello (\"pandero\"), che \u00e8 lo strumento pi\u00f9 significativo, essendo quello pi\u00f9 arcaico utilizzato nella \"Fiesta\", abbastanza maggiore di diametro di quelli usati per altri stili, avendo anche pi\u00f9 sonagli, \u00e8 l'unico che merita il nome di \"pandero\", gli altri sono \"panderetas\". Il suo \"toque\" si distingue per i colpi secchi con i quali marca il comp\u00e1s e per i suoi \"rasgueos\" con i quali accompagna il \"cante\"; qui il \"pandero\" non fa le \"florituras\", non pu\u00f2 portare la carica (\"mando\") delle percussioni mentre che il violino (strumento che dirige) da l'intonazione (\"tonos\") al cante e fa i \"decires\". Anche le casta\u00f1uelas formano parte delle percussioni, suonate da mani di donna; sebbene ci sono uomini che le suonano magistralmente, la delicatezza e la dolcezza della donna danno alla \"fiesta\" un ritmo pi\u00f9 armonioso, pi\u00f9 melodioso e meno aggressivo. Le chitarre normalmente portano soltanto il \"tempo\" (\"comp\u00e1s\") fornendo le note per il \"cante\". Alcuni virtuosi fanno \"abbellimenti\" (\"adornos\") e \"punteos\" molto incisivi e musicali, con le corde della chitarra, il cui scopo \u00e8 mantenere il tempo (comp\u00e1s) e dare le note al cante. Il violino, curiosamente, \u00e8 l'ultimo ad essere stato incorporato nella \"fiesta\" e tuttavia \u00e8 passato ad esserne il protagonista assoluto, senza il quale non si potrebbe concepirla, essendo lo strumento che dirige, marca il ritmo dell'entrata segnalando il finale, fa i \"decires\", vale a dire, canta con i \"cantaores\" e da solo; tutto ci\u00f2 lo ha reso imprescindibile.\nLo stile \"Montes\" \u00e8 considerato come il pi\u00f9 antico e meglio conservato per le sue forme pure e genuine.\nComares.\nLo stile di Comares \u00e8, senza dubbio, il pi\u00f9 ricco, musicalmente parlando. Ci\u00f2 si deve al fatto che qui le protagonisti sono le corde. I \"platillos\", che si suonano picchiettandoli, portano il ritmo con il tamburello (\"pandero\"). Il violino, con melismi arabi e le chitarre, liuti e mandole (\"bandurrias\") che si suonano pizzicati, sono gli strumenti che danno a questo stile il suo marchio caratteristico. Il ballo \u00e8 molto armonioso e i \"bailaores\" hanno pi\u00f9 possibilit\u00e0 di fare posture e \"desplantes\" (lett. posizioni scorrette).\nGeografia.\nOltre a \"Los Verdiales\", la \"fiesta\" si \u00e8 manifestata da tempo immemorabile nei \"part\u00edos\" - divisioni territoriali di natura giuridica o amministrativa che hanno a capo un villaggio principale - di \"Venta Larga, Tres Chaperas, Jotr\u00f3n y Lomilla, Santa Catalina, Roalabota, Jarazm\u00edn, Santon Pitar\" oltre ad estendersi verso l'ovest fino al \"Barranco del Sol\", verso nord a \"Casabermeja\" e \"Colmenar\", e verso l'est a \"Jaboneros\" e \"Ol\u00edas\"; essendo questi enclave dove si d\u00e0, precisamente, lo stile del \"toque verdialero\", quello di Montes, che si pu\u00f2 considerare musicologicamente come il pi\u00f9 autentico fra i tre esistenti ai nostri giorni - Montes, Almog\u00eda e Comares - essendo quello che partecipa con pi\u00f9 rudezza o, come si dice in gergo, quello che si suona con \"puro comp\u00e1s\".\nLo stile di Almog\u00eda \u00e8 quello di maggiore estensione geografica: inizia nelle \"Yeseras de C\u00e1rtama\" e termina a \"El Torcal por Jeva\".\nStoria antica.\nSecondo quando afferma l'etnomusicologo \"Miguel \u00c1ngel Berlanga\", le prime rassegne storiche che fanno riferimenti a i balli andalusi provengono dal greco Strabone, il quale scrisse che un personaggio egizio del secondo II secolo a.C., \"Eudoxos\", imbarc\u00f2 da Cadice verso altre zone dell'Atlantico, sembra dell'Africa, ragazze \"musiciste\" possibilmente per mercanteggiare le loro doti canore, strumentali e di ballerine con crotali di queste terre.\nNon \u00e8 da escludere poich\u00e9 ci sono evidenze del fatto che nel sud della Spagna, in epoca preromana, gi\u00e0 esisteva una ben strutturata cultura fiorente all'ovest dei \"tartessos\" e all'est dai \"turdetanos\" e \"bastetanos\" (tutti popoli abitanti la fascia costiera a sud della Spagna e Portogallo). La ricchezza mineraria di questa zona (miniere di Riotinto, Tarsis, Huelva...) attrassero i fenici, greci e romani i quali si trovarono non con un insieme di popoli isolati, bens\u00ec con tutta una civilt\u00e0 mediterranea-occidentale abbastanza progredita come lo prova il fatto che la Betica giunse ad essere una delle circoscrizioni pi\u00f9 sviluppate dell'Impero Romano oltre ad apportare alla sua vita pubblica imperatori (Traiano, Adriano), intellettuali come Seneca e vescovi influenti come Ossio. Questi fattori propiziarono l'interscambio di danze e canzoni tale che \"Hip\u00f3lito Rossy\" dichiara nella sua opera \"Teor\u00eda del Cante Jondo\" che gi\u00e0 in epoca greca sarebbe stata caratteristica tipica del canto nel sud della Spagna il suo \"stile melismatico\".\nDi epoca romana datano preziose rappresentazioni di ci\u00f2 che sembrano essere manifestazioni artistiche precursori delle \"pandas de Verdiales\". In un mosaico dedicato a Bacco scoperto a Cordova, si vede una donna che suona una specie di \"pandero\". Questo strumento, presente anche in gran parte del Mediterraneo, \u00e8 stato molto popolare in Spagna, nei balli e danze fino all'inizio del secolo XIX e attualmente si suona in alcuni balli folclorici tradizionali in Andaluc\u00eda (Alpujarra, Montes de Malaga...), Extremadura e Castiglia essendo l'elemento ritmico primordiale al quale i \"Verdiales\" fanno riferimento. L'estetica flamenca, tuttavia, non ha adottato l'uso di questo strumento musicale per cui possiamo parlare che si tratta chiaramente di un elemento pre-flamenco.\nMa \u00e8 un mosaico trovato fra le rovine di Pompei che si conserva nel Museo di Napoli quello che forse costituisce la prova pi\u00f9 attendibile riguardo alle antichit\u00e0 e connessioni rituali delle \"pandas de verdiales\" con arcaiche \"fiestas\" mediterranee precristiane. Questo \u00e8 dovuto alla similitudine esistente tra gli strumenti, il modo di recitare e l'abbigliamento di queste \"pandas\" con il gruppo di musici rappresentati in quella che viene catalogata come \"Scena comica con suonatori ambulanti\". Si tratta di una copia in mosaico romano del secolo I di una pittura ellenistica del III secolo a.C. Nella \"Scena\" appare un gruppo di musici della Grecia antica che usano un \"pandero\" decorato con nastri, dei \"piccoli crotali\" (\"crotalillos\") o \"platillos\" di bronzo, una conchiglia che annunzia l'entrata dei musici, e un flauto doppio tipo aulos. Inoltre, due dei quattro musici vanno suonando con addobbi floreali sulla testa, allo stile dei \"los tontos\" (nomignolo con il quale si allude ai membri delle \"pandas de verdiales\" per celebrare la sua \"Fiesta Mayor\" il 28 diciembre, giorno dei \"Santos Inocentes\") che portano nei loro sombreri di palma. Tutti questi oggetti, eccetto il flauto doppio, sono caratteri\u00edstiche delle attuali \"pandas de verdiales malague\u00f1as\", il che suggerisce l'esistenza di una continuit\u00e0 nella tradizione.\nStoria moderna.\nSi pu\u00f2 considerare questo periodo compreso tra gli anni che datano le prime registrazioni audiovisive di \"Verdiales\" pi\u00f9 antiche (1950-1960) fino ad oggi. Si pu\u00f2 anche giustificare tale datazione in base a ci\u00f2 che accade in queste date quando Malaga capitale inizia a valorizzare la \"fiesta\" che alcuni consideravano come \"cosas de catetos\", e ci\u00f2 \u00e8 dovuto al successivo insediamento dei contadini emigranti dai monti circostanti verso le periferie delle citt\u00e0, permettendo un avvicinamento di questo fandango ad essa e che termina convertendosi quasi in un simbolo della identit\u00e0 collettiva della provincia di M\u00e1laga.\nLas Rifas.\n\u00c8 una forma di \"asta\" nella quale i componenti della \"panda\" (\"fiesteros\") e gli \"assistenti\" della \"fiesta\", in un ambiente disteso, propongono sfide o scommesse relazionate in maggiore o minore misura con l'esecuzione del \"toque\", il \"cante\" o il ballo, in cambio di una qualche ricompensa economica. Se lo sfidato nega di realizzare il compito che gli viene imposto o pretende modificarlo, a volte deve apportare di tasca propria una quantit\u00e0 superiore a la posta in gioco dello sfidante. Di solito succede che qualche simpatizzante dona una certa quantit\u00e0 di denaro alla \"panda\" a condizione che suonino, ballino o cantino i \"fiesteros\" o chiunque degli \"assistenti\" alla fiesta che costui decida di scegliere.\nAnticamente si litigava anche per portarsi la \"panda\" verso un altro casale vicino o alla prossima locanda, e tante altre trovate degli \"assistenti\". Come il fine del denaro riscosso aveva un carattere benefico, cos\u00ec era permesso quasi tutto. Per cui - il fine giustifica i mezzi -.\nIl ventotto di dicembre, giorno dei \"Santos Inocentes\", rincasavano le \"pandas\" ai loro rispettivi eremi per riscuotere l'offerta. Probabilmente da qui proviene il nomignolo di \u00a8 \"Tontos\" \u00a8. Questo era il grande avvenimento, la prima \"panda\" che arrivava riusciva a ricevere la seguente suonando e questa contraccambiava allo stesso modo. Il saluto si convertiva in un impulso musicale fino a che una delle due non perdesse il comp\u00e1s (tempo). Questo atto lo si chiamava \u00a8 El Choque \u00a8 e, credo anche che diede origine alla definizione di \u00a8 Lucha \u00a8 per un episodio della \"Fiesta\". \"El Choque\" negli eremi dove tutti erano conosciuti era un atto musicale e pacifico, ma altra cosa era quando si trovavano durante il percorso due \"pandas\" di distinte squadre, a volte \"El Choque\" prendeva un aspetto pi\u00f9 aggressivo, arrivando per l'occasione a strappare le bandiere tra i \"bailaores\" avversi, o anche peggio.\nLuchas de Fiesta.\nVerdiales in stile Montes\n - (1,41 Mb) - Registrazione realizzada nel 2002 nell'antico \"lagar de Torrijos\" - ora museo etnologico - , situato nel cuore dei \"Montes de M\u00e1laga\".\n - (744 Kb) - Registrazione della \"Panda de los Montes\" realizzata probabilmente alle \"Casillas del Arroyo de los Frailes\" tra le decadi 1960 e 1970.\nFonti.\nDizionario flamenco.\nCollegamenti esterni.\n Federaci\u00f3n de Pandas de Verdiales de M\u00e1laga\n Verdiales .ORG\n Verdiales El festival m\u00e1s antiguo de M\u00e1laga\n P\u00e1gina de Verdiales"}
{"id": "2188573", "revid": "287204", "url": "https://it.wikipedia.org/wiki?curid=2188573", "title": "Gherson", "text": "Gherson (in ebraico \u05d2\u05b5\u05bc\u05e8\u05b0\u05e9\u05b9\u05c1\u05dd \u05d1\u05df-\u05de\u05b9\u05e9\u05b6\u05c1\u05d4 \"G\u0113r\u0259\u0161\u014dm ben M\u00f3&amp;#X161;e\") \u00e8 il nome d'un personaggio della Bibbia, figlio primogenito di Mos\u00e8 e Sefora.\nNato in terra di Madian, quando il padre fugg\u00ec dall'Egitto, venne chiamato Gherson proprio a sottolineare l'esilio paterno: il nome Gherson viene tradizionalmente interpretato infatti come \"straniero\". Di lui parla il libro dell'Esodo, durante l'episodio della malattia di Mos\u00e8. Quando il profeta venne colpito da un grave male, poich\u00e9 non circonciso, la moglie Sefora esegu\u00ec su Gherson l'operazione rituale e dopo pose sul pene di Mos\u00e8 il prepuzio del figlio, simulando la circoncisione per salvarlo dalla collera divina.\nSi parla ancora di Gherson nel libro dei Giudici, dove si cita suo figlio Gionata e si fa riferimento alla discendenza levitica di un sacerdote idolatra; si pu\u00f2 notare, a seconda della versione biblica, come a Gherson sia attribuito come padre Mos\u00e8 oppure Manasse - un re empio, citato ad esempio in . Come notano gli esegeti dell'interconfessionale Bibbia TOB - concordemente con quelli della Bibbia di Gerusalemme e quelli della Bibbia Edizioni Paoline - la versione ebraica \"legge \"Manasse\", per\u00f2 con una \"n\" sospesa, posta cio\u00e8 al di sopra della linea del testo. Offesi dall'idea che un sacerdote idolatra potesse discendere da Mos\u00e8, alcuni copisti hanno introdotto una \"n\" per suggerire la lettura \"Manasse\" (re empio, cf 2Re21) piuttosto che \"Mos\u00e8\"\"."}
{"id": "2188574", "revid": "339329", "url": "https://it.wikipedia.org/wiki?curid=2188574", "title": "Verdial", "text": ""}
{"id": "2188618", "revid": "287204", "url": "https://it.wikipedia.org/wiki?curid=2188618", "title": "Stephane Lannoy", "text": ""}
{"id": "2188621", "revid": "1522738", "url": "https://it.wikipedia.org/wiki?curid=2188621", "title": "Professione fantasma", "text": "Professione fantasma \u00e8 una serie televisiva italiana prodotta da Mediaset e trasmessa nel 1998. La serie vede protagonista un detective, interpretato da Massimo Lopez, che viene ucciso ma torna sulla Terra come spirito per aiutare la fidanzata (Edy Angelillo).\nTrama.\nIl detective privato Max Ventura viene ucciso per errore al posto di un'altra persona. Anzich\u00e9 passare nell'aldil\u00e0 per\u00f2, Max resta sulla Terra per aiutare la fidanzata Lella, la quale ha deciso di proseguire l'attivit\u00e0 di Max all'agenzia investigativa. Nella sua permanenza come fantasma, Max viene seguito da uno \"psicoanalista dell'aldil\u00e0\". \nNel corso dei casi affrontati, Max si ritrover\u00e0 ad aiutare spesso Lella ed Ettore, il suo nuovo spasimante. Il fantasma \u00e8 visibile dalla madre della donna, Serena, che per\u00f2 non pu\u00f2 sentirlo, a differenza di un bambino, Dado, che pu\u00f2 sentire la sua voce ma non riesce a vederlo.\nEpisodi.\nGli episodi della serie sono stati trasmessi a partire dal 6 febbraio 1998 sulla rete Italia 1, trasmessa successivamente in replica tra il 28 dicembre e il 2 gennaio 1999. Sono stati trasmessi anche nel 2011 sulle reti del digitale terrestre IRIS, Mediaset Extra, Italia 2 e nel 2017 su Retecapri.\nProduzione.\nLa serie, prodotta da Giancarlo Guastini e Raffaello Monteverde, \u00e8 stata diretta da Vittorio De Sisti, ed \u00e8 stata ideata e sceneggiata da Stefano Sudri\u00e8 e Marzia Ubaldi.\nLe riprese degli episodi si sono svolte nel 1997 a Roma in 25 settimane, ed \u00e8 costata circa dieci miliardi di lire."}
{"id": "2188631", "revid": "1266317", "url": "https://it.wikipedia.org/wiki?curid=2188631", "title": "Benny Hill Show", "text": "Benny Hill Show \u00e8 un programma televisivo inglese, ideato ed interpretato da Benny Hill, iniziato nel 1969 ed andato in onda per diciannove stagioni fino al 1989.\nDescrizione.\nIn Italia \u00e8 stato trasmesso sulla Rete 2 della Rai dal 1978 e a partire dagli anni '80 su Italia 1, all'interno dello show Drive In e in seguito replicato da diverse emittenti. \u00c8 diventata celebre la sua sigla, Yakety Sax suonata da Boots Randolph. Gli episodi venivano registrati negli studi della Thames Studios a Teddington nel Middlesex (Regno Unito). Nel 1969 il suo show si spost\u00f2 dalla BBC alla Thames Television, dove rimase fino alla cancellazione nel 1989.\n\"The Benny Hill Show\" caratterizz\u00f2 l'attore inglese per una grande quantit\u00e0 di sketch (sovente riguardanti un lascivo, poco vincente eppur affascinante protagonista), insieme agli attori Henry McGee, Bob Todd, Jackie Wright, Nicholas Parsons (nei primi anni), Jenny Lee-Wright, Rita Webb ed altri. Hill fu molto versatile ed indoss\u00f2 diversi costumi, sia maschili che femminili. La farsa ed il doppio senso furono la sua peculiarit\u00e0. Lo spettacolo fu accusato da alcuni di essere sessista, ma Hill replic\u00f2 puntualizzando che i personaggi femminili erano tutti intelligenti e mantenevano una loro dignit\u00e0, mentre gli uomini che li rincorrevano erano dei buffoni.\nIl comico utilizz\u00f2 la tecnica \"fast motion\" per i suoi sketch muti, onde creare quella che definiva un'\"animazione dal vivo\", ed impieg\u00f2 tecniche da mimo e parodistiche, di tipo chiaramente slapstick. Lo show, tipicamente concluso da una scena accelerata d'inseguimento, in cui partecipava Hill stesso ed una combriccola di donne in abiti succinti, faceva il verso alle scene stereotipate d'inseguimento tipiche dei \"Keystone Cops\" (serie di film muti interpretata da un gruppo di poliziotti incompetenti, prodotto dalla Keystone Film Company tra il 1912 ed il 1917).\nHill fu un precursore nel comprendere le possibilit\u00e0 della telecamera di creare delle illusioni ed anche nel suo utilizzo in chiave comica. Ad esempio in una parodia intitolata \"Assassinio sull'Oregon Express\" del 1976, Hill us\u00f2 sia un montaggio intelligente, che le inquadrature, nonch\u00e9 la sua abilit\u00e0, per rappresentare un giallo come quelli prodotti da Quinn Martin, in cui il comico vestiva i panni di un detective stile anni Settanta, alla stregua di Ironside, McCloud, Kojak e Cannon. Ci\u00f2 testimonia che Hill era abbastanza scaltro da capire che il pubblico americano si sarebbe identificato meglio nel suo show se egli avesse creato uno humour tratto in parte dalla cultura popolare americana.\nDurante la sua carriera televisiva, Hill imperson\u00f2 od esegu\u00ec parodie di celebrit\u00e0 americane, spaziando da \"L'uomo da sei milioni di dollari\" a \"Starsky &amp; Hutch\", \"Kenny Rogers\" e \"A-Team\". Anche le celebrit\u00e0 britanniche non sfuggirono alla sua attenzione: Hill imperson\u00f2 star come Michael Caine, i conduttori del telegiornale e molti altri personaggi. Lo spettacolo and\u00f2 in onda per la prima volta negli USA nel gennaio del 1979 e fu trasmesso con una serie di programmi rimontati, da mezz'ora l'uno, tratti dagli specials di ITV.\nLo spettacolo fu premiato con il \"Premio Speciale della Citt\u00e0 di Montreux\" al \"Rose d'Or\" festival nel 1984. Hill in seguito registr\u00f2 alcuni spettacoli per la televisione statunitense e nel 1977 produsse uno special in Australia, il cui contenuto fu diviso in episodi.\nColonna sonora e sigle.\nBenny Hill fu anche un abile compositore e cantante di canzoni da commedia. Il principale motivo musicale \"Yakety Sax\", che ebbe un particolare seguito di pubblico, fu scritto da Boots Randolph. Un'altra canzone molto conosciuta ed utilizzata nel \"The Benny Hill Show\" fu \"Mah N\u00e0 Mah N\u00e0\", composta dall'autore italiano Piero Umiliani.\nA partire dal 1991 venne realizzata per lo show una sigla italiana, \"Cocco di mamma\", scritta da Claudio Mattone e arrangiata da Riccardo Zara (fondatore dei I Cavalieri del Re) che fu pubblicata per la prima volta sulle compilation \"Sigle TV\" attribuita a \"Quelli di Benny Hill\" e su \"Quando canta la TV\" attribuita ai \"Kokko di mamma\".\nIl cast di Hill.\nMolti attori del suo cast e della compagnia rimasero con Hill per anni, in alcuni casi sin dal loro debutto nello show. Henry McGee e Bob Todd ne sono un esempio al maschile, mentre per quanto riguarda le donne: Jenny Lee-Wright, Bella Emberg, Louise English e Sue Upton. In una nota all'interno di brani letterari presenti sul suo sito ufficiale la Upton afferm\u00f2 che, al contrario dello scolaro di sottecchi spesso presentato in televisione, Hill fu un modello di gentilezza e cortesia nei confronti dei suoi collaboratori, specialmente verso le donne.\nL'attrice in questione rivel\u00f2 che Hill non aveva mai forzato un'attrice a fare od indossare qualcosa con cui non si sentiva a proprio agio (e di come, fuori dal lavoro, egli fosse considerato un membro di famiglia). Sul suo sito internet, Louise English narrava quanto, dopo la cancellazione dello show, Hill andasse a vederla recitare in teatro. In uno dei libri scritti sul comico inglese, Jenny Lee-Wright raccont\u00f2 di quella volta che era in vacanza a New York per Natale e le accadde di riferire ad un doganiere all'aeroporto di lavorare con Benny Hill e di essere di conseguenza condotta in uno studio televisivo locale per rispondere ad alcune domande su di lui.\nIronicamente, per quanto molti del seguito di Benny Hill divennissero in seguito abbastanza noti, pochi furono capaci di intraprendere grossi progetti.\nCritiche e cancellazione.\nNel 1989 la Thames Television rinunci\u00f2 a Benny Hill, rivendicando un netto calo negli indici d'ascolto. Ci\u00f2 tuttavia \u00e8 sempre stato un argomento controverso: alcuni spiegarono che lo show era stato vittima del \"politically correct\", altri che lo stile della commedia era semplicemente datato. Alcune star anni Ottanta della commedia britannica, come ad esempio Ben Elton, furono polemici verso l'abitudine di Hill di usare belle ragazze nei suoi spettacoli, apparentemente in modo sessista. Sebbene i personaggi di Hill fossero concepiti per sembrare ridicoli ed essere vittime di scherzi, molti spettatori non ritennero lo show sessista. La trasmissione finale della Thames dello show di Benny Hill incoll\u00f2 al teleschermo pi\u00f9 di 12 milioni di spettatori.\nUn'altra ragione spesso addotta \u00e8 che il costante comportamento di sottecchi del personaggio nei confronti di donne attraenti diveniva meno gradevole con l'invecchiare dell'attore. Un altro fattore nominato fu un'intensa caduta di qualit\u00e0 e di standard dello spettacolo in s\u00e9 nel corso degli anni Ottanta.\nUna critica che poteva essere rivolta a Hill fu la tendenza a ripetere gli scherzi, le gag e le scene, di spettacolo in spettacolo. Di seguito i tormentoni pi\u00f9 ricorrenti:\n- Il \"sommelier\": Una scenetta spesso riproposta \u00e8 quella in cui Hill interpreta un cameriere maleducato che serve del vino ad un cliente. Questi (in genere impersonato da Jackie Wright) lo sorseggia e quindi con una smorfia indica che la bevanda era sgradevole. Hill si allontana con la bottiglia e quindi scolla l'etichetta della stessa, sostituendola con una nuova; torna dall'avventore e gli riempie ancora il bicchiere, dopo avergli mostrato la bottiglia \"nuova\". In conclusione, il cliente assaggia il vino mostrandosi deliziato dallo stesso.\n- il \"petomane\": scena ambientata solitamente in spiaggia. Hill \u00e8 impegnato nel gonfiare un pallone o ha a che fare con oggetti gonfiabili che puntualmente si sgonfiano rumorosamente. Tutti i passanti scambiano il rumore del pallone per flatulenze dimostrando il loro disappunto nei confronti di Hill mentre quest'ultimo \u00e8 visibilmente imbarazzato.\n- il \"bisognino\": Hill, vestito di solito con ingombranti impermeabili, viene inquadrato in luoghi aperti mentre un enorme zampillo, che fuoriesce dall'impermeabile, fa supporre che stia urinando in pubblico. In realt\u00e0, con un veloce cambio di inquadratura, si scopre che ha un comune tubo da giardino in mano e sta semplicemente innaffiando delle piante.\n- la \"mano morta\": scenetta ricorrente nelle comiche a sfondo storico ambientate nelle corti settecentesche. Si vede Hill, che solitamente interpreta il tipico amatore stile Giacomo Casanova, palpare ripetutamente il sedere ad una nobildonna. Il gesto non \u00e8 visibile in quanto la nobildonna indossa le tipiche gonne ampie dell'epoca. La stessa non sembra accorgersi del gesto. Interviene il marito furente a fermare Hill salvo poi scoprire, una volta che la donna si allontana, che Hill in realt\u00e0 stava solo accarezzando un cane piazzato dietro la nobildonna e non visibile in quanto coperto dalle ampie vesti.\n- la \"vecchina da trasporto\": anche questa scena ricorre nelle comiche a sfondo storico. Hill, di solito un umile messo stremato dalla fatica, chiede aiuto ad una vecchietta, che per tutta risposta lo carica in spalla e lo trasporta per intere campagne. Alla fine della scena si vede Hill ricompensare la vecchietta per la fatica con uno zuccherino, quasi fosse un cavallo. Si tratta ovviamente di un trucco scenico (nelle scene in cui si vede Hill correre a cavalcioni della vecchietta \u00e8 evidente che il busto della \"vecchietta\" \u00e8 costituito da un manichino). Sar\u00e0 lo stesso Hill, nelle sequenze ambientate in studio alla fine di una di queste scenette, a svelare il trucco.\n- \"l'apparenza inganna\": due belle ragazze inquadrate di spalle. Hill si avvicina con l'\u00ecdea di abbordarle. Le ragazze si girano e puntualmente hanno le fattezze di Bob Todd e Jackie Wright, provocando reazioni di disgusto nel povero Hill.\n- \"Bristol\": altro tormentone a sfondo sessuale \u00e8 quello relativo alla contea inglese di Bristol, caratterizzata geograficamente da due montagne limitrofe le cui forme ricordano un seno femminile. Hill citava spesso questa contea in presenza di ragazze dalla generosa scollatura e per battute con palesi doppi sensi.\n\u00c8 discutibile se il riciclo delle stesse scenette nel corso della sua carriera televisiva fosse il risultato di una deficienza creativa, dato che alcuni ritengono che amasse in particolar modo alcune gag e che per questo le riproponesse in continuazione, alla stessa maniera di una band musicale che ripropone le proprie canzoni di successo.\nUn'altra critica abbastanza cruda che veniva mossa a Hill era l'uso infelice di stereotipi razziali, specie agli esordi del suo show. Ad esempio dsovente l'attore impersonava un personaggio cinese, che socchiudeva gli occhi dietro spesse lenti ed utilizzava un lessico improbabile (in contrasto a tale personaggio, Bob Todd spesso vestiva i panni di uno stereotipato indiano, abbigliato con una giubba alla Nehru).\nHill poteva fare dei ruoli che richiedevano un trucco pesante, per apparire con la pelle scura (generalmente africano o giamaicano in origine, con un accento esagerato); per contro lo spettacolo vedeva la presenza di attori di colore solo in sporadici casi (e quando apparivano, molte volte vestivano stereotipati costumi della giungla; comunque dovrebbe essere rimarcato che in tali sketch i personaggi di colore in genere agivano in maniera pi\u00f9 intelligente ed articolata rispetto ai bianchi, che invece si dimostravano ottusi).\nUn altro esempio dell'uso di stereotipi da parte di Hill potrebbe risiedere nella sua abilit\u00e0 a riprodurre gli accenti. Il comico inglese utilizzava tale capacit\u00e0 nel ritrarre personaggi di diverse nazionalit\u00e0, in genere in stereotipati abiti folcloristici. I personaggi tedeschi pronunciavano la \"R\" in maniera estremamente ridicola, gli irlandesi parlavano con una forte cadenza dialettale, tale da renderli incomprensibili di primo acchito.\nQuale che siano le ragioni della cancellazione, il consiglio d'amministrazione della Thames Television non era convinto della scelta e tent\u00f2 di persuadere Hill a tornare. Il suo amico, produttore e regista Dennis Kirkland era furioso e convinse Hill a rivolgersi alla Central Independent Television per realizzare una nuova serie di programmi."}
{"id": "2188634", "revid": "599", "url": "https://it.wikipedia.org/wiki?curid=2188634", "title": "Sequenze di Sheffer", "text": ""}
{"id": "2188635", "revid": "125333762", "url": "https://it.wikipedia.org/wiki?curid=2188635", "title": "R\u00e9pertoire international des sources musicales", "text": "Il R\u00e9pertoire international des sources musicales (acronimo RISM; in ital. Repertorio internazionale delle fonti musicali, in ingl. International Inventory of Musical Sources, in ted. Internationales Quellenlexikon der Musik) \u00e8 un'organizzazione internazionale fondata nel 1952 a Parigi, con lo scopo di documentare pi\u00f9 esaustivamente possibile le fonti musicali presenti in tutto il mondo. Si tratta della maggiore e pi\u00f9 diffusa impresa mai realizzata nell'ambito della documentazione delle fonti musicali scritte.\nLe fonti musicali oggetto di quest'impresa includono composizioni manoscritte e a stampa, nonch\u00e9 scritti sulla musica e libretti. Di tutto questo patrimonio mondiale, conservato in biblioteche, archivi, conventi, conservatori o collezioni private, il RISM documenta di cosa si tratti e dove sia conservato. Il RISM \u00e8 universalmente riconosciuto dagli specialisti come riferimento centrale nell'ambito delle fonti musicali.\nAttraverso una catalogazione esaustiva, i documenti musicali sono, da un lato maggiormente protetti dal rischio di perdita, dall'altro resi accessibili alla musicologia ed alla pratica musicale.\nOrganizzazione.\n36 sono i paesi in cui operano i gruppi di lavoro del RISM; un centinaio di persone in tutto che catalogano le fonti musicali conservate nei loro rispettivi paesi. I dati della catalogazione vengono inviati alla redazione centrare del RISM a Francoforte sul Meno per essere rielaborati e preparati alla pubblicazione.\nLe fonti musicali nelle pubblicazioni del RISM e i collaboratori dei gruppi di lavoro attivi del RISM includono i seguenti paesi:\nLa Redazione Centrale del RISM come anche i gruppi di lavoro della Repubblica Federale Tedesca lavorano nell'ambito di un progetto della Akademie der Wissenschaften und der Literatur (Accademia di Scienze e Lettere) di Magonza. Gli altri gruppi ricevono un apporto finanziario nei rispettivi paesi.\nPubblicazioni.\nLe Pubblicazioni del RISM si suddividono come segue:\nOltre a questo, i gruppi di lavoro realizzano in autonomia la catalogazione dei libretti conservati nei rispettivi paesi.\nLa Serie A/I del RISM \u2013 Musica a stampa.\nLa Serie RISM A/I \"Stampe prima del 1800\" raccoglie la catalogazione delle edizioni musicali a stampa dal 1501 al 1800 circa. I nove volumi della collana (pubblicati tra il 1971 e il 1981) contengono la catalogazione di oltre 78.000 stampe musicali di 7.616 compositori custodite in 2.178 biblioteche. Ai quattro volumi d'integrazione pubblicati tra il 1986 ed il 1999, \u00e8 seguito nel 2003 un volume di indici con editori, stampatori, incisori e luoghi di edizione. Tutti i volumi della serie RISM A/I sono stati pubblicati dalla casa editrice B\u00e4renreiter di Kassel. Questo catalogo, alfabeticamente ordinato secondo i nomi dei compositori, contiene esclusivamente musiche a stampa con opere di un singolo compositore. Le raccolte (stampe musicali con opere di diversi compositori) sono pubblicate nella serie B del RISM.\nPer ciascuna voce del catalogo sono fornite le seguenti indicazioni:\nNel 2012 ha diramato la pubblicazione di un CD-ROM della Serie A/I. Un simile catalogo, oltre ad aprire la strada alle fonti primarie per ricercatori e musicisti, offre interessanti possibilit\u00e0 anche per altri ambiti di ricerca riguardo alle problematiche pi\u00f9 diverse. Ad esempio studiando la fortuna di un musicista \u00e8 possibile sapere come ed in qual misura ci si sia interessati ad un musicista dopo la sua morte; baster\u00e0 sapere quante e quali opere di quest'ultimo siano state pubblicate dopo tale data.\nLa Serie A/II del RISM \u2013 Manoscritti musicali.\nLa serie RISM A/II Manoscritti musicali dopo il 1600 comprende esclusivamente composizioni manoscritte; ciascuna delle quali \u00e8 accuratamente descritta attraverso una dettagliata procedura comprendente oltre un centinaio di specifiche e quindi memorizzata nella banca dati della direzione centrale del RISM a Francoforte sul Meno.\nAttualmente (giugno 2014) sono disponibili i dati di oltre 870.000 composizioni di circa 27.000 compositrici e compositori (queste cifre sono in crescita costante). Si ha motivo di ritenere che il numero complessivo di manoscritti musicali presenti nel mondo sia almeno il doppio.\nI documenti provengono da quasi 900 biblioteche presenti in 37 paesi: Australia, Austria, Belgio, Bielorussia, Brasile, Canada, Cina, Corea del Sud, Croazia, Danimarca, Finlandia, Francia, Germania, Giappone, Gran Bretagna, Italia, Lettonia, Lituania, Messico, Norvegia, Nuova Zelanda, Paesi Bassi, Polonia, Portogallo, Repubblica Ceca, Romania, Russia, Slovacchia, Slovenia, Spagna, Svezia, Svizzera, Ucraina, Ungheria, Uruguay, USA e Venezuela. Con tutta questa documentazione la banca dati specializzata del RISM \u00e8 in assoluto la pi\u00f9 grande esistente al mondo.\nDa giugno 2010 la banca dati del RISM \u00e8 consultabile gratuitamente via internet attraverso il RISM-OPAC oppure direttamente dal sito RISM. Ci\u00f2 \u00e8 stato possibile grazie alla collaborazione tra il RISM, la Bayerische Staatsbibliothek e la Biblioteca di Stato di Berlino. L'edizione cumulativa in CD-ROM, pubblicata dalla casa editrice K. G. Saur di Monaco ogni anno a partire dal 1995, \u00e8 stata interrotta nel 2008. Resta sempre disponibile anche l'accesso gratuito alla banca dati della EBSCO, Ipswich, MA, USA (gi\u00e0 NISC, Inc. Baltimore).\nLe voci del catalogo includono informazioni su compositori (con le date di nascita e morte), titolo e organico delle composizioni, come anche riferimenti alla letteratura musicologica. Ciascun manoscritto \u00e8 accuratamente descritto anche riguardo a copisti, luogo di origine e periodo di redazione. Oltre a questo quasi ogni composizione pu\u00f2 essere chiaramente identificata in base all'incipit musicale, ovvero le prime significative note dell'inizio di ogni brano o di ciascuna sezione dello stesso. Questa banca dati non ci fornisce solo notizie sulla diffusione delle opere di compositori oggi ben conosciuti, ma anche molte informazioni su quelli che ebbero successo in vita e che oggi sono poco noti, se non addirittura dimenticati. Per la storia della musica questa banca dati pu\u00f2 essere un ottimo ausilio nella scoperta composizioni \u201cseppellite nel dimenticatoio\u201d da inserire per arricchire e ampliare la prassi esecutiva.\nLa risposta a domande specifiche pu\u00f2 essere trovata incrociando gli indici con mirate combinazioni. Ad esempio \u00e8 possibile accedere direttamente a tutte le catalogazioni delle messe di Joseph Haydn fonti presenti nel RISM.\n\u00c8 per\u00f2 nell'identificazione di una composizione anonima che la ricerca attraverso l'incipit musicale offre notevoli possibilit\u00e0 di riuscita. L'utente ha infatti a disposizione sulla tastiera un sistema di codifica basato su lettere e numeri con cui pu\u00f2 digitare le note iniziali della composizione che ha davanti\nLa Serie B del RISM.\nLa serie B del RISM \u00e8 una collana sistematica che raccoglie la catalogazione di gruppi di fonti musicali ben definite. I seguenti volumi sono stati pubblicati presso la casa editrice G. Henle di Monaco (tra parentesi la traduzione italiana del titolo):\nLa Serie C del RISM.\nIn cinque volumi dal titolo \"Directory of music research libraries\" la serie C del RISM raccoglie tutte le biblioteche ed archivi musicali, nonch\u00e9 collezioni private che conservano materiale musicale d'interesse storico. Questo catalogo di biblioteche viene realizzato in collaborazione con il comitato editoriale dell'Association Internationale des Biblioth\u00e8ques, Archives et Centres de Documentation Musicaux (AIBM). Il volume speciale \"RISM-Bibliothekssigel. Gesamtverzeichnis\" (\"Sigle RISM delle biblioteche. Catalogo generale\"), pubblicato nel 1999, dal 2006 \u00e8 anche consultabile nel sito web del RISM in versione costantemente aggiornata."}
{"id": "2188639", "revid": "1543377", "url": "https://it.wikipedia.org/wiki?curid=2188639", "title": "Niutao", "text": "Niutao \u00e8 un'isola situata nell'oceano Pacifico. Appartiene amministrativamente a Tuvalu, ha una superficie di 2,53\u00a0km\u00b2 ed una popolazione di 606 abitanti (2012).\nI villaggi dell'isola sono due, Kulia e Teava.\nNel 1949 una parte della popolazione, a causa della sovrappopolazione, si \u00e8 trasferita su Niulakita."}
{"id": "2188640", "revid": "17654", "url": "https://it.wikipedia.org/wiki?curid=2188640", "title": "Tristesse", "text": ""}
{"id": "2188642", "revid": "484362", "url": "https://it.wikipedia.org/wiki?curid=2188642", "title": "Toque", "text": "Il (o, pi\u00f9 propriamente, la) toque, letteralmente tocco (in francese al femminile) \u00e8 un termine di abbigliamento che indica una tipologia di berretti, derivando dall'ancor pi\u00f9 lontano termine \"la toque\" - femminile, appunto - e cio\u00e8 la lunga parrucca dei nobili di Spagna e Francia a partire dal XV secolo. Successivamente il termine pass\u00f2 a indicare berretti che soprattutto indicavano una carica, un titolo, una professione: ad esempio il tocco del giudice, oppure il tocco accademico, oppure ancora la \"Toque blanche\", cio\u00e8 il berretto da cuoco.\nOggi il termine \u00e8 passato invece a indicare il moderno berretto floscio invernale, noto anche come \"zuccotto\", in lana, lavorato a mano o in fibre sintetiche, cui principale scopo \u00e8 proteggere dal freddo. Tuttavia, questo tipo di forma era conosciuta gi\u00e0 nell'Europa del XII e XIII secolo. Dunque, ritorn\u00f2 in voga alla fine dell'Ottocento, quindi negli anni venti-trenta come capo femminile elegante, spesso adornato con una pietra preziosa o una piuma al centro. In questo senso lo stile del toque \u00e8 molto simile a quello della cloche. Di linea normalmente molto semplice, esso pu\u00f2 essere dotato di due copriorecchie (che lo rendono simile al chullo), o di un \"pon pon\" in cima. Il bordo inferiore pu\u00f2 essere risvoltato su s\u00e9 stesso, per permettere all'indossatore di vestirlo aderente al cranio, o eventualmente pu\u00f2 essere indossato pi\u00f9 largo. \nIn tempi recenti il \"toque\" floscio per riparare dal freddo \u00e8 tornato come tipo di abbigliamento casual e sportivo unisex.\nVedi anche Passamontagna."}
{"id": "2188648", "revid": "2039709", "url": "https://it.wikipedia.org/wiki?curid=2188648", "title": "Salvatore Muratore", "text": "Biografia.\nSalvatore Muratore \u00e8 nato a Campobello di Licata (arcidiocesi e provincia di Agrigento), il 28 dicembre 1946.\nHa compiuto gli studi ginnasiali presso il seminario minore di Favara, ha frequentato la filosofia e la teologia presso il seminario maggiore di Agrigento e di Messina, completando i suoi studi alla pontificia facolt\u00e0 di Posillipo (Napoli). Nel 1971 ha conseguito la licenza in teologia pastorale presso l\u2019\"Ignatianum\" di Messina. Nel 1976 ha conseguito la laurea in pedagogia presso la facolt\u00e0 di magistero dell'universit\u00e0 di Palermo.\nMinistero sacerdotale.\n\u00c8 stato ordinato sacerdote il 17 maggio 1970 a Roma da papa Paolo VI. Negli anni del suo ministero presbiterale ad Agrigento ha svolto i seguenti incarichi: vicario parrocchiale a Ravanusa e, in seguito, nella parrocchia della Madonna di Fatima dal 1971 al 1979; insegnante di religione presso il liceo scientifico \"Leonardo\" di Agrigento dal 1971 al 1999; dal 1978 al 1980 insegnante presso il ginnasio - magistrale del seminario vescovile di Agrigento; parroco ad Aragona (Italia) dal 1979 al 1980; parroco della parrocchia Madonna del Carmelo in Agrigento dal 1980 al 2001; dal 1998 consulente provinciale coltivatori diretti; dal 1984 al 1986 insegnante di pedagogia nel seminario diocesano di Agrigento. Vicario foraneo e vicario episcopale per la vita consacrata e per la ministerialit\u00e0 dei presbiteri dal 1990 al 1998. Dal 1998 al 2009 \u00e8 stato vicario generale, membro del collegio dei consultori, responsabile del servizio diocesano per il catecumenato, responsabile del servizio diocesano per la formazione permanente dei diaconi dell'arcidiocesi di Agrigento; dal 2001 al 2009 cappellano dell'istituto \"Figlie di Maria Ausiliatrice\" di Agrigento.\n\u00c8 autore di diverse pubblicazioni di carattere catechetico.\nMinistero episcopale.\nIl 22 gennaio 2009 papa Benedetto XVI lo nomina vescovo di Nicosia. \u00c8 succeduto a mons. Salvatore Pappalardo, nominato arcivescovo metropolita di Siracusa.\nRiceve l'ordinazione episcopale nella cattedrale di Agrigento il 25 marzo 2009 da mons. Carmelo Ferraro (arcivescovo metropolita emerito di Agrigento), co-consacranti mons. Luigi Bommarito (arcivescovo metropolita emerito di Catania, gi\u00e0 vescovo di Agrigento), e mons. Francesco Montenegro (arcivescovo metropolita di Agrigento). Inizia il suo ministero episcopale a Nicosia il 28 marzo 2009.\nAll'interno della Conferenza Episcopale Siciliana \u00e8 il delegato per la dottrina della fede e la catechesi.\n\u00c8 membro della Commissione Episcopale per la dottrina della fede, l'annuncio e la catechesi della Conferenza Episcopale Italiana.\nGenealogia episcopale.\nLa genealogia episcopale \u00e8:\nStemma.\nNello stemma sono presenti:"}
{"id": "2188649", "revid": "256896", "url": "https://it.wikipedia.org/wiki?curid=2188649", "title": "RISM", "text": ""}
{"id": "2188652", "revid": "599", "url": "https://it.wikipedia.org/wiki?curid=2188652", "title": "Sequenze polinomiali di tipo binomiale", "text": ""}
{"id": "2188653", "revid": "599", "url": "https://it.wikipedia.org/wiki?curid=2188653", "title": "Sequenza polinomiale di tipo binomiale", "text": ""}
{"id": "2188654", "revid": "1488558", "url": "https://it.wikipedia.org/wiki?curid=2188654", "title": "Publio Servilio Gemino", "text": "Biografia.\nFu eletto console nel 252 a.C. ed ebbe come collega Gaio Aurelio Cotta. Entrambi i consoli ebbero l'incarico di proseguire la guerra contro Cartagine in Sicilia ed riuscirono anche a conquistare alcune citt\u00e0, tra cui Himera, che era stata in precedenza evacuata dai Cartaginesi.\nFu eletto console una seconda volta nel 248 a.C. ancora con Gaio Aurelio Cotta. Ancora una volta entrambi i consoli operarono in Sicilia ed assediarono Lilibeo e Drepana, mentre i Cartagnesi tentarono una sortita lungo le coste italiane per cercare di distogliere truppe dal fronte siciliano."}
{"id": "2188657", "revid": "584834", "url": "https://it.wikipedia.org/wiki?curid=2188657", "title": "Svogoschia", "text": "Svogoschia o Svogoscia (in croato: \"\u017divogo\u0161\u0107e\", in passato durante il periodo veneziano e poi austroungarico anche \"Xivogoschie\") \u00e8 una localit\u00e0 turistica situata sulla costa dalmata, in Croazia, nel comune di Podgora, posizionata tra le citt\u00e0 di Macarsca e Drivenico ed affacciata al litorale orientale del mare Adriatico. L'insediamento \u00e8 formato da tre parti costiere (\"Porat\", \"Duba\" e \"Blato\") e da due parti pi\u00f9 a monte (\"Strnj\" e \"Murava\")."}
{"id": "2188658", "revid": "110157", "url": "https://it.wikipedia.org/wiki?curid=2188658", "title": "Divi\u0161ov", "text": "Divi\u0161ov (in tedesco \"Divischau\") \u00e8 un comune mercato della Repubblica Ceca facente parte del distretto di Bene\u0161ov, in Boemia Centrale.\nSi trova a circa 34 km a sud-est di Praga. Nei dintorni si trovano il castello di \u010cesk\u00fd \u0160ternberk e Blan\u00edk, monte nazionale ceco.\nI primi insediamenti a Divi\u0161ov risalgono all'XI secolo."}
{"id": "2188672", "revid": "1855146", "url": "https://it.wikipedia.org/wiki?curid=2188672", "title": "Soppressione della Compagnia di Ges\u00f9", "text": "La soppressione della Compagnia di Ges\u00f9 fu un processo di allontanamento forzato dei gesuiti intrapreso da vari Stati cattolici nella seconda met\u00e0 del XVIII secolo. Ebbe inizio dal 1759 e ricevette l'approvazione ufficiale della Santa Sede il 21 luglio 1773, con il breve apostolico \"Dominus ac Redemptor\" di papa Clemente XIV. La compagnia sarebbe stata nuovamente istituita solo nel 1814, da papa Pio VII.\nI gesuiti furono espulsi, nell'ordine, da: Portogallo e colonie (1759); Francia (1764); Spagna e colonie, Napoli e Sicilia, Parma e Piacenza, Malta (1767); Monarchia asburgica (1782).\nFu il risultato di una serie di mosse politiche pi\u00f9 che di una controversia teologica. I gesuiti trovarono rifugio in nazioni non cattoliche, in particolare in Prussia e Russia, dove l'ordine era in gran parte di fatto ignorato. I bollandisti si spostarono da Anversa a Bruxelles, dove continuarono il loro lavoro nel monastero di Coudenberg, ma nel 1788 il governo dei Paesi Bassi austriaci soppresse anche il loro ordine.\nStoria.\nLa soppressione.\nDalla met\u00e0 del XVIII secolo, la Compagnia di Ges\u00f9 aveva acquisito grande reputazione in Europa, compiendo operazioni politiche e soprattutto economiche su vasta scala. I gesuiti erano giudicati dai loro oppositori come troppo influenti nelle varie corti e con forti interessi nel papato.\nCon tale corso delle cose molti monarchi europei progressivamente iniziarono ad essere preoccupati dalle interferenze politiche e dal pesante condizionamento economico che i gesuiti apportavano ai loro governi, e pertanto un'espulsione dell'ordine dalle loro terre avrebbe se non altro acquietato gli animi e restituito allo stato le ricchezze accumulate dalla Compagnia. \nDiversi stati sfruttarono occasioni in corso per intervenire. Una serie di battaglie politiche tra diversi monarchi, in particolare Francia e Portogallo, inizi\u00f2 con la disputa sui territori nel 1750 e culmin\u00f2 con la sospensione delle relazioni diplomatiche e la dissoluzione della Compagnia per ordine del papa in gran parte dell'Europa, e persino con diverse esecuzioni capitali.\nI conflitti iniziarono sotto l'aspetto commerciale, dapprima in Portogallo nel 1750, poi in Francia nel 1755 e sul finire degli anni '50 del XVIII secolo anche nelle Due Sicilie. Nel 1758 il governo di Giuseppe I del Portogallo sfrutt\u00f2 la debolezza di papa Benedetto XIV e deport\u00f2 dei gesuiti nelle Americhe, sopprimendone formalmente l'ordine nel 1759. Nel 1762 il parlamento francese coinvolse l'ordine in un caso di bancarotta fraudolenta, accuse che vennero appoggiate dal clero secolare ma anche da alcuni intellettuali laici come la potente Madame de Pompadour, amante del re. Austria e Due Sicilie decisero di cacciare i gesuiti dai loro territori con un decreto datato al 1767.\nAltre soppressioni.\nOltre a quelli del 1767, i gesuiti ricevettero altri bandi in Spagna, nel 1834 e nel 1932 (dove furono riammessi nel 1938).\nI gesuiti vennero esiliati dalla Russia nel 1820.\nLa soppressione stato per stato.\nFrancia.\nLa soppressione dei gesuiti in Francia ebbe inizio in Martinica, un'isola che era anche colonia francese, dove la Compagnia di Ges\u00f9 aveva molti interessi commerciali. Altri ordini commerciavano e traevano profitto da attivit\u00e0 in queste regioni, ma i gesuiti erano in testa a tutti e la loro grande missione disponeva di piantagioni con molta popolazione locale al loro servizio, in un sistema simile a quello dell'\"hacienda\" spagnola.\nPadre Antoine La Vallette, superiore delle missioni in Martinica, gestiva personalmente queste transizioni commerciali con successo e, come un proprietario terriero secolare, egli abbisognava del denaro per mandare avanti questi investimenti. Ma con lo scoppio della guerra con l'Inghilterra, le navi che portavano ogni volta valori stimati in circa 2.000.000 di \"livres\" vennero catturate e ben presto La Vallette fin\u00ec in bancarotta per una grande somma. I suoi creditori si rivolsero dunque al procuratore dell'ordine a Parigi domandando i pagamenti, ma il procuratore a sua volta scaricava la responsabilit\u00e0 unicamente sulla missione; egli offr\u00ec ad ogni modo un negoziato. I creditori si rivolsero dunque ai vari tribunali e una sentenza emessa nel 1760 obbligava i gesuiti a pagare o a subire delle confische in caso di mancato pagamento.\nI padri, su consiglio dei loro avvocati, si appellarono al parlamento di Parigi. Questa mossa si rivel\u00f2 un passo imprudente, perch\u00e9 i suoi membri colsero cos\u00ec l'occasione per liberarsi di scomodi nemici della societ\u00e0 quali i gesuiti erano divenuti con il loro strapotere in Francia. Tra i principali nemici dei gesuiti vi erano i giansenisti, i membri della Sorbona, i gallicani oltre ai \"Philosophes\" e agli enciclopedisti. Luigi XV era debole; sua moglie e i suoi figli erano favorevoli ai gesuiti; il suo abile primo ministro, il Duca di Choiseul, si schier\u00f2 col parlamento e con l'amante del re, Madame de Pompadour (adirata coi gesuiti che le avevano rifiutato pi\u00f9 volte l'assoluzione dei peccati per la sua situazione di convivenza col re).\nL'attacco diretto ai gesuiti venne aperto da un simpatizzante dei giansenisti, l'abate Chauvelin, il quale il 17 aprile 1762 denunci\u00f2 la Costituzione dei Gesuiti, che venne esaminata pubblicamente e pubblicata dalla stampa a loro ostile. Il parlamento pubblic\u00f2 il suo \"Extraits des assertions\", derivato da alcuni passaggi di scritti di teologi e canonisti gesuiti, nei quali si rilevavano una serie di immoralit\u00e0 ed errori. Il 6 agosto 1762, l'\"arr\u00eat\" finale venne proposto al parlamento dall'avvocato generale, Joly de Fleury, il quale propose l'estinzione della Compagnia, ma l'intervento del re port\u00f2 ad altri otto mesi di ritardo, proponendo un compromesso. Se i gesuiti francesi si fossero separati dall'ordine generale, ponendosi sotto un vicario francese, seguendo i costumi francesi e i precetti del gallicanesimo, la corona avrebbe continuato a proteggerli. Malgrado i pericoli di un rifiuto, i gesuiti non acconsentirono alla proposta. Il 1\u00ba aprile 1763 i collegi gesuiti vennero chiusi e con un nuovo \"arr\u00eat\" del 9 marzo 1764, i gesuiti vennero costretti a rinunciare ai loro voti sotto la pena di essere banditi. Verso la fine di novembre del 1764, il re sigl\u00f2 l'editto per la soppressione dell'ordine e per la requisizione delle loro propriet\u00e0, in particolare nella Franca Contea, in Alsazia e nell'Artois, ma si premur\u00f2 di cancellare dall'editto una serie di colpe che venivano addossate alla Compagnia, commentando \"Se adotto le visioni di altri per la pace del mio regno, voi dovete accogliere i cambiamenti che propongo, o non far\u00f2 nulla di quanto detto.\"\nMalta.\nMalta era da lungo tempo stato vassallo del Regno di Sicilia e il gran maestro dell'ordine, Manuel Pinto de Fonseca - di origini portoghesi - aveva seguito quanto attuato nella sua patria d'origine espellendo i gesuiti dall'isola e incamerando i loro beni. Questo processo permise la fondazione dell'Universit\u00e0 di Malta, con decreto firmato dallo stesso Pinto il 22 novembre 1769, fatto che ebbe una notevole importanza sotto l'aspetto sociale e culturale per Malta. La Chiesa dei Gesuiti (in maltese ), una delle pi\u00f9 antiche chiese de La Valletta, mantenne il suo nome inalterato sino ad oggi.\nParma.\nL'indipendente Ducato di Parma era la pi\u00f9 piccola tra le corti borboniche. L'aggressivit\u00e0 anticlericale dei parmigiani alla notizia dell'espulsione dei gesuiti da Napoli fu tale che Clemente XIV invi\u00f2 il 30 gennaio 1768 un avviso pubblico imponendo ai cattolici del ducato di non reagire in tal modo. La reazione fu ben pi\u00f9 violenta di quanto previsto, al punto che i gesuiti vennero espulsi dai confini del ducato e tutti i loro beni vennero confiscati dal governo.\nFilippine.\nIl decreto reale che bandiva la Compagnia di Ges\u00f9 dalla Spagna e dai suoi domini oltremare raggiunse Manila il 17 maggio 1768. Tra il 1768 e il 1771 i gesuiti presenti nelle Filippine vennero trasportati con la forza in Spagna e deportati poi in Italia.\nPolonia e Lituania.\nL'ordine dei gesuiti venne bandito dalla Confederazione polacco-lituana nel 1773; ad ogni modo alcuni rami dell'ordine presenti nelle terre di Russia e della Prima partizione della Polonia non vennero disciolti, dal momento che la zarina Caterina apprese solo molto tardi l'esistenza dell'ordine papale. Nella Confederazione, molti possedimenti dei gesuiti vennero amministrati dalla Commissione di Educazione Nazionale, il primo ministero dell'educazione al mondo.\nPortogallo.\nLa \"querelle\" del Portogallo coi gesuiti inizi\u00f2 dagli scambi territoriali nell'America del sud con la Spagna. Sulla base di un trattato segreto firmato nel 1750, il Portogallo avrebbe lasciato alla Spagna la contestata Colonia del Sacramento alla foce del fiume Uruguay in cambio delle Sette \"Reduciones\" del Paraguay, le missioni autonome dei gesuiti, che erano nominalmente territorio coloniale spagnolo. La popolazione nativa dei guaran\u00ed, che vivevano nei territori delle missioni, ebbero l'ordine di abbandonare quelle aree e di insediarsi oltre il fiume Uruguay. Adducendo le loro ragioni, i guaran\u00ed si armarono contro questo trasferimento forzoso: scoppi\u00f2 cos\u00ec la cosiddetta guerra guaran\u00ed, che si rivel\u00f2 un disastro per la popolazione locale. In Portogallo intanto era scoppiata una guerra interna ai \"pamphlet\" che circolavano denunciando o difendendo la scalata al potere dell'ordine. Ai padri gesuiti venne proibito di continuare l'amministrazione locale delle loro missioni e vennero fatti rientrare dalle colonie in patria.\nIl 1\u00ba aprile 1758, il conte di Oeiras (poi marchese di Pombal) persuase l'ormai anziano papa Benedetto XIV a nominare il portoghese cardinale Saldanha, quale investigatore nelle accuse contro i gesuiti. Benedetto XIV era scettico verso le gravi accuse mosse all'ordine e pertanto, se da un lato nomin\u00f2 una \"indagine minuziosa\", dall'altro fece di tutto per salvaguardare la reputazione della Compagnia, pretendendo che tutti i risultati gli fossero direttamente corrisposti. Papa Benedetto mor\u00ec il 3 maggio successivo e il 15 maggio il Saldanha concluse che i gesuiti avevano esercitato \"un commercio illecito, pubblico e scandaloso\" sia in Portogallo che nelle sue colonie.\nPombal implic\u00f2 i gesuiti nell'Affare Tavora, un tentativo di assassinio del re avvenuto il 3 settembre 1758, sulla base della loro presunta amicizia con alcuni sospetti cospiratori. Il 19 gennaio 1759, personalmente, eman\u00f2 un decreto per sequestrare tutte le propriet\u00e0 della Compagnia nei domini portoghesi e il successivo settembre deport\u00f2 i padri portoghesi (circa un centinaio) nello Stato della Chiesa, mantenendoli in prigione. Tra gli arrestati vi fu anche Gabriele Malagrida, il confessore gesuita di Leonor di T\u00e1vora, accusato di crimini contro la fede cattolica. Malagrida venne condannato a morte nel 1759 e l'ordine venne civilmente soppresso in tutto il Portogallo. L'ambasciatore portoghese venne richiamato da Roma e il nunzio pontificio espulso. Le relazioni diplomatiche tra Portogallo e Roma rimasero interrotte sino al 1770.\nRussia.\nI gesuiti in Russia vennero sostenuti dalla zarina Caterina, pertanto in tutto l'Impero russo la soppressione dell'ordine avvenne molto pi\u00f9 tardi. Ad ogni modo, alcuni decenni dopo l'ufficiale soppressione pontificia, la chiesa ortodossa russa persuase lo zar Alessandro I a esiliare i gesuiti, nel 1820.\nL'Impero spagnolo e il Regno di Napoli.\nLa soppressione dei gesuiti in Spagna e nelle colonie spagnole, nonch\u00e9 nel Regno di Napoli, fu l'ultima delle espulsioni praticate dopo che gi\u00e0 altre potenze europee si erano espresse a tal proposito. La corona spagnola aveva gi\u00e0 dato inizio a una serie di cambiamenti amministrativi nei propri domini d'oltremare, come la riorganizzazione dei vicereami, il ripensamento delle politiche economiche e la costituzione di un esercito stabile \"in loco\" e pertanto l'espulsione dei gesuiti era vista come parte della tendenza modernizzatrice generale. Molti storici dubitano che i gesuiti fossero realmente colpevoli di quanto addossatogli, ma gli intrighi sulla corte spagnola vennero utilizzati come causa immediata della loro espulsione da quei domini.\nL'espulsione in un primo momento venne portata avanti in gran segreto per volere dello stesso Carlo III, che riteneva che il provvedimento fosse \"urgente, giusto e per ragioni di necessit\u00e0, che si riservasse nella mente reale\". La corrispondenza di Bernardo Tanucci, il ministro anticlericale di Carlo III a Napoli, conteneva tutte le idee che guidarono la politica spagnola dell'epoca. Carlo condusse il proprio governo verso la persona del conte di Aranda, attento lettore di Voltaire e di altri liberali. Durante un incontro del consiglio tenutosi il 29 gennaio 1767, l'espulsione dei Gesuiti venne decisa definitivamente. Ordini segreti vennero inviati ai magistrati di ogni villaggio o citt\u00e0 in cui i gesuiti erano insediati, a mezzanotte in punto. La mattina successiva circa 6000 gesuiti marciarono lungo la costa venendo deportati dapprima nello Stato Pontificio, poi in Corsica (all'epoca una dipendenza di Genova) e poi in Francia. Lo storico Charles Gibson defin\u00ec l'espulsione dei gesuiti dalla Spagna come una \"mossa improvvisa e devastante\". Ad ogni modo anche in Spagna i gesuiti erano ormai un bersaglio facile, essendosi attirati le ire del clero diocesano, di altri ordini religiosi e persino di alcune autorit\u00e0 civili, che quindi non opposero resistenza alla loro espulsione. Proteste contro l'espulsione dei gesuiti si ebbero invece in Messico, dove la corona spagnola dovette agire con la forza, costringendo comunque i magistrati locali ad agire in lealt\u00e0 al volere regio.\nIn Messico, i gesuiti erano stati particolarmente attivi nell'evangelizzazione degli indiani presso la frontiera a nord, ma si dedicarono anche all'educazione delle \"\u00e9lite\" creole, rappresentanti delle quali divennero a loro volta gesuiti: dei 678 gesuiti espulsi dal Messico, infatti, il 75% era di origine messicana. Dal momento che in Messico i gesuiti possedevano vaste aree, tali possedimenti erano visti come una fonte di ricchezza da acquisire per la corona spagnola e questo avrebbe indubbiamente messo in crisi il ciclo produttivo amministrato dai creoli. Molte famiglie ispano-americane sentirono l'azione della corona come un \"atto dispotico\". Tra i gesuiti messicani che poterono vivere la loro vita in esilio in Italia vi era anche Francisco Javier Clavijero, che scrisse un'importante storia del Messico ponendo grande enfasi sulla popolazione indigena.\nPer l'isolamento delle Missioni spagnole in California, il decreto dell'espulsione non giunse che nel giugno del 1767, come nel resto della Nuova Spagna, ma venne ritardato nell'esecuzione sino a quando il nuovo governatore, Portol\u00e1, non giunse con la notizia ufficiale il 30 novembre di quell'anno. I gesuiti di quattordici missioni al momento si riunirono a Loreto, in California, dove partirono alla volta dell'esilio il 3 febbraio 1768. Le missioni gesuite a Baja California passarono ai francescani assieme a quelle nell'Alta California.\nCi volle sino al 1768 perch\u00e9 l'ordine reale raggiunse invece le missioni gesuite nelle Filippine meridionali, ma per la fine dell'anno i gesuiti erano gi\u00e0 stati privati di tutti i loro possedimenti spagnoli.\nA Napoli, Tanucci persegu\u00ec una politica simile. Il 3 novembre i gesuiti, senza regolare processo, vennero presi e accompagnati alla frontiera con lo Stato della Chiesa, minacciati di morte in caso di ritorno in patria.\nImpatto economico.\nLa soppressione dell'ordine ebbe un enorme impatto economico nelle Americhe, in particolare in quelle aree dove le loro \"reduciones\" erano molto fiorenti come il Paraguay o l'arcipelago di Chilo\u00e9. Nel Cile centrale la soppressione dell'ordine port\u00f2 inoltre a una minore importazione degli schiavi di colore dal Per\u00f9. Nel Misiones, nell'attuale Argentina, la soppressione port\u00f2 a delle rivolte coi guaran\u00ed che vivevano nelle \"reduciones\" e al declino dell'industria della yerba mate che si riprese solo nel XX secolo.\nCon la soppressione della Compagnia di Ges\u00f9 nell'America spagnola, i vigneti gesuiti del Per\u00f9 vennero venduti all'asta, ma i nuovi compratori non avevano la medesima esperienza dei gesuiti e questo port\u00f2 a un generale decadimento del commercio locale del vino e del pisco."}
{"id": "2188673", "revid": "131358", "url": "https://it.wikipedia.org/wiki?curid=2188673", "title": "Manuel Rui Costa", "text": ""}
{"id": "2188679", "revid": "11959", "url": "https://it.wikipedia.org/wiki?curid=2188679", "title": "Istituto per l'Oriente C. A. Nallino", "text": ""}
{"id": "2188684", "revid": "729019", "url": "https://it.wikipedia.org/wiki?curid=2188684", "title": "Makemo", "text": "Makemo \u00e8 un atollo appartenente all'arcipelago delle Isole Tuamotu nella Polinesia francese.\nGeografia.\nL'atollo di Makemo misura 70\u00a0km di lunghezza con una larghezza media di 5\u20138\u00a0km. \u00c8 il quarto atollo delle Isole Tuamotu in termini di superficie della laguna, che si estende su oltre 600\u00a0km\u00b2. Nonostante le sue dimensioni, la laguna presenta solo due canali navigabili che la collegano all'oceano Pacifico\nL'atollo possiede 914 abitanti, ed il villaggio principale \u00e8 \"Pouheva\", con una popolazione di circa 300 abitanti.\nStoria.\nMakemo \u00e8 la patria del leggendario eroe polinesiano \"Moeava\".\nIl primo europeo ad arrivare in questo atollo fu il commerciante inglese di perle John Buyers, comandante del Brigantino \"Margaret\", il 10 marzo 1803. Chiam\u00f2 l'atollo con il nome di \"Phillips Island\", in onore di uno sceriffo di Londra, Sir Richard Phillips. In alcune mappe Makemo appare con il nome di \"Kutusov\".\nL'aeroporto venne inaugurato nel 1976."}
{"id": "2188686", "revid": "1543377", "url": "https://it.wikipedia.org/wiki?curid=2188686", "title": "Nukufetau", "text": "Nukufetau \u00e8 un atollo situato nell'oceano Pacifico. Appartiene amministrativamente a Tuvalu, ha una superficie di 3,9\u00a0km\u00b2 ed una popolazione di 536 abitanti (2012).\nL'atollo \u00e8 composto da 35 isolette (o \"motu\"):"}
{"id": "2188689", "revid": "287204", "url": "https://it.wikipedia.org/wiki?curid=2188689", "title": "Paddhari", "text": " \nPaddhari \u00e8 una suddivisione dell'India, classificata come \"census town\", di 9.225 abitanti, situata nel distretto di Rajkot, nello stato federato del Gujarat. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 25' 60 N e 70\u00b0 35' 60 E e ha un'altitudine di 61 .\nSociet\u00e0.\nEvoluzione demografica.\nAl censimento del 2001 la popolazione di Paddhari assommava a 9.225 persone, delle quali 4.724 maschi e 4.501 femmine. I bambini di et\u00e0 inferiore o uguale ai sei anni assommavano a 1.196, dei quali 644 maschi e 552 femmine. Infine, coloro che erano in grado di saper almeno leggere e scrivere erano 5.983, dei quali 3.320 maschi e 2.663 femmine."}
{"id": "2188691", "revid": "28592", "url": "https://it.wikipedia.org/wiki?curid=2188691", "title": "Vice-sindaco", "text": ""}
{"id": "2188698", "revid": "287204", "url": "https://it.wikipedia.org/wiki?curid=2188698", "title": "Padra", "text": " \nPadra \u00e8 una suddivisione dell'India, classificata come \"municipality\", di 35.922 abitanti, situata nel distretto di Vadodara, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 13' 60 N e 73\u00b0 4' 60 E e ha un'altitudine di 78 .\nSociet\u00e0.\nEvoluzione demografica.\nAl censimento del 2001 la popolazione di Padra assommava a 35.922 persone, delle quali 18.781 maschi e 17.141 femmine. I bambini di et\u00e0 inferiore o uguale ai sei anni assommavano a 3.830, dei quali 2.081 maschi e 1.749 femmine. Infine, coloro che erano in grado di saper almeno leggere e scrivere erano 27.579, dei quali 15.277 maschi e 12.302 femmine."}
{"id": "2188701", "revid": "599013", "url": "https://it.wikipedia.org/wiki?curid=2188701", "title": "Gary Schull", "text": "Carriera.\nHa disputato la NCAA con la Florida State University. Al Draft NBA del 1966 \u00e8 stato scelto dai Cincinnati Royals al settimo giro (67\u00aa scelta assoluta), senza per\u00f2 esordire nella \"National Basketball Association\". Si \u00e8 infatti trasferito ai Philip Oilers, squadra della Lega Industriale presso cui lavorava.\n\u00c8 stato poi in Italia per cinque stagioni dal 1968 al 1973, con la Fortitudo Bologna all'epoca sponsorizzata prima Eldorado e poi Alco.\nNel 1970-71 \u00e8 stato il miglior marcatore del campionato italiano, segnando 540 punti con la Fortitudo stessa.\n\u00c8 morto per un attacco di cuore."}
{"id": "2188704", "revid": "729019", "url": "https://it.wikipedia.org/wiki?curid=2188704", "title": "Gran Premio motociclistico di Catalogna 2000", "text": "Il Gran Premio motociclistico di Catalogna 2000 corso l'11 giugno, \u00e8 stato il settimo Gran Premio della stagione 2000 del motomondiale e con questa prova si raggiunse il traguardo del seicentesimo gran premio della storia dall'esordio avvenuto con il Tourist Trophy 1949.\nSi sono registrate le vittorie della Suzuki di Kenny Roberts Jr nella classe 500, di Olivier Jacque nella classe 250 e di Simone Sanna nella classe 125.\nLa giornata di gara \u00e8 stata disturbata dalla pioggia che ha causato numerosi incidenti.\nNella classe 125 si registra il caso di soli 14 piloti giunti al traguardo, di conseguenza il punto destinato al 15\u00ba arrivato non viene assegnato; Sanna in questa occasione conquista il suo primo successo in una gara del motomondiale."}
{"id": "2188711", "revid": "320578", "url": "https://it.wikipedia.org/wiki?curid=2188711", "title": "Mascon", "text": ""}
{"id": "2188716", "revid": "287204", "url": "https://it.wikipedia.org/wiki?curid=2188716", "title": "Palitana", "text": "Palitana \u00e8 una suddivisione dell'India, classificata come \"municipality\", di 51.934 abitanti, situata nel distretto di Bhavnagar, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 21\u00b0 31' 0 N e 71\u00b0 49' 60 E e ha un'altitudine di 66 .\nVegetarianismo.\nNel 2014, Palitana \u00e8 diventata la prima citt\u00e0 legalmente vegetariana del mondo. Ha messo fuori legge, o reso illegale, l'acquisto e la vendita di carne, pesce e uova, e anche lavori correlati come la pesca o scrivere \"alimentari animali\".\nSociet\u00e0.\nEvoluzione demografica.\nAl censimento del 2001 la popolazione di Palitana assommava a 51.934 persone, delle quali 26.782 maschi e 25.152 femmine. I bambini di et\u00e0 inferiore o uguale ai sei anni assommavano a 7.802, dei quali 4.174 maschi e 3.628 femmine. Infine, coloro che erano in grado di saper almeno leggere e scrivere erano 33.365, dei quali 19.102 maschi e 14.263 femmine."}
{"id": "2188717", "revid": "1543377", "url": "https://it.wikipedia.org/wiki?curid=2188717", "title": "Caff\u00e8 (pubblico esercizio)", "text": "Un caff\u00e8 o caffetteria, anticamente bottega del caff\u00e8 (francese/portoghese: \"caf\u00e9\", spagnolo: \"cafeter\u00eda\", inglese: \"caf\u00e9\" o \"coffee house\", tedesco: \"caf\u00e9\" o \"kaffeehaus\", svedese: \"kaf\u00e9\" o \"fik\", finlandese: \"kahvila\", turco: \"kahvehane\"), \u00e8 un locale che serve essenzialmente caff\u00e8 ed altre bevande calde.\nPresenta alcune caratteristiche comuni sia al bar che al ristorante: come suggerito dal nome la sua funzione essenziale \u00e8 infatti quella di servire caff\u00e8, t\u00e8 e altre bevande come tisane, oltre che dolci da accompagnare alle bevande come biscotti, paste secche e piccole paste salate; dal punto di vista culturale, si tratta di veri e propri centri di intrattenimento sociale in cui persone o piccoli gruppi possono conversare, leggere, ascoltare musica, passando il tempo piacevolmente, oltre alla consumazione di bevande e alimenti vari.\nNei Paesi Bassi e specialmente ad Amsterdam i \"caf\u00e9\" sono dei locali dove si beve soprattutto birra, mentre nelle \"koffiehuis\" pu\u00f2 essere fumata anche la cannabis. In molte \"caffetterie\" nel mondo islamico, e nei quartieri arabi di alcune capitali occidentali, viene offerta la \"shisha\", polvere di tabacco fumata tramite il narghil\u00e8.\nDai caff\u00e8, in forma pi\u00f9 privata, si sono sviluppate le \"coffee houses\", edifici all'interno dei grandi giardini dell'aristocrazia dove la nobilt\u00e0, a partire dal Settecento, si ritrovava per socializzare alla pari dei grandi salotti delle corti europee. Dagli anni dieci del Duemila, hanno inoltre acquisito popolarit\u00e0 (specialmente negli Stati post-sovietici) gli anti-caff\u00e8, nei quali si paga il tempo trascorso in essi e non gi\u00e0 il cibo o le bevande consumate. \nStoria.\nLe origini.\nSin dal XVI secolo, le \"caffetterie\" (\"al-maqhah\" in arabo, \"qahveh-khaneh\" in persiano e \"Kahvehane\" o \"k\u0131raathane\" in turco) hanno assolto la funzione di luogo di intrattenimento socializzante nelle regioni del medio oriente dove gli uomini si riunivano per consumare caff\u00e8 o t\u00e8, ascoltare musica, leggere, giocare a scacchi o a backgammon e per ascoltare narrazioni dal Mu\u02bfallaq\u0101t o dallo \"Shahnameh\". Alla Mecca questi locali (il primo vi fu aperto intorno al 1500) divennero sede di dibattiti politici e fonte di preoccupazione per le autorit\u00e0 religiose islamiche, che li vietarono dal 1512 al 1524. Nel 1530 venne aperto il primo locale a Damasco e poco dopo vennero aperti numerosi locali anche al Cairo.\nNumerose leggende riferiscono l'introduzione del caff\u00e8 a Costantinopoli ad un locale chiamato \"Kiva Han\" nella seconda met\u00e0 del Quattrocento, esse tuttavia non trovano riscontri documentali. Si ritiene invece che il primo locale da caff\u00e8 della capitale ottomana abbia aperto nel 1554. Nel XVII secolo il caff\u00e8 apparve per la prima volta in Europa al di fuori dell'Impero Ottomano attraverso i porti del Mediterraneo che commerciavano con l'Impero Ottomano, come Venezia e Marsiglia, e attraverso i porti del Mare del Nord che dominavano il commercio mondiale, come Londra e Amsterdam, e vennero presto aperti diversi caff\u00e8 che divennero subito molto popolari.\nIl primo locale di questo genere di cui si ha notizia fu aperto intorno al 1640 a Venezia, in funzione dei traffici commerciali esistenti fra la Serenissima ed il mondo Ottomano. In Inghilterra vi arriv\u00f2 circa dieci anni dopo e la prima \"coffee house\", The Angel, venne aperta a Oxford da un ebreo nell'edificio ora conosciuto come \"The Grand Cafe\".\nUna targa posta sulla parete commemora ancora oggi questo evento. Nella stessa citt\u00e0 il \"Queen's Lane Coffee House\", aperto nel 1654, esiste ancora ai giorni nostri. A Londra, la prima \"coffee house\" venne aperta nel 1652 in St Michael's Alley a Cornhill. Il proprietario era Pasqua Ros\u00e9e, un levantino al servizio di un commerciante con la Turchia, che importava il caff\u00e8 e che collabor\u00f2 all'apertura del locale. Entro il 1675 vi erano gi\u00e0 pi\u00f9 di 3.000 caff\u00e8 in tutta l'Inghilterra, nonostante l'alto grado di disordine nella loro progressione durante gli anni 1660.\nQuesti locali d'incontro e socializzazione divennero ben presto i luoghi di ritrovo preferiti per filosofi e studiosi, per professori e autori di pamphlet e libelli. I primi ideali del liberalismo nacquero al loro interno, tramite accaniti dibattiti religiosi e politici. Nel 1675 vennero per breve tempo sanzionati e fatti chiudere per \"reato di lesa maest\u00e0\" contro Carlo II d'Inghilterra in quanto potenziali \"covi di attivit\u00e0 sovversive\"; ma le vibrate reazioni di protesta costrinsero il sovrano a far revocare il decreto. Venne posto un iniziale divieto di frequentazione nei confronti delle donne, ma ci\u00f2 non fu universale, in terra tedesca per esempio non esistette mai; ma sembra essere stato comune altrove in Europa, inclusa l'Inghilterra.\nNel 1654 apr\u00ec il primo caff\u00e8 francese, a Marsiglia e nel 1660 ne apr\u00ec uno a Lione. Nel 1672 apr\u00ec anche il primo \"caf\u00e9\" di Parigi ad opera del gi\u00e0 citato Pasqua Ros\u00e9e, seguito nel 1681 dal futuro \"Caf\u00e9 de la R\u00e9gence\". Nel 1686 il siciliano Francesco Procopio dei Coltelli inaugur\u00f2 il \"Caf\u00e9 Procope\" sito di fronte alla sede di allora della \"Com\u00e9die Fran\u00e7aise\". Proprio qui Th\u00e9venot invent\u00f2 una modalit\u00e0 del tutto innovativa di preparare il caff\u00e8, facendo cio\u00e8 scorrere l'acqua bollente nella polvere contenuta in un filtro.\nNel 1664 apr\u00ec la prima \"koffiehuis\" olandese, a L'Aia, seguita da un'altra ad Amsterdam nel 1666. Nel 1670 Boston ebbe la sua prima \"coffee house\".\nNel 1673 apr\u00ec la prima \"Kaffeehaus\" nell'attuale Germania e precisamente a Brema. Nel 1697 nella stessa citt\u00e0 apr\u00ec il caff\u00e8 \"Sch\u00fctting\" sulla Marktplatz. Nel 1677 apr\u00ec la prima \"Kaffeehaus\" di Amburgo. Il primo caff\u00e8 di Vienna \u00e8 stato aperto dall'armeno Johannes Theodat (detto anche Johannes Diodato o Owanes Astouatzatur) nel 1685. Quindici anni dopo, quattro caff\u00e8 di propriet\u00e0 di greci hanno avuto il privilegio di servire il caff\u00e8.\nLa storia tradizionale sull'origine dei caff\u00e8 viennesi racconta che, quando i Turchi vennero sconfitti nella Battaglia di Vienna nel 1683, vennero trovati sul campo di battaglia misteriosi sacchi di \"fagioli\" verdi. Tutti i sacchi di caff\u00e8 trovati vennero dati al vittorioso re di Polonia Giovanni Sobieski, che li diede a sua volta ad un suo ufficiale di nome Jerzy Franciszek Kulczycki, il quale avrebbe aperto la prima \"caffetteria\" a Vienna con quella scorta avuta dal suo sovrano, diffondendo anche l'abitudine di aggiungere lo zucchero e il latte al caff\u00e8. Tale storia \u00e8 ormai appurato essere una leggenda.\nIl Settecento.\nIl Settecento fu il \"periodo d'oro\" dei caff\u00e8 europei: essi erano il ritrovo della emergente borghesia in opposizione ai salotti aristocratici ed ovviamente alle osterie e birrerie popolari. I caff\u00e8 furono quindi i luoghi centrali nella vita commerciale e culturale delle citt\u00e0 europee, dove si svilupparono i principali aspetti della societ\u00e0 borghese, dall'economia capitalistica alla filosofia illuministica. Nel 1739 si contavano ben 551 \"coffee house\" nella sola citt\u00e0 di Londra: come scrisse l'Abb\u00e9 Pr\u00e9vost, i caff\u00e8 erano luoghi \"dove ognuno aveva il diritto di leggere tutti i giornali, filo e anti governativi, e dove era di casa la libert\u00e0 inglese\".\nOgnuno di essi richiamava una determinata categoria di frequentatori come ad esempio i simpatizzanti dei Tory oppure quelli del Whig, mercanti ed uomini d'affari, avvocati, librai e scrittori. Fra i caff\u00e8 della City of London alcuni sono alle origini delle locali istituzioni finanziarie. Infatti i Lloyd's di Londra ebbero la loro origine in una \"coffee house\" gestita da Edward Lloyd in Lombard Street, dove i sottoscrittori di assicurazioni sulle spedizioni navali, si incontravano per discutere i loro affari. Analogamente, la Jonathan's Coffee-House di Exchange Alley nel 1698 present\u00f2 una lista dei titoli che evolse poi nel London Stock Exchange.\nI caff\u00e8 letterari erano nei pressi di Covent Garden, vi si riunivano personaggi come John Dryden e Alexander Pope (al \"Will's\"), come Jonathan Swift e Daniel Defoe (allo \"Smyrna\"), come Joseph Addison (che poneva la redazione de \"The Spectator\" al \"Button's\") o Richard Steele che invece scriveva \"The Tatler\" al \"Grecian\". Intorno alla met\u00e0 del XVIII secolo sorsero i club per gentiluomini, che tanto spazio hanno avuto nella letteratura dei secoli seguenti. Essi finirono con l'entrare in concorrenza con le \"coffee house\" sottraendo loro i frequentatori appartenenti alle classi superiori ed alla nobilt\u00e0, e determinando la chiusura di molte di esse. La pi\u00f9 antica \"coffee house\" londinese oggi esistente \u00e8 il gi\u00e0 menzionato \"Grecian\", presso lo Strand, dove nel Settecento si riunivano gli Whigs ed i membri della Royal Society.\nAlla fine del Settecento a Parigi c'erano quasi 3.000 \"caf\u00e9s\". Fra di essi il \"Caf\u00e9 Procope\" \u00e8 tuttora in attivit\u00e0 seppur come Ristorante. Esso fu il pi\u00f9 famoso luogo di incontro dell'Illuminismo: Voltaire, Rousseau e Diderot lo frequentarono ed in particolare era il ritrovo abituale degli enciclopedisti. Vennero al \"Procope\" anche Benjamin Franklin e Thomas Jefferson durante i loro soggiorni parigini in cerca di appoggi alla causa dell'indipendenza americana. Durante la Rivoluzione francese il \"Procope\" fu un ritrovo dei Cordiglieri, fra cui Danton e Marat. Altri ritrovi degli illuministi e dei rivoluzionari furono il \"Caf\u00e9 de la R\u00e9gence\", descritto da Diderot ne \"Il nipote di Rameau\" e frequentato da Robespierre e Napoleone, ed il \"Caf\u00e9 de Foy\", entrambi chiusi nella prima met\u00e0 del secolo successivo.\nAnche i caff\u00e8 italiani furono luogo di discussioni letterarie e politiche, tanto che la pi\u00f9 importante rivista dell'Illuminismo italiano si chiamava proprio \"Il Caff\u00e8\". Questa fu fondata e in buona parte scritta da Pietro Verri ispirandosi alle citate riviste londinesi e imitava la discussione in un caff\u00e8. I locali italiani, per\u00f2, a differenza di quelli inglesi e francesi, erano frequentati anche dalla nobilt\u00e0. Piuttosto, in alcune citt\u00e0 c'era un caff\u00e8 degli aristocratici e altri della borghesia.\nI primi caff\u00e8 nacquero a Venezia gi\u00e0 nel 1683 nasce in Piazza san Marco il Caff\u00e8 All'Arabo. \nNel 1720 apriva, a Venezia, quello che \u00e8 attualmente il pi\u00f9 antico caff\u00e8 operante al mondo, il Caff\u00e8 Florian di Piazza San Marco, frequentato anche da Carlo Gozzi, Francesco Algarotti, Antonio Canova, Carlo Goldoni e Giacomo Casanova. Il caff\u00e8 era uno dei trenta caff\u00e8 operanti in PIazza San Marco e uno dei circa duecento della citt\u00e0.\nSuccessivamente, nel 1733 nasceva a Firenze il Caff\u00e8 Gilli, il pi\u00f9 antico locale della citt\u00e0 seppur in origine fosse nato non come caff\u00e8 ma come Bottega dei Pani Dolci. Nel 1750 sempre a Venezia nacque il Caff\u00e8 Lavena, in origine chiamato Caff\u00e8 Regina d'Ungheria. Nel 1760 veniva fondato l'Antico Caff\u00e8 Greco di Roma, cos\u00ec chiamato perch\u00e9 fondato da un levantino. Nel 1763, a Torino, fu la volta del celebre Caff\u00e8 Confetteria Al Bicerin dal 1763, luogo di nascita del Bicerin. Nel 1772 apriva il Caff\u00e8 Pedrocchi di Padova e nel 1775 il Caff\u00e8 dell'Ussero di Pisa, ritrovi dei professori e degli intellettuali di queste due citt\u00e0 universitarie. Nel 1775 iniziava l'attivit\u00e0 anche il Caff\u00e8 Quadri di Venezia, fondato da un immigrato di Corf\u00f9 allora territorio della Serenissima, e nel 1780 il Caff\u00e8 Fiorio di Torino: essi divennero i ritrovi dell'aristocrazia nelle rispettive citt\u00e0.\nL'atmosfera dei caff\u00e8 veneziani \u00e8 stata immortalata ne \"La bottega del caff\u00e8\" di Carlo Goldoni, in cui vengono descritti, come in tante opere del commediografo veneziano, i rapporti fra borghesi in ascesa (fra cui lo stesso gestore della bottega) e nobili decadenti. In Germania i caff\u00e8 non ebbero un significativo ruolo letterario e filosofico. Il compositore Johann Sebastian Bach, a Lipsia tra il 1723 e il 1750, diresse un ensemble presso il Caff\u00e8 Zimmermann nella citt\u00e0 sassone. Nel 1732-35 compose la \"Schweigt stille, plaudert nicht\" (Cantata del caff\u00e8): una giovane donna si rivolge al padre contrariato perch\u00e9 accetti la sua devozione al caff\u00e8. Il titolo di pi\u00f9 antico caff\u00e8 tedesco in attivit\u00e0 se lo contendono lo \"Zum Arabischen Coffe Baum\" di Lipsia (1711, ma forse pi\u00f9 antico) ed il \"Caf\u00e9 Prinzess\" di Ratisbona (1686). Infine, il pi\u00f9 antico caff\u00e8 svedese \u00e8 \"Sundbergs\" di Stoccolma, aperto nel 1785.\nIn molti paesi europei alle donne era vietato l'ingresso nei caff\u00e8: in Germania era loro consentita la frequentazione, ma in Francia ed in Gran Bretagna alle signore era vietato entrare in questi locali. In proposito vi sono testimonianze artistiche e letterarie. \u00c9milie du Ch\u00e2telet, ad esempio, doveva vestirsi da uomo per frequentare i caff\u00e8 letterari.\nAnalogamente, in una famosa incisione di un \"caf\u00e9\" parigino del 1700 circa,\ni gentiluomini appendono i loro cappelli e siedono in un tavolo comune depositandovi sopra carta e penna. Le tazze per il caff\u00e8 sono disposte sul camino dove \u00e8 appeso un grosso paiolo di acqua bollente. L'unica presenza femminile nel locale \u00e8 data da una ragazza sita in una cabina, munita di baldacchino, che serve il caff\u00e8 in capienti tazze. Invece a Venezia le signore frequentavano abitualmente i caff\u00e8, tanto che Stendhal arrivando a Padova e vedendovi le donne sedute ai tavolini disse che si respirava gi\u00e0 un'\"aria veneziana\".\nL'Ottocento.\nDurante la Restaurazione i caff\u00e8 continuarono ad essere luoghi di discussioni. Ebbero, tuttavia, caratteristiche diverse da prima: innanzitutto vi si parlava di pi\u00f9 di politica e meno di affari e di cultura. Inoltre, ormai anche l'aristocrazia, ed in generale i reazionari filogovernativi, frequentavano questi locali. Dall'altra parte chi era critico verso il regime tradizionale ormai non si limitava pi\u00f9 ad elaborare una nuova cultura, ma cominciava ad elaborare progetti di rovesciamento politico. Si ebbe cos\u00ec una polarizzazione dei caff\u00e8: in molte citt\u00e0 ce n'era uno \"conservatore\" ed uno frequentato dai cosiddetti \"patrioti\" o \"cospiratori\", secondo il punto di vista.\nCos\u00ec a Venezia \"Quadri\" era il ritrovo degli ufficiali della guarnigione austriaca e \"Florian\" quello dei \"patrioti\" (vi furono addirittura adagiati i feriti durante la caduta di Venezia del 1849); mentre a Torino \"Fiorio\" era il caff\u00e8 dei \"codini\" (e dei moderati come Cesare Balbo, Giacinto Collegno, Santorre di Santarosa) e il nuovo \"Caff\u00e8 San Carlo\" quello dei liberali come D'Azeglio e Cavour. A Milano, invece, i nobili che si ritrovavano al nuovo \"Caff\u00e8 Cova\" erano anche i capi dei patrioti. All'inizio del nuovo secolo apr\u00ec a Berlino, in Potsdamer Platz, il \"Caf\u00e9 Josty\", che fu per un secolo il ritrovo degli intellettuali locali.\nAlla met\u00e0 del secolo, con il trionfo definitivo della borghesia, anche i caff\u00e8 cambiarono completamente il loro ruolo sociale. Essi divennero dei luoghi molto pi\u00f9 rilassati, dove godersi la vita o cercare una pausa di tranquillit\u00e0. Ormai non solo le signore erano ammesse nei caff\u00e8, ma anzi ne divennero tipiche clienti. A partire dal 1846 aprirono cos\u00ec molti nuovi caff\u00e8 eleganti in tutta Europa, soprattutto lungo i viali alberati delle circonvallazioni, che proprio in quegli anni venivano aperte al posto dei \"bastioni\" demoliti per allargare le citt\u00e0.\nIn questo periodo nacquero i caff\u00e8 viennesi con la loro atmosfera tranquilla ed i loro rituali. Questi locali invogliano i clienti con una grande variet\u00e0 di bevande al caff\u00e8 (a partire dal cappuccino che i Viennesi rivendicano come loro invenzione) e con le creazioni della pasticceria viennese. Ma ancora pi\u00f9 tipica \u00e8 la presenza di numerosi giornali, chiusi nell'apposito bastone, a disposizione degli avventori. Fra i pi\u00f9 famosi caff\u00e8 viennesi possiamo ricordare \"Pr\u00fcckel\" e \"Landtmann\" (il caff\u00e8 preferito da Freud) affacciati sul Ring, ed inoltre \"Sacher\" e \"Demel\", noti soprattutto come pasticcerie, ed il \"Caf\u00e9 Central\", che era il caff\u00e8 letterario, frequentato fra gli altri da Hugo von Hofmannsthal, Karl Kraus, Franz Werfel, Stefan Zweig, Alfred Adler, Theodor Herzl, Trotsky. Locali analoghi aprirono anche nelle altre citt\u00e0 dell'impero austroungarico: Praga, Budapest, Leopoli e Trieste. Fra i caff\u00e8 storici di quest'ultima citt\u00e0 ricordiamo almeno il \"Caff\u00e8 Tommaseo\" ed il \"Caff\u00e8 Pasticceria Pirona\".\nL'altro \"modello\" di caff\u00e8 europeo, il pi\u00f9 imitato all'estero, fu quello dei caff\u00e8 parigini che hanno grandi vetrine e \"terrasses\" dove sedere indisturbati al tavolino per un paio d'ore, osservando la vita cittadina. Nella Parigi della seconda met\u00e0 dell'Ottocento i caff\u00e8 pi\u00f9 eleganti ed alla moda erano quelli del \"Boulevard des Capucines\" e del \"Boulevard des Italiens\": il \"Caf\u00e9 Tortoni\" (aperto a inizio Ottocento da una famiglia romana), il \"Caf\u00e9 de la Paix\" di fronte all'Op\u00e9ra, il \"Caf\u00e9 Am\u00e9ricain\", il \"Caf\u00e9 Anglais\". Essi erano anche ristoranti raffinati e perci\u00f2 classici per la cena dopo teatro. Oggi di tutti questi locali sopravvive solo il \"Caf\u00e9 de la Paix\" che \u00e8 stato dichiarato monumento nazionale. Gli artisti ed i letterati si incontravano, invece, in locali pi\u00f9 modesti, come il \"Caf\u00e9 Voltaire\" ed il \"Caf\u00e9 Momus\", in cui \u00e8 ambientato anche il secondo quadro de \"La Boh\u00e8me\" di Puccini.\nIn Italia furono soprattutto le piazze a riempirsi dei tavolini dei caff\u00e8: sotto i portici della piazza principale di tante citt\u00e0 e cittadine esercitavano la propria attivit\u00e0 almeno due caff\u00e8 \"rivali\", i cui nomi si ripetevano simili da una cittadina all'altra, come \"Caff\u00e8 Nazionale\" e \"Caff\u00e8 Commercio\". Fra i pi\u00f9 famosi caff\u00e8 di quest'epoca non possiamo non citare \"Baratti &amp; Milano\" e \"Platti\" a Torino; \"Kleinguti\" e \"Mangini\" a Genova; \"Biffi\" a Milano; \"Paszkowski\", \"Le Giubbe Rosse\" e il \"Caff\u00e8 Michelangiolo\" a Firenze, tutti e tre ritrovi d'intellettuali ed artisti; il \"Caff\u00e8 Meletti\" di Ascoli Piceno con la sua famosa anisetta; il \"Caff\u00e8 Aragno\", luogo d'incontro dei letterati della capitale; il \"Gambrinus\" a Napoli.\nNel 1858 fu fondato a Buenos Aires il \"caf\u00e9 Tortoni\", al numero 825 dell'Avenida de Mayo. Rimane probabilmente il pi\u00f9 bel caff\u00e8 all'europea fuori d'Europa. Nella saletta interna avvengono tuttora incontri letterari. Successivamente furono aperti in Spagna il \"Caf\u00e9 Zurich\" di Barcellona nel 1862 ed il \"Caf\u00e9 Gij\u00f3n\" di Madrid nel 1888, che sono oggi delle autentiche istituzioni. Nell'Inghilterra vittoriana, infine, in controtendenza rispetto al Continente, le \"coffee houses\" furono realizzate dal \"temperance movement\" e destinate alla classe operaia, allo scopo di dare a queste persone una valida alternativa per il tempo libero rispetto alle bevande alcooliche servite nei pub.\nIl Novecento.\nNel corso del Novecento i caff\u00e8 hanno sostanzialmente conservato il loro ruolo, divenuto peraltro un po' \"r\u00e9tro\", con alcune differenze da nazione a nazione: in Italia nei primi decenni del secolo sono stati aperti nuovi caff\u00e8 oggi considerati \"storici\", mentre a Parigi negli stessi anni diversi locali famosi sono stati chiusi. Tuttavia, proprio in questa citt\u00e0 non si pu\u00f2 dire che i caff\u00e8 abbiano perso importanza nel corso del XX secolo. Infatti, se \u00e8 vero che molti locali eleganti della \"Belle \u00c9poque\" hanno chiuso prima della Prima guerra mondiale, \u00e8 per\u00f2 vero che nella vita culturale parigina del Novecento i caff\u00e8 hanno avuto un ruolo molto importante e i nomi di questi locali sono diventati famosi e sono oggi mete turistiche.\nQuesti locali si concentravano in due quartieri che hanno segnato la storia intellettuale di Parigi: Montparnasse ed il Quartier Latin. I locali di Montaprnasse, come \"le D\u00f4me\", la \"Closerie des Lilas\", \"la Rotonde\", le \"S\u00e9lect\", \"la Coupole\" e \"Le Boeuf sur le Toit\", furono i luoghi dove maturarono movimenti artistici come il cubismo, il fauvismo, il surrealismo e furono frequentati da personalit\u00e0 come Picasso, Modigliani, Chagall e Hemingway. I \"caf\u00e9s\" del Quartier, come il \"Caf\u00e9 de Flore\" e \"Les Deux Magots\", ebbero invece carattere pi\u00f9 filosofico e letterario, essendo frequentati soprattutto dagli esistenzialisti, da Jean-Paul Sartre, da Simone de Beauvoir, da Eug\u00e8ne Ionesco. Questi due caff\u00e8 sono tuttora sede di due premi letterari per scrittori esordienti, che portano i loro nomi.\nIn Italia i caff\u00e8 sono rimasti in auge fino alle soglie del \"miracolo economico\". Successivamente i caff\u00e8 storici sono sopravvissuti, ma per qualche decennio non ne sono stati aperti di nuovi; mentre si affermavano altri tipi di esercizi, in particolare i bar, che (in Italia) sono specializzati nella preparazione del caff\u00e8 espresso servito al bancone. \nNegli Stati Uniti, sorsero dei negozi per la vendita del caff\u00e8 espresso e delle paste, impiantati dalla comunit\u00e0 italo-americana immigrata nelle maggiori metropoli statunitensi quali New York (Little Italy e Greenwich Village), Boston (North End) e San Francisco (North Beach). Sia il Greenwich Village che North Beach sono stati in seguito i maggiori centri della Beat Generation, che si identific\u00f2 perci\u00f2 con questi locali. Anche imprenditori non italiani copiarono questo tipo di attivit\u00e0, che si diffuse soprattutto sulla West Coast.\nDalla fine degli anni cinquanta in poi, negli Stati Uniti, le \"coffee house\" divennero delle vere e proprie sale da concerto popolari dove un cantante, accompagnandosi con la sua chitarra, cantava musica folk. Importanti artisti come Joan Baez e Bob Dylan iniziarono la loro carriera esibendosi in questi locali. Il cantante blues Lightnin' Hopkins deplor\u00f2 la scarsa applicazione della moglie alle attivit\u00e0 domestiche attribuendola alla eccessiva frequentazione delle \"coffee house\", nella sua canzone del 1969 dal titolo emblematico di \"Coffeehouse Blues\".\nIn questo clima di \"controcultura\" nacque anche, nel 1971, \"Starbucks\" a Seattle. Tuttavia, questo imprenditore fond\u00f2 una catena internazionale che standardizz\u00f2 e diffuse in tutto il mondo la cultura del caff\u00e8 della West Coast. Successivamente sono sorte altre simili catene di \"coffee shops\". Nel 1992, in Inghilterra, nasce la \"AMT Coffee\" una rete di caffetterie situate preferibilmente vicino alle stazioni ferroviarie. Oggi sono presenti anche in Irlanda, Belgio e Germania.\nIl Duemila.\nA cavallo tra il XX e il XXI secolo in viarie parti del mondo si \u00e8 assistito alla nascita di caffetterie \"tematiche\" (come ad esempio in Giappone i \"manga caf\u00e9\" dedicati ai fumetti o i \"neko caf\u00e9\" che offrono invece ai clienti la possibilit\u00e0 di interagire con i gatti ospitati dal locale) e/o di caff\u00e8 che oltre alle classiche consumazioni danno alla clientela la possibilit\u00e0 di accedere a servizi specifici (es. \"Internet caf\u00e8\")."}
{"id": "2188734", "revid": "287204", "url": "https://it.wikipedia.org/wiki?curid=2188734", "title": "Pardi (India)", "text": " \nPardi \u00e8 una suddivisione dell'India, classificata come \"municipality\", di 25.241 abitanti, situata nel distretto di Valsad, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 20\u00b0 31' 0 N e 72\u00b0 57' 0 E e ha un'altitudine di 17 .\nSociet\u00e0.\nEvoluzione demografica.\nAl censimento del 2001 la popolazione di Pardi assommava a 25.241 persone, delle quali 12.925 maschi e 12.316 femmine. I bambini di et\u00e0 inferiore o uguale ai sei anni assommavano a 2.605, dei quali 1.397 maschi e 1.208 femmine. Infine, coloro che erano in grado di saper almeno leggere e scrivere erano 19.241, dei quali 10.510 maschi e 8.731 femmine."}
{"id": "2188741", "revid": "486946", "url": "https://it.wikipedia.org/wiki?curid=2188741", "title": "Coffee-house", "text": ""}
{"id": "2188748", "revid": "308752", "url": "https://it.wikipedia.org/wiki?curid=2188748", "title": "Coloni Motorsport", "text": ""}
{"id": "2188749", "revid": "729019", "url": "https://it.wikipedia.org/wiki?curid=2188749", "title": "Strada statale 665 Massese", "text": "La ex strada statale 665 Massese (SS 665), ora \"strada provinciale 665 R al Confine Massese (SP 665 R)\" in Emilia-Romagna, e \"strada provinciale 74 Massese (SP 74)\" in Toscana, era una strada statale italiana che collegava le localit\u00e0 di Parma e di Aulla.\nPercorso.\nL'arteria aveva inizio a Parma, valicava l'Appennino Tosco-Emiliano attraverso il passo del Lagastrello, entrando cos\u00ec in territorio toscano, attraversava quindi la Lunigiana, e vari paesi tra cui Licciana Nardi, per poi innestarsi infine sulla strada statale 62 della Cisa nei pressi di Aulla.\nStoria.\nVenne istituita col decreto del Ministro dei lavori pubblici n. 643 del 29 maggio 1989, mutuando il percorso della strada provinciale 6 di Langhirano e fino al confine Massese (SP 6) e della strada provinciale 22 della Val d'Enza (SP 22), con i seguenti capisaldi d'itinerario: \"Innesto s.s. n. 513 a Parma - Langhirano - Capoponte - Palanzano - Monchio delle Corti - Passo di Lagastrello - Innesto s.s. n. 62 presso Aulla\".\nIn seguito al decreto legislativo n. 112 del 1998, dal 2001, la gestione del tratto emiliano \u00e8 passata dall'ANAS alla Regione Emilia-Romagna che ha provveduto al trasferimento dell'infrastruttura al demanio della Provincia di Parma; nello stesso anno la gestione del tratto toscano \u00e8 passata dall'ANAS alla Regione Toscana che ha provveduto al trasferimento dell'infrastruttura al demanio della Provincia di Massa e Carrara.\nStrada statale 665 dir Massese.\nLa ex strada statale 665 dir Massese (SS 665 dir), ora \"strada provinciale 75 Massese dir (SP 75)\", era una strada statale italiana che si snodava nella provincia di Massa e Carrara.\nRappresentava una variante al percorrimento della ex SS 665 tra il Passo del Lagastrello e la localit\u00e0 \"Il Pontino\" nel comune di Licciana Nardi: il suo itinerario proseguiva la risalita del torrente Taverone sino alla localit\u00e0 di Comano per poi costeggiare il Monte del Giogo fino al ricongiungimento con la ex SS 665 stessa.\nVenne istituita col decreto del Ministro dei lavori pubblici n. 643 del 29 maggio 1989, mutuando il percorso della strada Comano-Passo di Lagastrello, con i seguenti capisaldi d'itinerario: \"innesto con la s.s. n. 665 in localit\u00e0 Pontino - innesto con la s.s n. 665 presso il Passo di Lagastrello\".\nIn seguito al decreto legislativo n. 112 del 1998, dal 2001, la gestione \u00e8 passata dall'ANAS alla Regione Toscana che ha provveduto al trasferimento dell'infrastruttura al demanio della Provincia di Massa e Carrara"}
{"id": "2188750", "revid": "287204", "url": "https://it.wikipedia.org/wiki?curid=2188750", "title": "Parnera", "text": " \nParnera \u00e8 una suddivisione dell'India, classificata come \"census town\", di 10.713 abitanti, situata nel distretto di Valsad, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 20\u00b0 33' 0 N e 72\u00b0 57' 0 E e ha un'altitudine di 43 .\nSociet\u00e0.\nEvoluzione demografica.\nAl censimento del 2001 la popolazione di Parnera assommava a 10.713 persone, delle quali 5.772 maschi e 4.941 femmine. I bambini di et\u00e0 inferiore o uguale ai sei anni assommavano a 1.078, dei quali 573 maschi e 505 femmine. Infine, coloro che erano in grado di saper almeno leggere e scrivere erano 8.460, dei quali 4.897 maschi e 3.563 femmine."}
{"id": "2188756", "revid": "292452", "url": "https://it.wikipedia.org/wiki?curid=2188756", "title": "Torneo Arco di Trento", "text": ""}
{"id": "2188770", "revid": "287204", "url": "https://it.wikipedia.org/wiki?curid=2188770", "title": "Petlad", "text": " \nPetlad \u00e8 una suddivisione dell'India, classificata come \"municipality\", di 51.153 abitanti, situata nel distretto di Anand, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 22\u00b0 28' 0 N e 72\u00b0 47' 60 E e ha un'altitudine di 29 .\nSociet\u00e0.\nEvoluzione demografica.\nAl censimento del 2001 la popolazione di Petlad assommava a 51.153 persone, delle quali 26.739 maschi e 24.414 femmine. I bambini di et\u00e0 inferiore o uguale ai sei anni assommavano a 5.239, dei quali 2.850 maschi e 2.389 femmine. Infine, coloro che erano in grado di saper almeno leggere e scrivere erano 37.632, dei quali 21.175 maschi e 16.457 femmine."}
{"id": "2188774", "revid": "1005847", "url": "https://it.wikipedia.org/wiki?curid=2188774", "title": "Ellenik\u00ec Polemik\u00ec Aeroporia", "text": ""}
{"id": "2188780", "revid": "282466", "url": "https://it.wikipedia.org/wiki?curid=2188780", "title": "Palio dei castelli", "text": ""}
{"id": "2188786", "revid": "188323", "url": "https://it.wikipedia.org/wiki?curid=2188786", "title": "Motomondiale velocit\u00e0", "text": ""}
{"id": "2188788", "revid": "19933", "url": "https://it.wikipedia.org/wiki?curid=2188788", "title": "Washington, Distretto di Columbia", "text": ""}
{"id": "2188792", "revid": "1305772", "url": "https://it.wikipedia.org/wiki?curid=2188792", "title": "Solomon Lefschetz", "text": "Biografia.\nNacque il 3 settembre 1884 a Mosca da Alexander Lefschetz e da Vera, entrambi di cittadinanza turca e di religione ebraica. Alexander lavorava come importatore e viaggiava in tutta la Persia, cos\u00ec decise di dare una residenza fissa alla propria famiglia, scegliendo la \nFranciLa famiglia si stabil\u00ec a Parigi, dove crebbebbe assieme a cinque fratelli e una sorellVi frequent\u00f2gu\u00ec le scuole elementari e superiori, perci\u00f2 la sua lingua madre fu il francesil cui e, accentonserv\u00f2gse per tutta la vita.\nNel 1902 a Parigi, Solomon Lefschetz si iscrisse alla facolt\u00e0 di ingegneria, ma gli piaceva la matematica e segu\u00ec i corsi di \u00c9mile Picard e Paul Appell.&lt;br&gt; \nNel 1905, a Parigi, all'et\u00e0 di 21 anni, si laure\u00f2, alla Grande \u00e9cole ed emigr\u00f2 negli Stati Uniti dove inizi\u00f2 a lavorare per la Baldwin Locomotive Works, vicino a Filadelfia.\nNel 1907 a Pittsburgh, Lefschetz, all'et\u00e0 di 23 anni, inizi\u00f2 a lavorare come ingegnere alla Westinghouse Electrical and Manufacturing Company dove fu vittima di un grave incidente sul lavoro durante un test di materiali elettrici, in cui perse entrambe le mani e gli avambracci.\nDopo l'incidente si dedic\u00f2 alla matematica, e nel 1911 consegu\u00ec un Dottorato di ricerca (Ph.D., \"Doctor of Philosophy\") in geometria algebrica presso l'Universit\u00e0 Clark a Worcester (Massachusetts).\nIl 17 giugno 1912 prese la cittadinanza americana.\nMentre frequentava il corso di laurea alla Clark University, Solomon incontr\u00f2 una studentessa di matematica, Alice Berg Hayes, con cui si spos\u00f2 il 3 luglio 1913 a North Brookfield, Massachusetts. Alice lo aiut\u00f2 a superare il suo handicap e lo incoraggi\u00f2 sempre nel suo lavoro. Alice ebbe sempre una grande influenza nel corso della vita di suo marito.\nDivenne quindi professore presso l'Universit\u00e0 del Nebraska.\nNel 1913 entr\u00f2 all'Universit\u00e0 del Kansas, dove fu promosso associato (Associate Professor) nel 1916, (Assistant Professor) nel 1919 e professore nel 1923.\nNell'applicare la topologia alla geometria algebrica, egli segu\u00ec il lavoro di Charles Picard. Dimostr\u00f2 teoremi sulla topologia delle sezioni delle variet\u00e0 algebriche sull'iperpiano, che fornirono strumenti induttivi basilari (queste ora sono viste come affini della teoria di Morse, sebbene un fascio di Lefschetz di sezioni di iperpiani sia un sistema pi\u00f9 preciso della funzione di Morse, poich\u00e9 gli iperpiani si intersecano tra loro). La formula di Picard-Lefshetz nella teoria dei cicli smorzati \u00e8 uno strumento basilare relativo degenerazione di famiglie di variet\u00e0 con perdita di topologia, alla monodromia.\nNel 1919 a Parigi, grazie a questi notevoli contributi, ricevette il premio Bordin dall'Accademia delle scienze francese.\nIl suo libro \"L'analysis situs et la g\u00e9om\u00e9trie alg\u00e9brique\" del 1924 (sebbene oscuro dal punto di vista dei fondamenti, a causa dello stato teorico della teoria dell'omologia), nel tempo ha influenzato le sorgenti delle congetture di Weil pubblicato nella settima edizione del \"S\u00e9minaire de G\u00e9om\u00e9trie Alg\u00e9brique du Bois Marie\" (SGA7) presso l'Institut des Hautes \u00c9tudes Scientifiques.\nNel 1924 fu insignito del B\u00f4cher Memorial Prize per il suo lavoro nell'analisi matematica.\nLo stesso anno si trasfer\u00ec a Princeton nel New Jersey, alla Princeton University, dove fu professore invitato (\"visiting professor\") da Lutero Pfahler Eisenhart, preside della facolt\u00e0 di matematica, nel 1924-1925, professore associato (\"associate professor\") nel 1925-1927, professore (\"full professor\") nel 1927-1933, ricercatore (\"fine research professor\") dal 1933-1945 e direttore (\"chairman\") della facolt\u00e0 di matematica dal 1945-53, emerito (\"emeritus\") dopo il 1953.\nEgli svilupp\u00f2 il teorema del punto fisso di Lefschetz, che \u00e8 un risultato basilare, in alcuni scritti tra il 1923 e il 1927, inizialmente per le Variet\u00e0. Pi\u00f9 tardi, con il sorgere della teoria della coomologia negli anni 1930, egli contribu\u00ec con l'approccio del numero di intersezione (che \u00e8, in termini coomologici, la struttura ad anello) attraverso il prodotto a coppa e la dualit\u00e0 sulle variet\u00e0. Il suo lavoro sulla topologia fu aggiunto alla sua monografia topologia algebrica. Dal 1944 lavor\u00f2 sulle equazioni differenziali\nDurante la seconda guerra mondiale Lefschetz fu consulente per la Marina Militare degli Stati Uniti, presso il David Taylor Model Basin. Con il sostegno del \"Office of Naval Research\" (e contro i consigli di alcuni dei suoi colleghi che pensavano che il sostegno federale avrebbe messo in pericolo la libert\u00e0 della scienza nel paese) organizz\u00f2 nel 1946 un progetto sulle equazioni differenziali all'Universit\u00e0 di Princeton, che divenne il principale centro di ricerca sulle equazioni differenziali ordinarie negli Stati Uniti.\nNel 1944, Lefschetz entr\u00f2 nell'Istituto di matematica dell'Universit\u00e0 Nazionale del Messico come professore a tempo parziale in visita fino al 1966. Nell'Istituto diresse seminari e tenne corsi.&lt;br&gt;\nDal 1953 al 1966 trascorse l'inverno a Citt\u00e0 del Messico.\nFu curatore degli \"Annals of Mathematics\" dal 1928 al 1958. Gli \"Annals\" sotto la direzione di Lefschetz divennero il pi\u00f9 importante giornale di matematica al mondo e stimolarono in generale le scienze matematiche americane.\nLefschetz rientr\u00f2 dalla pensione nel 1958 a causa del clima di urgenza e paura innescato dal lancio dello Sputnik . Lo scopo del suo richiamo in servizio era il rafforzamento della componente matematica del Glenn L. Martin Company Research Institute for Advanced Study (RIAS) di Baltimora, nel Maryland. La sua squadra divenne il pi\u00f9 numeroso gruppo mondiale di matematici impiegato nella ricerca sulle equazioni differenziali non lineari.. Il gruppo di matematici del RIAS stimol\u00f2 l'approfondimento delle equazioni differenziali non lineari attraverso conferenze e pubblicazioni. Lasci\u00f2 il RIAS nel 1964 per fondare il Lefschetz Center for Dynamical Systems alla Brown University di Providence, nel Rhode Island\nRiconoscimenti.\nSolomon Lefschetz ricevuto molte onorificenze.\n nel 1964 ha ricevuto l'Ordine dell'Aquila azteca (\"Order of the Aztec Eagle\") del Messico.\nCultura.\nNel film \"A Beautiful Mind\" (2001) del regista statunitense Ron Howard, che narra, romanzandola, la vita di John Nash, Solomon Lefschetz \u00e8 recitato dall'attore Judd Hirsch nella parte del professor Helinger.\nSolomon Lefschetz \u00e8 ricordato anche nella biografia su John Nash di Sylvia Nasar, edito in Italia col titolo \"Il genio dei numeri - Storia di John Forbes Nash Jr., matematico e folle,\" al capitolo 4\u00b0, intitolato la \"scuola dei geni\", Princeton, autunno 1948, della quale Lefschetz era direttore.\nA Solomon Lefschetz \u00e8 stato intitolato un asteroide 26909 Lefschetz."}
{"id": "2188798", "revid": "83531", "url": "https://it.wikipedia.org/wiki?curid=2188798", "title": "Assenteismo", "text": "L'assenteismo \u00e8 un fenomeno psico-sociologico che si ha quando un lavoratore manca dal luogo di lavoro per un tempo pi\u00f9 o meno prolungato per propria volont\u00e0 o per cause non giustificate.\nCause di assenteismo.\nLa principale causa di assenteismo \u00e8 la malattia. Questa per\u00f2 va distinta tra malattia effettiva e malattia, invece, non reale. Nel primo caso essa pu\u00f2 essere provocata, in maniera pi\u00f9 o meno diretta, dall'azienda attraverso il non rispetto delle norme sulla sicurezza sul lavoro, oppure essere dovuta a fattori esterni al luogo di lavoro e legati alla vita personale del lavoratore.\nNel caso in cui la malattia sia di fatto non reale, essa rappresenta una scusa che maschera altri disagi provati dal lavoratore o che nasconde problemi connessi alle sue mansioni. I motivi per cui un dipendente si assenta dal lavoro senza che vi sia un effettivo malessere fisico che impedisce la presenza sul luogo di lavoro e la prestazione richiesta dal contratto sono:\nI motivi sopra enumerati sono validi anche per quei casi di assenteismo che si manifestano come mancanza di puntualit\u00e0 o assenze brevi non giustificate.\nNon si considera invece assenteismo la non presenza legata ad agitazioni di carattere sindacale quali scioperi (che normalmente non vengono retribuiti) e assemblee autorizzate.\nL'assenteismo \u00e8 un fenomeno sociologico direttamente collegato al comportamento sia dei singoli che delle imprese e alle condizioni di lavoro complessive. Infatti, condizioni e ambienti di lavoro soddisfacenti e motivanti si sono dimostrati fattori essenziali nel ridurre l'assenteismo, mentre condizioni opposte, unite alla disaffezione o alla scarsit\u00e0 di controlli da parte dell'azienda, favoriscono al contrario il fenomeno.\nFattori psicosociali dell'assenteismo.\nL'assenteismo \u00e8 il risultato di una serie di conflitti psicosociali legati a un deterioramento significativo delle relazioni tra lavoratore e impresa. Alcune analisi hanno individuato tre fattori chiave, tutti in qualche modo collegati alla motivazione personale:\nA questi si aggiungono la maggiore o minore capacit\u00e0 dell'azienda nel controllare o nel contrastare il fenomeno tramite regolamenti e controlli: minori o meno efficaci sono le contromisure intraprese, maggiore \u00e8 il rischio dell'assenteismo.\nMisurare l'assenteismo.\nEsistono diversi modi e metodi di misurare l'assenteismo; questi metodi e tecniche non sono omogenei e il risultato pu\u00f2 essere qualcosa di diverso, a seconda del metodo utilizzato o dei dati selezionati. Questo \u00e8 una sfida enorme per qualsiasi persona che studi il soggetto.\nIndicatori tradizionali.\nQuesti tre indicatori mostrano il profilo del problema, la sua origine, la sua portata e le caratteristiche del vero problema. In altre parole, risponde alla domanda \"Che cos'\u00e8?\".\n Indice di frequenza = numero casi di assenza/organico medio \n Indice di durata media = numero giornate di assenza/numero casi di assenza\n Indice di gravit\u00e0 = giornate-assenza per uomo/giornate lavorabili \nTasso medio.\nIl tasso medio \u00e8 il rapporto tra il numero di ore perdute e il numero di ore di lavoro per un determinato periodo (mese, bimestrale, trimestrale) \nTasso medio = (ore di assenteismo/ore di lavoro) X 100\nQuesto semplice concetto produce tre indici:\n Indice di assenteismo legale=[(incidente + malattie + ore di maternita)/Ore di lavoro]X 100\n Indice di assenteismo personale = [(assenze non autorizzate + controversia di lavoro)/ore lavoro] x 100\n Valutazione di permanenza = 100 -[(indice di assenteismo legale) + (indice di assenteismo personale)]\nValutazione della produttivit\u00e0 e assenteismo.\nIl vero problema dell'assenteismo \u00e8 la diminuzione della produttivit\u00e0 che colpisce direttamente i ricavi dell'azienda e i costi. Questo problema \u00e8 pi\u00f9 evidente nelle aziende produttrici. Questo metodo si basa sul rapporto tra assenze e ore effettive di produttivit\u00e0.\n (Ore di assenza / Ore lavorabili) X 100\n (Giornate di assenza/Giornate lavorabili) X 100\n (Numero assenti/Organico medio) X 100\nLe azioni di contrasto.\nIl metodo pi\u00f9 tradizionale per contrastare l'assenteismo consiste in un'attivit\u00e0 di controllo e nell'applicazione, ove necessaria, di provvedimenti normativi e disciplinari. Il controllo viene effettuato perlopi\u00f9 tramite visite quando il lavoratore \u00e8 in assente per malattia, ma oggigiorno vi sono anche software gestionali di supporto; sono inoltre consentite indagini investigative, da parte del datore di lavoro, per verificare che l'assenza sia effettivamente reale e che non sia un modo per nascondere un'altra attivit\u00e0 lavorativa.\nNel nord Europa le aziende si occupano anche del reintegro nell'attivit\u00e0 lavorativa al ritorno dalla malattia.\nAzioni importanti, volute anche dalle direttive dell'Unione europea su salute e sicurezza sul posto di lavoro, sono volte anche a prevenire questo fenomeno. Si consiglia, infatti, di:\nLa normativa sull'assenteismo.\nCome primo punto, il diritto allo sciopero e la partecipazione alle assemblee autorizzate non possono essere considerate cause di assenteismo, infatti in Italia vengono considerati come diritti inviolabili del lavoratore. In secondo luogo, l'assenteismo non viene riconosciuto come motivo (o giusta causa) di licenziamento; se, invece, viene considerato come abuso o come un mancato motivo giustificabile per la mancata presenza il datore di lavoro pu\u00f2 licenziare. Infatti l'\"assenteismo tattico\" pu\u00f2 creare disagio sia nell'organizzazione che agli altri lavoratori.\nIn generale, in Italia la legislazione sull'assenteismo si basa sulle direttive dell'Unione europea che decreta che nel nostro Paese sia necessario il certificato medico al rientro al lavoro e il periodo massimo di assenza \u00e8 di 52 settimane, come nella maggior parte dei Paesi.\nPoi il lavoratore in malattia non \u00e8 indennizzato per i primi tre giorni di assenza e, come in molti Stati, compresa l'Italia, tramite gli accordi collettivi o i contratti di lavoro, si possono invece attestare la retribuzione completa o integrativa, pagata del datore di lavoro.\nIn Italia nel D. Lgs. n. 78/2009 vengono aumentate le fasce orarie in cui il lavoratore assente deve essere reperibile: si passa cos\u00ec da 4 a 11 ore in cui \u00e8 obbligatorio il certificato medico dopo due fatti consecutivi dell'assenza nello stesso anno solare o un'assenza che superiori i 10 giorni.\nSi controlla la modalit\u00e0 di calcolo per indennit\u00e0 di amministrazione."}
{"id": "2188804", "revid": "1543377", "url": "https://it.wikipedia.org/wiki?curid=2188804", "title": "Nukulaelae", "text": "Nukulaelae \u00e8 un atollo situato nell'oceano Pacifico. Appartiene amministrativamente a Tuvalu, ha una superficie di 1,82\u00a0km\u00b2 ed una popolazione di 324 abitanti (2012).\nL'atollo \u00e8 composto da 19 isolette (o \"motu\"):\nIl principale villaggio \u00e8 Fangaua.\nMonumenti e luoghi d'interesse.\nSul \"motu\" Niuoko sono presenti le rovine di un antico villaggio chiamato Te Faleatua."}
{"id": "2188806", "revid": "486946", "url": "https://it.wikipedia.org/wiki?curid=2188806", "title": "Le porte del Paradiso", "text": ""}
{"id": "2188808", "revid": "165042", "url": "https://it.wikipedia.org/wiki?curid=2188808", "title": "Permagelo", "text": ""}
{"id": "2188809", "revid": "1745361", "url": "https://it.wikipedia.org/wiki?curid=2188809", "title": "Eustachio II di Boulogne", "text": "Origine.\nSecondo la \"Genealogica comitum Buloniensium\", Eustachio era figlio primogenito del conte di Boulogne, Eustachio I e di Matilde di Lovanio (975-1018), figlia del Duca della Bassa Lorena, Carlo (figlio del re di Francia carolingio, Luigi IV d'Oltremare.&lt;br&gt;Eustachio I di Boulogne era l'unico figlio del conte di Boulogne, Baldovino II e della moglie (come ci viene confermato dalle \"Europ\u00e4ische Stammtafeln\", Vol. II, cap. 2 -non consultate-) Adelina d'Olanda, figlia del conte d'Olanda, Arnolfo d'Olanda (950-993), e Liutgarda di Lussemburgo (955-1003), sempre confermato dalle \"Europ\u00e4ische Stammtafeln\", Vol. II, cap. 2 (non consultate).\nBiografia.\nVerso il 1036, Eustachio spos\u00f2 Goda o Godjifu d'Inghilterra (?-1049), la figlia del re d'Inghilterra, Etelredo II detto l'Inetto e sorella del re Edoardo il Confessore, come ci conferma il monaco e cronista inglese, Orderico Vitale, nel suo \"The ecclesiastical history of England and Normandy\" e, nell'occasione, ricevette dei feudi inglesi. A seguito di ci\u00f2 la sua contea e la citt\u00e0 di Boulogne cominciarono a prosperare grazie ai commerci tra Francia e Inghilterra che si concentrarono su Boulogne.Eustachio, inoltre, cominci\u00f2 a frequentare regolarmente la corte d'Inghilterra, dove per\u00f2 non simpatizza con il cancelliere, Godwin del Wessex. Secondo la \"Anglo-Saxon Chronicle\" Eustachio, nel 1148, and\u00f2 a far visita al cognato, Edoardo il Confessore, e sulla via del ritorno, nelle vicinanze di Canterbury, fu assalito da alcuni cavalieri locali, ed Eustachio, con una parte del seguito, torn\u00f2 da Edoardo a denunciare il fatto; Edoardo ordin\u00f2 a suo suocero Godwin, Conte di Wessex, di punire i responsabili, e di fronte al suo rifiuto lo esili\u00f2 dal regno\nSuo padre, Eustachio I mor\u00ec, nel 1049, e fu inumato a Samer.&lt;br&gt;Eustachio gli succedette nel titolo di conte di Boulogne come Eustachio II.&lt;br&gt;Eustachio (\"Eustachius comes\") viene citato in due documenti degli \"Actes et documents anciens int\u00e9ressant la Belgique\": \nVedovo di Goda, Eustachio, secondo la \"Genealogica comitum Buloniensium\", si spos\u00f2, verso il 1050, in seconde nozze, con Ida di Verdun, che, secondo la \"Ex Vita B. Id\u00e6 Boloniensis Comitiss\u00e6\", era la figlia femmina primogenita del Duca dell'Alta Lorena (Lotaringia), Conte di Verdun, Margravio reggente di Toscana (assieme alla seconda moglie, Beatrice di Bar, dal 1054), Duca della Bassa Lorena (Lotaringia) e margravio di Anversa, Goffredo III il Barbuto e della prima moglie, Doda (pater\u2026Godefridus, mater vero ejus non minus egregia, Doda), che, secondo lo storico medievalista, Alan V. Murray, nel suo \"The crusader Kingdom of J\u00e9rusalem, A Dynastic History 1099-1125\" (non consultato), era la figlia del Conte di Rethel, Manasse II.&lt;br&gt;Nonostante il nuovo matrimonio, Eustachio continu\u00f2 a mantenere stretti rapporticon la corte inglese. Nel 1052, ancora secondo la \"Anglo-Saxon Chronicle\" Eustachio, riusc\u00ec a stento a sfuggire a un'imboscata che gli era stata tesa a Dover, e chiese al suo ex cognato (Edoardo il Confessore) di catturare i colpevoli.\nNel 1056, secondo il documento n\u00b0 XIV del \"Cartulaire de l'abbaye de Saint-Bertin\" fu tra testimoni di una concessione di un privilegio fatta all'Abbazia di San Bertino dal conte di Fiandra e d' Artois, Baldovino V.\nEustachio II, nel 1066, fu tra coloro che risposero all'appello del duca di Normandia, Guglielmo il Bastardo, anche per la sua faida con la \"casa di Godwin\", e fu al seguito di Guglielmo (divenuto il Conquistatore) nella conquista dell'Inghilterra, guidando personalmente le sue truppe e si distinse alla battaglia di Hastings, nella quale, secondo Orderico Vitale fu ferito gravemente, colpito tra le scapole, sanguinante dal naso e dalla bocca, fu tratto in salvo in pessime condizioni (quasi moribundus).&lt;br&gt;In seguito alla conquista dell'Inghilterra, ricevette da Guglielmo diversi feudi inglesi, tra le baronie pi\u00f9 ricche, denominati \"the honour of Boulogne\".\nNel 1067, tra marzo e dicembre, quando il fratellastro di Guglielmo, il vescovo di Bayeux, Oddone, era reggente del regno d'Inghilterra, in quanto Guglielmo era in Normandia a celebrare il suo trionfo, Eustachio cerc\u00f2 di togliere a Oddone la piazzaforte di Dover, ritenendo che Dover spettasse a lui e non al vescovo, da cui Oddone dovette respingerlo con la forza.Al ritorno di Guglielmo, Eustachio, caduto in disgrazia, fu estromesso da tutti i suoi feudi inglesi. Ben presto per\u00f2, riusc\u00ec a ritrovare un buon accordo con Guglielmo il Conquistatore, e li riottenne almeno in parte.\nEustachio II fu il primo conte di Boulogne a battere moneta.\nDi Eustachio II non si conosce la data esatta della morte; mor\u00ec, verso il 1087, e gli succedette nel titolo di conte di Boulogne e di tutti i feudi inglesi, il figlio maggiore Eustachio.\nDiscendenza.\nEustachio dalla prima moglie Goda non ebbe figli.\nMentre Eustachio da Ida ebbe tre figli:\nInoltre Eustachio ebbe due figli illegittimi:"}
{"id": "2188817", "revid": "1442080", "url": "https://it.wikipedia.org/wiki?curid=2188817", "title": "Coppa del Mondo di pallavolo femminile 1995", "text": "La VII Coppa del Mondo di pallavolo femminile si \u00e8 svolta dal 3 al 17 novembre 1995 a Tokyo, Matsumoto, Fukuoka, Fukui, Nagoya, Okazaki, Osaka e K\u014dbe, in Giappone. Al torneo hanno partecipato 12 squadre nazionali e la vittoria finale \u00e8 andata per la terza volta consecutiva a Cuba, che si \u00e8 qualificata per i Giochi della XXVI Olimpiade, insieme al Brasile e al Cina, rispettivamente seconda e terza classificate.\nPodio.\nCampione.\nCuba(Terzo titolo)\nSecondo posto.\nBrasile\nTerzo posto.\nCina"}
{"id": "2188825", "revid": "72811", "url": "https://it.wikipedia.org/wiki?curid=2188825", "title": "Queen Gohma", "text": ""}
{"id": "2188834", "revid": "1543377", "url": "https://it.wikipedia.org/wiki?curid=2188834", "title": "Nui (Tuvalu)", "text": "Nui \u00e8 un atollo situato nell'oceano Pacifico. Appartiene amministrativamente a Tuvalu, ha una superficie di 3,37\u00a0km\u00b2 ed una popolazione di 542 abitanti (2012).\nIl principale villaggio \u00e8 Tanrake."}
{"id": "2188847", "revid": "2203389", "url": "https://it.wikipedia.org/wiki?curid=2188847", "title": "Rudolf Weigl", "text": " \u00c8 noto principalmente per aver sviluppato il primo vaccino efficace contro il tifo esantematico, che realizz\u00f2 riprendendo gli studi del francese Charles Jules Henri Nicolle, Premio Nobel per la medicina nel 1928.\nBiografia.\nGiovinezza e vita familiare.\nRudolf Stefan Weigl nacque il 2 Settembre 1883 a P\u0159erov, pittoresca cittadina di origine tedesca, ora situata nella Repubblica Ceca. All'et\u00e0 di sette anni, a causa di un incidente in bicicletta, perse il padre, fabbricatore di veicoli di vario genere. Successivamente, sua madre si rispos\u00f2 con un insegnante polacco, per la cui professione dovette spostarsi da una citt\u00e0 all'altra fino a stabilirsi a Stryj.\nDopo la maturit\u00e0 si iscrisse all'Universit\u00e0 di Leopoli dove, nel 1907, si laure\u00f2 in Scienze naturali ed ottenne il dottorato sotto la guida dello zoologo J\u00f3zef Nusbaum-Hilarowicz, eminente traduttore polacco delle teorie di Darwin.\nAttivit\u00e0 e incarichi.\nNel 1914 fu chiamato alle armi e lasci\u00f2 Leopoli, per entrare a far parte del corpo medico dell'esercito del Kaiser Guglielmo II a Przemy\u015bl, sotto la guida di Filip Eisenberg che, nel 1917, ottenne una cattedra all'Universit\u00e0 Jagellonica e raccomand\u00f2 che ad assumere la direzione del laboratorio fosse proprio Weigl. Il metodo di quest'ultimo per inoculare i pidocchi attir\u00f2 l'attenzione delle autorit\u00e0, tanto che, negli ultimi anni della sua vita, l'Imperatore Francesco Giuseppe giunse in visita alle fortificazioni di Przemy\u015bl e fu in questa occasione che Weigl pot\u00e9 illustrare al sovrano il laboratorio e le attivit\u00e0 in esso svolte. Dopo l'addestramento a Vienna gli fu affidato l'incarico di impegnarsi nella ricerca contro il tifo e, dal 1919, diresse il laboratorio militare a Przemy\u015bl, per conto dello stato polacco. Nello stesso anno fu coadiuvato nella sua ricerca da Ludwik Fleck e nel 1921, anno in cui spos\u00f2 Zofia Kulikowska, fu nominato professore ordinario nel Dipartimento di Biologia Generale dell'Universit\u00e0 di Leopoli. Nel 1939 Weigl si rec\u00f2 a Stoccolma, dove tenne una serie di conferenze dinanzi alla societ\u00e0 medica allo scopo di riassumere le sue ricerche. Nell'aprile dello stesso anno, l'universit\u00e0 concesse a Wiegl, Micha\u0142 Martynowicz e Anna Herzing un congedo retribuito per un viaggio in Etiopia, durante il quale fecero tappa a Roma, dove Papa Pio XII lo ricevette in udienza privata per nominarlo cavaliere di Gran Croce dell'Ordine di San Gregorio. Nel Novembre dello stesso anno il professor Edmond Sergent, direttore dell'Istituto Pasteur di Algeri, gli offr\u00ec un posto nei suoi laboratori per poter continuare la produzione del vaccino anti-tifo, ma egli rifiut\u00f2. Nel 1940 Weigl ricevette in laboratorio la visita di Nikita Krusciov, segretario del Partito comunista Ucraino, il quale gli propose di ricoprire la cattedra di professore ordinario presso l'Accademia Sovietica di Medicina di Mosca; ma anche questa volta non colse tale opportunit\u00e0. Fu legato allo Stato segreto polacco, agli intellettuali anti-nazisti e anti-comunisti durante l'occupazione nazista e sovietica, negli anni pi\u00f9 duri della storia della Polonia. Il suo istituto fu chiuso dagli invasori sovietici nel 1944, ad un anno dalla fine della Seconda guerra mondiale.\nDopo guerra e ultimi anni.\nMentre i sovietici si avvicinavano a Leopoli, Weigl si ritir\u00f2 nel paese di montagna Kro\u015bcienko, ma diversi mesi dopo fu raggiunto da un drappello di soldati sovietici accompagnati da un ufficiale del NKVD che lo condusse a Cracovia. Nel 1945 gli fu offerta una cattedra all'Universit\u00e0 Jagellonica, a condizione di tenere almeno cinque ore di lezione e due di laboratorio. Tuttavia la mancanza di energie imped\u00ec a Wiegl di accettare tale proposta. Si ritrov\u00f2 alle prese con Zdis\u0142aw Przyby\u0142kiewicz, un microbiologo che lui stesso aveva formato alla fine degli anni '30 ma del quale non nutriva una profonda stima, tanto che nel 1946 rifiut\u00f2 di approvarne l'Habilitationsschrift, ovvero la tesi la cui discussione permette l'accesso all'insegnamento nelle universit\u00e0 tedesche. Przyby\u0142kiewicz trov\u00f2 una fotografia di Weigl da lui firmata e recante la dedica: \"Al mio giovane amico Hermann Eyer \", il quale era stato arrestato con l'accusa di aver sottratto beni appartenenti ai polacchi; Przyby\u0142kiewicz si serv\u00ec di questa fotografia per accusare Weigl di collaborazionismo. Da questo momento in poi Weigl inizi\u00f2 a godere di cattiva fama, causata anche dal risentimento nutrito da molti membri della Cerchia di Leopoli nei confronti della sua seconda moglie, Anna Herzig, che andava via via assumendo nel laboratorio un ruolo amministrativo e scientifico sempre pi\u00f9 rilevante. Nel 1948 Weigl fu trasferito all'Universit\u00e0 di Medicina di Pozna\u0144, ma ben presto si ritir\u00f2 dall'insegnamento. Fond\u00f2 a Cracovia un piccolo centro di ricerca per il proprio vaccino. Weigl mor\u00ec per un attacco cardiaco l'11 Agosto 1957, mentre stava trascorrendo un periodo di riposo a Zakopane sui Carpazi.\nRapporti con il Terzo Reich.\nI rapporti con il Terzo Reich iniziarono quando, nel Luglio del 1941, il commando tedesco fece setacciare i quartieri pi\u00f9 altolocati di Leopoli prendendo in ostaggio 52 persone, tra professori universitari e loro parenti stretti, molti dei quali furono fucilati. Weigl quella notte fu svegliato dai colpi di fucile e assistette alle esecuzioni. Questo fu il motivo per il quale decise di collaborare con la Germania. Due erano infatti le strade da seguire e la scelta non era facile: il suicidio o la collaborazione. Weigl produsse il suo vaccino per l'esercito tedesco, il cui corpo medico, bench\u00e9 certamente non indenne all'antisemitismo e da altre influenze corruttrici, aveva come principale obiettivo la protezione dei combattenti tedeschi. Fritz Katzmann, il tenente generale delle SS, offr\u00ec a Weigl una cattedra universitaria a Berlino ma costui rifiut\u00f2 la proposta poich\u00e9 sarebbe stato un atto di slealt\u00e0 verso il popolo polacco. L'impiego reale o fittizio presso l'istituto offriva un salvacondotto al personale del laboratorio, sul quale incombeva la minaccia della morte, della fame, o della deportazione nei campi di lavoro in Germania: ogniqualvolta, infatti, a Leopoli un polacco si trovava in pericolo, l'istituto era pronto ad offrirgli protezione. La cifra di coloro che vi lavorarono, \u00e8 stimata tra i 1200 e le 3000 persone. Tra queste vi furono romanzieri, insegnanti di scuola superiore e musicisti tra cui: il poeta Zbigniew Herbert, Il musicista Stanis\u0142aw Skrowaczewski e il sociologo J\u00f3zef Cha\u0142asi\u0144ski. I polacchi che lavoravano per Weigl sopravvissero perch\u00e9 i nazisti temevano il tifo ed i pidocchi e attribuivano al prodotto ricavato da questi pidocchi pi\u00f9 valore che alla vita umana stessa. In genere la semplice esibizione dell'Ausweis, ovvero il documento che attestava il lavoro nel laboratorio, bastava a liberare il suo detentore da ogni fastidio, soprattutto durante i controlli di routine che spesso erano l'anticamera della morte o della deportazione.\nVaccino.\nIl suo vaccino, testato inizialmente sui pidocchi attorno al 1933, fu prodotto in larga scala soprattutto tra il 1936 e il 1943 e usato dai missionari belgi in Cina, tuttavia fu inizialmente molto difficile non solo produrlo per questioni economiche, ma anche utilizzarlo per questioni sanitarie. Bisogna per\u00f2 dire che, a differenza del precedente vaccino, ricavato da Herald Reah Cox dal tuorlo delle uova, quello di Weigl risult\u00f2 molto pi\u00f9 efficace.\nRealizzazione delle colture del batterio.\nWeigl fu il primo a creare colture del batterio Rickettsia prowazekii, scatenante il tifo. Mostr\u00f2 questa tecnica di coltivazione per la prima volta al suo superiore Eisenberg: si serv\u00ec di una pipetta di vetro lunga e sottile e, immobilizzato un pidocchio con un pezzo di carta assorbente, procedette ad infilargliela nell'ano e ad iniettargli una microscopica gocciolina d'acqua. Inizialmente le larve, fatte nascere in armadietti a temperatura controllata, venivano messe in gabbiette grandi affinch\u00e9 si nutrissero di sangue umano due volte al giorno, per dieci giorni. Il passo successivo consisteva nell'iniettare nel retto dei pidocchi sani un impasto diluito degli intestini dei pidocchi contaminati dal tifo. In un primo momento, ci\u00f2 veniva fatto a mano, ma Weigl meccanizz\u00f2 la tecnica fissando le pipette ad una pompa idraulica a pedale che spruzzava una microgoccia dell'emulsione nel retto del pidocchio. Con questo meccanismo, egli riusciva ad immobilizzare fino a cinquanta pidocchi per volta che, dopo cinque giorni, si gonfiavano e diventavano color rubino. Ci\u00f2 significava che, l'aumento della popolazione batterica delle cellule che ne rivestivano gli intestini aveva fatto s\u00ec che queste ultime riversassero nell'addome il sangue umano non digerito o che addirittura scoppiassero, rendendo gli insetti incapaci di digerire altro sangue fresco.\nPreparazione del vaccino.\nI pidocchi deponevano le uova su piccoli riquadri di stoffa, ottenuti ritagliando uniformi della Wehrmacht, ovvero le forze armate tedesche durante la Seconda Guerra Mondiale. Ciascun riquadro veniva inserito in una provetta appositamente progettata, dove era mantenuto sospeso a met\u00e0 altezza per mezzo di un parziale restringimento del vetro e di un pezzo di cotone. Dopo l'incubazione, le larve, nel giro di pochi giorni, uscivano dal guscio, cadevano dai riquadri di stoffa e finivano sul fondo della provetta. Ogni provetta generava circa 800 larve, formanti una sfera giallastra e pulsante, di dimensioni simili a quelle di una caramella, che veniva trasferita in gabbiette di legno. Queste ultime venivano rimosse e gli insetti riportati ai preparatorzy (dissettori), i quali estraevano gli intestini pieni di sangue con una piccola lancetta, li trituravano e omogeneizzavano in un mortaio, li centrifugavano per eliminare i frammenti cellulari e li diluivano in una soluzione salina contenente una quantit\u00e0 di fenolo sufficiente ad uccidere i batteri. Questi, una volta morti, non erano pi\u00f9 in grado di contagiare una persona, ma le proteine iniettate in essi stimolavano il sistema immunitario dell'individuo vaccinato, proteggendolo dal tifo.\nSomministrazione del vaccino.\nLa prima serie di vaccinazioni concepita da Weigl conteneva l'estratto di 350 intestini di pidocchi, quantit\u00e0 poi ridotta, nel 1935, a 90 intestini somministrati in tre dosi. Il vaccino poteva essere conservato in frigorifero per tre anni; l'immunit\u00e0 durava almeno un anno a partire dall'assunzione dell'ultima dose.\nRiconoscimenti.\nWeigl fu insignito dalle autorit\u00e0 cittadine di Leopoli del Premio Leopoli, che ammontava a dieci mila zloty, che furono spesi per la maggior parte per la ristrutturazione del laboratorio. Nel 2000 venne eretto un suo busto nella facolt\u00e0 di Medicina dell'Universit\u00e0 di Breslavia e nella stessa citt\u00e0 gli fu intitolata una via. Nel 2002 Wac\u0142aw Szybalski ha istituito in suo onore un congresso scientifico biennale ucraino-polacco."}
{"id": "2188858", "revid": "1543377", "url": "https://it.wikipedia.org/wiki?curid=2188858", "title": "Vaitupu", "text": "Vaitupu \u00e8 un atollo situato nell'oceano Pacifico. Appartiene amministrativamente a Tuvalu, ha una superficie di 5,60\u00a0km\u00b2 ed una popolazione di 1.555 abitanti (2012).\nIl principale villaggio \u00e8 Asau."}
{"id": "2188863", "revid": "228587", "url": "https://it.wikipedia.org/wiki?curid=2188863", "title": "Teeworlds", "text": "Teeworlds, in passato conosciuto come Teewars, \u00e8 uno sparatutto in terza persona in due dimensioni multi-giocatore in stile cartoon, fruibile liberamente, con controlli da tastiera e mouse ispirati ai quelli classici tuttora usati nella stragrande maggioranza degli sparatutto. Il gioco comprende e supporta nativamente le modalit\u00e0 deathmatch (DM), team deathmatch (TDM) e capture the flag (CTF).\nTuttavia la natura open source del gioco ha permesso la proliferazione di nuove tipologie di gameplay. A titolo d'esempio la modalit\u00e0 instagib, di velocit\u00e0 o (addirittura) giochi con palla (dove la palla \u00e8, graficamente, una granata).\nIn Italia, Teeworlds \u00e8 stato selezionato per far parte della Electronic Sport League (ESL), tuttavia non ha riscontrato un grande successo e la sezione \u00e8 stata chiusa in data 7 giugno 2009. Questo ha contribuito alla nascita di alcuni clan che oggi si ritrovano nel nuovo sito ufficiale della Community.\nA livello mondiale, Teeworlds \u00e8 supportato da e dalla Community Ufficiale, che di tanto in tanto organizza piccoli tornei come le varie Nation Cups o dei concorsi su creazione di mappe, skin, ecc...\nModalit\u00e0 di gioco.\nIl gioco si sviluppa all'interno di un server (messo a disposizione dai giocatori stessi o da mantenitori di server virtuali), al quale possono connettersi i diversi giocatori fino ad un numero massimo dipendente fortemente dalle configurazioni del server e dalla modalit\u00e0 di gioco (nella versione ufficiale si possono supportare al massimo 16 giocatori in un server, con una patch sviluppata da Kottizen \u00e8 possibile ospitarne 32 o addirittura 64). Una volta acceduti al server si pu\u00f2 decidere di assistere al gioco o prendervi parte: per il prosieguo del gioco sono necessari almeno 2 giocatori. Lo sviluppo del gioco dipende inoltre dalla modalit\u00e0 configurata sul quel server.\nAi comandi del giocatore \u00e8 un \"tee\", un essere in stile cartoon che occupa il centro dello schermo. Il \"tee\" ha la forma indicata dal gioco come \"skin\", consistente in un file .png; il colore dipende dalle configurazioni del gioco oppure dalla stessa modalit\u00e0 di gioco offerta dal server (es. Squadra Rossa e Squadra Blu). La forma, in ogni caso, \u00e8 sempre tondeggiante.\nL'equipaggiamento del \"tee\" consiste in un arpione ed un'arma.\nL'arpione \u00e8 utilizzato dal \"tee\" per appendersi sui soffitti e alle sporgenze, nonch\u00e9 agganciare gli avversari per trascinarli a se. \u00c8 tuttavia presente un tipo di sporgenza su cui non \u00e8 possibile agganciarsi, e solitamente questa \u00e8 indicata con dei motivi metallici.\nLe varie armi a disposizione del \"tee\" servono principalmente per indebolire e/o uccidere l'avversario.\nTramite la tastiera \u00e8 possibile far muovere il \"tee\" all'interno dell'ambiente (o mappa) di gioco. Il puntatore del mouse \u00e8 sostituito da un mirino. Il \"tee\" punter\u00e0 lo sguardo (e l'arma) in direzione del mirino; puntando il mirino \u00e8 possibile lanciare l'arpione o far fuoco con l'arma in possesso. Il \"tee\" pu\u00f2 avere a disposizione pi\u00f9 armi contemporaneamente, ma utilizzarne solo una per volta; lo switch delle armi si ottiene tramite un comando configurabile. Per utilizzare le diverse armi \u00e8 necessario possederle nel proprio arsenale, composto principalmente dalle armi messe a disposizione di default dal server (che mette a disposizione degli utenti il \"campo di gioco\") e quelle eventualmente collezionate all'interno dell'ambiente di gioco.\nGli effetti delle armi, la longevit\u00e0 del \"tee\", le modalit\u00e0 di evoluzione del gioco dipendono fortemente dalla modalit\u00e0 di gioco offerta dal server.\nElementi del gioco.\nMappe.\nRappresentano l'ambientazione nella quale si muovono i giocatori nello sviluppo del gioco. Oltre a quelle disponibili di default \u00e8 possibile realizzare la propria mappa personale con le caratteristiche desiderate tramite configurazione.\nAll'interno della mappa si posizionano gli altri elementi del gioco come le armi e gli elementi per il recupero dell'energia. I Tee possono usufruirne durante il gioco periodicamente; una volta che il Tee recupera un elemento in un determinato punto della mappa, \u00e8 necessario attendere alcuni secondi prima che l'elemento torni a disposizione di altri giocatori.\nArmi.\nLo strumento in dotazione del Tee. Servono principalmente per arrecare danni agli avversari, ma possono anche cambiare comportamento a seconda delle impostazioni del server. Queste consistono in:\nQueste armi invece possono soltanto essere raccolte e non vengono fornite all'apparizione del \"tee\", per ottenere nuove munizioni (ne hanno un numero limitato) \u00e8 necessario recuperarle all'interno della mappa essendo queste:\nNel gioco \u00e8 inoltre presente un potenziamento, in gergo powerup che permette di infliggere il maggior danno possibile in un colpo solo, ossia la katana ninja. Recuperare questo oggetto trasforma il tee in un Ninja. Il colpo viene sferrato in direzione del mirino e pu\u00f2 avere notevoli impatti sull'avversario. L'attacco del tee-ninja \u00e8 immediato (quasi un teletrasporto in direzione dell'attacco). La portata dell'attacco \u00e8 tuttavia limitato anche se ha un discreto raggio di azione; l'avversario deve essere almeno sfiorato. Tale arma \u00e8 raramente reperibile e anche il tempo necessario a renderla di nuovo fruibile ai giocatori \u00e8 molto pi\u00f9 lungo rispetto alle altre armi.\nQuesta viene spesso disabilitata dai server in quanto ha lo svantaggio di durare pochi secondi e comporta l'impossibilit\u00e0 di cambiare arma; consente comunque di recuperare munizioni per le altre da riutilizzare dopo lo scadere del tempo.\nEnergia.\nViene espressa in punti vita, rappresentabili nella barra della salute composta da cuoricini e scudi. L'energia massima raggiungibile \u00e8 di venti punti vita e alla partenza del gioco se ne hanno solamente dieci, tutti composti dai cuori. Questi, disseminati all'interno della mappa, permettono ai giocatori di recuperare l'energia persa nello svolgersi del gioco. Le protezioni sono come piccoli scudi grigi e forniscono un'energia extra al tee rispetto a quella ottenibile recuperando tutti i cuori. Sia i cuori che gli scudi occupano un solo quadratino nelle mappe ed hanno un tempo di riapparizione di circa trenta secondi.\nModalit\u00e0 di gioco ufficiali (Vanilla).\nDM (Death match).\nLa forma e il colore del Tee sono quelle impostate nel configuratore del gioco. Lo scopo del gioco \u00e8 raggiungere il massimo punteggio assassinando gli avversari in un \"tutti contro tutti\". Ogni avversario ucciso incrementa il proprio punteggio di un punto. Ogni volta che si causa la propria morte, invece, il punteggio decrementa.\nA disposizione del Tee ci sono, di default, un martello ed una pistola con munizioni infinite (ma con tempo di ricarica limitato). All'interno dell'ambientazione di gioco sono eventualmente reperibili altre armi con munizioni limitate ed elementi per il recupero dell'energia e di protezione.\nTDM (Team death match).\nLe modalit\u00e0 di gioco sono simili alla precedente, tuttavia i giocatori sono divisi in due squadre. Ogni avversario ucciso incrementa, oltre al proprio punteggio personale, il punteggio della squadra. Il gioco si conclude quando una delle due squadre raggiunge il punteggio limite. Per ogni squadra \u00e8 disponibile anche il punteggio dei singoli giocatori tra i quali pu\u00f2 emergere colui con il risultato pi\u00f9 alto. A seconda delle impostazioni del server \u00e8 possibile arrecare o meno danni ai propri compagni di squadra; uccidere un compagno di squadra fa perdere punti al singolo Tee ed alla squadra.\nCTF (Capture the Flag).\nLe basi sono quelle del TDM con due squadre e i rispettivi componenti a darsi lotta per conseguire il punteggio limite. In questo caso, per\u00f2, uccidere gli avversari far\u00e0 incrementare solo il punteggio personale ma non quello di squadra. Ad incrementare il punteggio di squadra (nonch\u00e9 anche il personale) c'\u00e8 il meccanismo del \"ruba-bandiera\". Le due squadre hanno una base all'interno della quale \u00e8 alloggiata una bandiera. Lo scopo delle squadre \u00e8 rubare la bandiera avversaria e riportarla alla propria bandiera. Ci\u00f2 implica che deve essere evitato il furto della bandiera dalla squadra avversaria o, alternativamente, uccidere il Tee che ha rubato la propria bandiera, e recuperarla.\nIl Tee che ruba la bandiera dalla base avversaria guadagna un punto;\nIl Tee che riesce ad uccidere colui che si \u00e8 impossessato della bandiera della propria squadra guadagna due punti.\nIl Tee che recupera la propria bandiera a seguito dell'uccisione di cui sopra, guadagna un punto.\nOgni volta che un Tee ruba la bandiera avversaria e riesce a riportarla nella propria base, il punteggio personale incrementa di 5 punti, mentre quello della squadra di 100.\nModalit\u00e0 di gioco non ufficiali.\nLa natura Open-source del gioco ha permesso la proliferazione di nuove mappe e modalit\u00e0 di gioco non ufficiali. Alcune di queste nuove modalit\u00e0 danno modo di comprendere le ampie potenzialit\u00e0 di personalizzazione offerte dal gioco agli utenti.\nLe modalit\u00e0 indicate di sotto sono solo una parte, la pi\u00f9 popolare, di tutte le variet\u00e0 di gioco offerte.\nInstagib.\nLa modalit\u00e0 instagib prevede il laser a munizioni infinite come unica arma ed ogni colpo \u00e8 letale per tutti i giocatori. Esistono vari tipi di gioco per questa modalit\u00e0 e vengono contrassegnati nell'esploratore del client con una \"i\" minuscola prima del tipo di gioco. Le versioni pi\u00f9 famose sono iCTF, iDM, iTDM e il nuovo iFreeze sviluppato da Tom94.\nRace.\nLa modalit\u00e0 race vede i giocatori gareggiare sulla velocit\u00e0 ad attraversare una mappa. Conquista la vittoria chi per primo raggiunge la bandiera posta in fondo alla mappa. Nella sua prima versione era conosciuta come CTF-Race, ovvero bisognava raggiungere la bandiera avversaria affrontando numerosi ostacoli e pericoli nel minor tempo possibile. Con il tempo i programmatori hanno sviluppato dei checkpoint ognuno dei quali permette di ripetere un punto della mappa senza dover per forza ricominciare da capo. Le armi non subiscono variazioni e ci si pu\u00f2 danneggiare utilizzando il cosiddetto grenade-jump. Nella versione 0.6 diventer\u00e0 modalit\u00e0 di gioco ufficiale.\nDDRace.\nL'ennesima modalit\u00e0, basata su quella \"race\", consiste sempre in una gara di velocit\u00e0 ma obbliga e incita i giocatori a dover aiutare i propri compagni per raggiungere il traguardo nel minor tempo possibile. Il suo funzionamento \u00e8 possibile grazie a dei punti di congelamento e di teletrasporto.\nBall-games.\nDue squadre si affrontano a giochi con palla (rappresentata per l'occasione, graficamente e balisticamente, da una granata). Il conseguimento dei punti varia a seconda del tipo di mappa (che spesso richiama giochi classici come il calcio o la pallavolo). La sola arma a disposizione \u00e8 il martello, utile per rubare la palla all'avversario; questa non pu\u00f2 essere mantenuta in possesso per pi\u00f9 di 3 secondi consecutivi e comporta dunque un miglior gioco di squadra.\nzCatch.\nModalit\u00e0 in cui si gioca con il laser o con il lanciagranate con proiettili infiniti, a seconda delle impostazioni della mappa. Il giocatore colpito viene catturato, ovvero diventa obbligatoriamente osservatore di colui che l'ha colpito, fino a quando questo non viene a sua volta catturato. Catturando giocatori si cambia colore. Pi\u00f9 giocatori un tee cattura, pi\u00f9 questo tee vale punti quando catturato. La partita finisce quando un solo giocatore ha catturato tutti gli altri.\nFng.\nRispettivamente disponibile a squadre (\"ofng\") e tutti contro tutti (\"solofng\"). In questa modalit\u00e0 si dispone del martello e del laser con proiettili infiniti. Il giocatore colpito dal laser viene paralizzato per dieci secoondi, durante i quali un altro giocatore potr\u00e0 sacrificarlo gettandolo, col martello, con l'arpione o spingendolo, su delle lance disposte nel percorso. Si fanno punti bonus sacrificando agli dei della propria squadra su lance particolari aventi i colori della stessa. Un giocatore alleato pu\u00f2 risvegliare i compagni paralizzati colpendoli col martello."}
{"id": "2188880", "revid": "253269", "url": "https://it.wikipedia.org/wiki?curid=2188880", "title": "Paul Brickman", "text": "Prima del suo debutto da regista, Brickman si distinse nel ruolo di sceneggiatore in film come \"Gli orsi interrompono gli allenamenti\" (1977) e \"Citizens Band\", di Jonathan Demme (1977). Nel 1983, diresse il film che gli diede vasta notoriet\u00e0, \"Risky Business - Fuori i vecchi... i figli ballano\" con Tom Cruise. Il successo immediato gli garant\u00ec una nomination ai Writers Guild of America del 1984 per Best Comedy Written Directly for the Screen. Nel 1990, ha diretto il suo secondo e ultimo film, \"Gli uomini della mia vita\" con Jessica Lange, adattamento del film francese \"La Vie Continue\" (1982)."}
{"id": "2188883", "revid": "2045632", "url": "https://it.wikipedia.org/wiki?curid=2188883", "title": "I Wanna Be the Guy", "text": "I Wanna Be the Guy: The Movie: The Game (abbreviato in \"I Wanna Be the Guy\" o semplicemente \"IWBTG\") \u00e8 un videogioco freeware uscito per la prima volta nell'ottobre 2007 e creato da Mike \"Kayin\" O'Reilly e dal giugno 2008 \u00e8 in via di sviluppo come beta release. Si tratta di un gioco platform d'avventura, ispirato ai vecchi video game a 8 bit per quanto riguarda la grafica. \u00c8 conosciuto in particolare per l'estrema difficolt\u00e0 dei suoi elementi platform e per il design poco ortodosso delle schermate di gioco. L'intero gioco \u00e8 stato creato con l'ausilio del software Multimedia Fusion 2.\nTrama.\nCome in molti dei tradizionali giochi parodiati da \"IWBTG\", la trama \u00e8 molto semplice e non influisce fortemente sullo svolgimento del gioco. Il giocatore assume il ruolo di The Kid (\"Il Ragazzino\"), che affronta la missione per diventare The Guy (\"L'Uomo\"). La trama viene narrata da un messaggio alquanto oscuro all'inizio del gioco, come parodia delle rozze traduzioni dal giapponese e dell'inglese sgrammaticato dei primi giochi NES.\nModalit\u00e0 di gioco.\nIl giocatore controlla The Kid, il cui sprite \u00e8 pi\u00f9 piccolo di qualunque altro nemico. I controlli si limitano al muoversi a destra/sinistra, saltare e sparare. Nemici diversi dai Boss sono molto rari, e si muovono sempre in modo prevedibile, seguendo percorsi preimpostati.\n\"IWBTG\" \u00e8 composto da numerose zone suddivise in molte schermate, che sono prevalentemente mescolanze di giochi Nintendo, come \"Tetris\", \"Super Ghouls 'n Ghosts\", \"The Legend of Zelda\", \"Mega Man\" e \"Metroid\". Alla fine di ogni zona bisogna sconfiggere un enorme boss per proseguire. I primi sette boss (Mike Tyson; Mecha Birdo; Dracula; Kraidgief; Mother Brain; Bowser, Wart e Dr. Wily; e Devil Dragon da Mega Man 2) sono adattati da classici giochi platform, ma il loro modo di agire e il loro aspetto sono stati modificati per IWBTG. Il boss finale, il padre di The Kid in persona, \u00e8 stato creato appositamente per IWBTG. Il gioco parodizza molti video game dell'epoca 8-bit, insieme con alcuni meno scontati, come l'uso frequente di rimandi ed effetti sonori ripresi dal gioco Nintendo \"Mario Paint\".\n\"IWBTG\" \u00e8 celeberrimo per la sua difficolt\u00e0.\nLa maggior parte dei paesaggi \u00e8 stata congegnata con lo scopo di far morire il giocatore. Unitamente alla gamma classica di pericoli individuabili, come punte e burroni, vi sono molte minacce meno comuni, gran parte delle quali sono del tutto impossibili da evitare senza esserne gi\u00e0 a conoscenza (come i pezzi di Tetris e i \"Frutti Deliziosi\", che possono cadere in gi\u00f9, in su o lateralmente).\nThe Kid muore sempre con un solo colpo, esplodendo in una massa di sangue. Malgrado ogni morte risulti un \"Game Over\", al giocatore \u00e8 permesso effettuare un infinito numero di tentativi.\nDalla schermata iniziale ci sono tre diverse strade da percorrere; ognuna di esse conduce alla fine alla stessa schermata di teletrasporto che riporta all'inizio. Pertanto, per completare il gioco bisogna concludere tutti e tre i percorsi.\nIl gioco ha quattro livelli di difficolt\u00e0: \"Medium\" (media difficolt\u00e0), \"Hard\" (difficile), \"Very Hard\" (molto difficile) e \"Impossible\" (impossibile). La differenza sostanziale tra questi livelli \u00e8 il numero di checkpoint disponibili durante il gioco: 62, 41, 22, o nessun punto di salvataggio. Inoltre, quando si gioca a difficolt\u00e0 \"Medium\", sui capelli di The Kid c'\u00e8 un fiocco rosa, e tutti i punti di salvataggio extra sono chiamati \"WUSS\" (\"scarso\") invece di \"SAVE\".\nOggetti segreti.\nAll'interno del gioco sono celati 6 oggetti segreti che The Kid pu\u00f2 prendere toccandoli. Le mappe in cui essi si trovano sono quasi sempre di una difficolt\u00e0 superiore alla media, e per individuarli \u00e8 necessario esplorare con grande attenzione ogni schermata, per localizzare le zone segrete in cui essi sono contenuti. Quando The Kid prende un oggetto, questo scompare e viene collocato nella \"Room of Divine Transportation\" (\"Stanza del Trasporto Divino\"), una stanza collocata quasi all'inizio del gioco (\"vedi\"). Raccogliere tutti gli oggetti (che sono parti di un'arma smontata) non reca nessun vantaggio, e la loro raccolta rappresenta solo una sfida personale: senza aver preso i 6 oggetti, il gioco non pu\u00f2 dirsi del tutto completato anche dopo aver sconfitto il boss finale.\nStanza del Trasporto Divino.\nLa \"\"Room of Divine Transportation\" \u00e8 una schermata situata quasi all'inizio del gioco. Come dice il nome, essa permette di muoversi attraverso il gioco con facilit\u00e0, poich\u00e9 ogni volta che un boss viene sconfitto in essa appare ne appare l'icona: saltandoci dentro, The Kid viene teletrasportato nella schermata immediatamente successiva a quella del boss relativo. L'unica eccezione \u00e8 il Dragon Devil, il settimo boss: la sua icona non compare nemmeno a boss sconfitto, perci\u00f2 per raggiungere il \"Castle of the Guy\", la zona finale successiva al Dragon Devil, \u00e8 necessario superare nuovamente il percorso fino a lui e sconfiggerlo.\nUna grande comodit\u00e0 \u00e8 che, dopo aver sconfitto The Guy, in qualunque momento del gioco \u00e8 possibile teletrasportarsi alla \"Room of Divine Transportation\"\" semplicemente premendo il tasto Backspace.\nGiochi legati a \"IWBTG\".\nNel 2008 Kayin ha distribuito un nuovo gioco con protagonista The Kid, chiamato \"I Wanna Save the Kids\" (o \"IWSTK\"). Si tratta di un prequel di \"IWBTG\", e la meccanica di gioco \u00e8 ispirata a \"Lemmings\": The Kid deve riuscire a salvare dei ragazzini, che si muovono in avanti noncuranti dei pericoli, e portarli al sicuro in una sorta di casetta. Per farlo ha a disposizione vari strumenti, ma spesso e volentieri \u00e8 costretto a procurarsi questi strumenti superando mappe degne di \"IWBTG\", con tanto di spine, mele cadenti e altro. Il gioco \u00e8 tuttora un alpha-test ed \u00e8 in via di sperimentazione.\nInoltre Kayin ha messo in commercio un altro gioco, anch'esso con protagonista The Kid, chiamato \"\" (o \"IWBTGG\"). Si tratta di un sequel di IWBTG: in \"Gaiden\", The Lad cerca di trovare The Kid, dopo essere diventato The Guy.\nOltre ai giochi ufficiali si contano anche diversi fangame, creati dai fan usando lo stesso motore (MMF2) e aventi come protagonista assoluto The Kid. Un esempio \u00e8 costituito da \"I Wanna Be the Fangame\" (\"IWBTF\"), creato da universitari, simile ad IWBTG sia per difficolt\u00e0 che per inventiva (anch'esso parodizza svariati giochi famosi, uno tra tutti \"Pok\u00e9mon\"). Kayin si \u00e8 dimostrato ben disposto verso questi fangame, permettendone la creazione senza alcun tipo di impedimento o copyright."}
{"id": "2188885", "revid": "339392", "url": "https://it.wikipedia.org/wiki?curid=2188885", "title": "Forze zariste", "text": ""}
{"id": "2188886", "revid": "1926649", "url": "https://it.wikipedia.org/wiki?curid=2188886", "title": "Peterborough United Football Club", "text": "Il Peterborough United Football Club, noto anche come Peterborough United ma soprattutto come Peterborough, \u00e8 una societ\u00e0 calcistica inglese fondata nel 1934 e con sede a Peterborough. Milita nella Football League Championship, la seconda divisione del calcio inglese. I componenti di questo club vengono soprannominati \"Posh\".\nStoria.\nNei primi decenni di vita il club \u00e8 impegnato nella vecchia Midland League, con sporadiche apparizioni nella Second Division. Nella stagione 1965-1966 il club raggiunge uno dei risultati pi\u00f9 prestigiosi della sua storia, raggiungendo la semifinale di Coppa di Lega (si tratta del miglior risultato del club fino a quel momento in un qualunque trofeo maggiore, rimasto ineguagliato anche nel mezzo secolo successivo).\nGli anni '80 furono funestati dalla cattiva gestione che port\u00f2 i \"Posh\" sino alla retrocessione in Fourth Division.\nGli anni seguenti furono pi\u00f9 propizi. Dopo essere tornati in Third Division, nella stagione 1991-1992 i \"Posh\" eliminarono dalla Coppa di Lega il Wimbledon e il Newcastle United e pareggiarono in casa 1-1 con il Liverpool di Bruce Grobbelaar, Jan M\u00f8lby, Steve McManaman, Dean Saunders e Mark Wright. Sempre nella stessa stagione il Peterborough United disput\u00f2 la sua prima gara al celebre stadio di Wembley, dove si impose con il risultato di 2-1 sullo Stockport County.\nIl 19 aprile 2008 il club \u00e8 stato promosso nella League One, la terza serie, dopo la vittoria per 1-0 sull'Hereford United. Un anno pi\u00f9 tardi ha conseguito una storica promozione in Championship. Nella stagione 2013-2014 vince il Football League Trophy, competizione in cui in precedenza aveva gi\u00e0 raggiunto le semifinali nelle stagioni 1991-1992 e 1996-1997.\nIl pi\u00f9 celebre giocatore del Peterborough United \u00e8 Terry Bly, che nella stagione 1960-1961 mise a segno ben 52 reti.\nNella stagione 2020-2021 i \"Posh\" ottengono la promozione in Championship a una giornata dal termine del campionato.\nAllenatori.\nAggiornato il 27 maggio 2020. Vengono conteggiate solo le partite ufficiali. I periodi con allenatori ad interim sono riportati in corsivo.\nOrganico.\nRosa 2021-2022.\n\"Rosa aggiornata al 2 gennaio 2022.\"\nRosa 2020-2021.\n\"Rosa aggiornata all'8 dicembre 2020.\"\nRosa 2019-2020.\n\"Rosa aggiornata all'11 gennaio 2020.\"\nRosa 2017-2018.\n\"Rosa aggiornata al 2 febbraio 2018.\"\nRosa 2016-2017.\n\"Rosa aggiornata al 1 settembre 2016.\"\nRosa 2015-2016.\n\"Rosa aggiornata al 2 marzo 2016.\"\nRosa 2014-2015.\n\"Rosa aggiornata al 2 settembre 2014.\""}
{"id": "2188899", "revid": "1117982", "url": "https://it.wikipedia.org/wiki?curid=2188899", "title": "Timagene", "text": "Biografia.\nFu catturato dai Romani nel 55 a.C. e portato a Roma, dove fu acquistato da Fausto Cornelio Silla. \nSecondo il lessico \"Suda\"\u02d0\nOpere.\nTimagene scrisse l'opera \"Sui re\" (), l'unica di cui qualche notizia sia giunta fino a noi. Da essa emerge una posizione ellenocentrica della storia: i greci sono i civilizzatori del mondo allora conosciuto rispetto ai quali tutti gli altri popoli sono debitori.\nAnche se scrisse con questa logica, Timagene dovette avere molta influenza sulla cultura storica dell'epoca, poich\u00e9 sia autori romani come Tito Livio (che polemizz\u00f2 con lui) sia altri storici come Pompeo Trogo e pi\u00f9 tardi Strabone utilizzarono ampiamente le sue opere. Strabone, infatti, lo tiene da conto nel libro IV, come l\u2019autore pi\u00f9 recente che abbia scritto sulla Gallia, cos\u00ec come, secondo Jacoby, probabilmente Livio gli doveva anche molto per la descrizione della Gallia e della Germania nel libri CIII-CIV della sua opera e Ammiano Marcellino lo usa ancora quasi certamente per la Gallia. Secondo lo studioso tedesco Gutschmidt, l\u2019opera di Pompeo Trogo non \u00e8 altro che \"un adattamento latino\" di Timagene, come mostrerebbe la presenza, in entrambi, di excursus geografico-etnografici e l'interesse per strani prodotti naturali\u02d0 tuttavia, questa vecchia ipotesi \u00e8 oggi rifiutata."}
{"id": "2188903", "revid": "63756", "url": "https://it.wikipedia.org/wiki?curid=2188903", "title": "Mario Ferretti (giornalista)", "text": ""}
{"id": "2188907", "revid": "729019", "url": "https://it.wikipedia.org/wiki?curid=2188907", "title": "Superficie di energia potenziale", "text": "Una superficie di energia potenziale \u00e8 generalmente utilizzata nell'ambito dell'approssimazione adiabatica (o di Born-Oppenheimer), in meccanica quantistica e meccanica statistica, per creare modelli per le reazioni chimiche e le interazioni in semplici sistemi chimici e fisici. Il termine \"(iper)superficie\" deriva dal fatto che l'energia totale di un sistema atomico pu\u00f2 essere rappresentata come una curva o una superficie (multidimensionale), con le posizioni atomiche che rappresentano le variabili. La migliore visualizzazione pi\u00f9 pratica sarebbe quella di pensare a un paesaggio, dove gli spostamenti nord-sud ed est-ovest sono due variabili indipendenti (l'equivalente di due parametri geometrici della molecola), e l'altezza del terreno in un dato punto sarebbe l'energia associata a un dato valore di tali variabili.\nOltre il suo significato in chimica e fisica, le superfici di energia potenziale possono essere associate a una funzione di costo per minimizzare la funzione stessa.\nApplicazione.\nEsiste una corrispondenza naturale tra le superfici di energia potenziale in quanto tali (superfici polinomiali) e la loro applicazione in teoria del potenziale, che associa e studia le funzioni armoniche in relazione a queste superfici.\nPer esempio, il potenziale di Morse e il potenziale dell'oscillatore armonico sono comuni superfici di energia potenziale unidimensionali (curve di energia potenziale) utilizzate in chimica e fisica quantistica.\nQueste semplici superfici di energia potenziale (che possono essere ottenute analiticamente), tuttavia, forniscono una descrizione adeguata solamente per sistemi chimici molto semplici. Per creare un modello di una reale reazione chimica, deve essere creata una superficie di energia potenziale che tenga conto di ogni possibile orientazione delle molecole di reagente e prodotto e l'energia elettronica di ognuna di queste orientazioni.\nTipicamente, l'energia elettronica \u00e8 ottenuta per ciascuna delle decine di migliaia di possibili orientazioni, e questi valori di energia sono quindi adattati numericamente a una funzione multidimensionale. L'accuratezza di questi punti dipende dalla teoria utilizzata per i calcoli. Per superfici particolarmente semplici (come per la reazione H + H2), le superfici di potenziale ottenute tramite London-Eyring-Polanyi-Sato possono essere sufficienti. Altri metodi includono funzioni spline cubiche, l'interpolazione di Shepard, e altri tipi di funzioni multidimensionali di adattamento.\nUna volta ottenuta la superficie di energia potenziale, \u00e8 possibile determinare diversi punti interessanti. Tra i pi\u00f9 importanti \u00e8 il minimo globale per il valore di energia. Questo minimo globale, che pu\u00f2 essere trovato numericamente, corrisponde alla configurazione nucleare pi\u00f9 stabile. Altre interessanti caratteristiche sono la coordinata di reazione (il \"cammino\" lungo la superficie di energia potenziale in cui gli atomi si spostano durante la reazione chimica), punti di sella o massimi locali lungo questa coordinata (che corrispondono agli stati di transizione), e minimi locali lungo questa coordinata (che corrispondono agli intermedi di reazione).\nPaesaggio di energia potenziale.\nA causa della complessit\u00e0 che possono raggiungere le superfici di energia potenziale di sistemi complessi, alcuni, come Ahmed Zewail, vincitore del Premio Nobel per la chimica nel 1999, preferiscono per tali casi la denominazione di \"paesaggio di energia potenziale\" e trascurare il concetto di dimensione delle ipersuperfici."}
{"id": "2188909", "revid": "6923", "url": "https://it.wikipedia.org/wiki?curid=2188909", "title": "Porta Pisana (Scarlino)", "text": "Porta Pisana, nota anche come Porta a Mare, \u00e8 una porta che si apre lungo le Mura di Scarlino, che delimitano l'omonimo borgo. La sua ubicazione \u00e8 lungo il tratto occidentale della cinta muraria, lungo l'omonima via che congiunge via degli Orti a via della Repubblica.\nRisalente al 1326 come indicato in una delle due lapidi, la porta si apre lungo un tratto di cortina muraria, presentandosi interamente rivestita in pietra, con modanatura in travertino sul lato esterno che conserva gli stipiti sui quali trova appoggio l'ampio arco a tutto sesto. Sul lato interno la porta si presenta con un doppio arco, con quello pi\u00f9 basso che corrisponde a quello che si apre anche sul lato opposto, mentre quello pi\u00f9 alto rafforzava la struttura di accesso al borgo che in passato era munita di un sistema di doppia porta per controllare in modo pi\u00f9 efficace e strategico l'ingresso al nucleo storico di Scarlino."}
{"id": "2188911", "revid": "287204", "url": "https://it.wikipedia.org/wiki?curid=2188911", "title": "Associazione Calcio ChievoVerona 1997-1998", "text": "Questa voce raccoglie le informazioni riguardanti l'Associazione Calcio ChievoVerona nelle competizioni ufficiali della stagione 1997-1998."}
{"id": "2188914", "revid": "118341804", "url": "https://it.wikipedia.org/wiki?curid=2188914", "title": "Lee Iacocca", "text": "Fu presidente e amministratore delegato della Chrysler dal 1978 e presidente del consiglio di amministrazione dal 1979, fino al suo ritiro alla fine del 1992. Fu uno dei pi\u00f9 stimati uomini d'affari del mondo e un appassionato sostenitore delle esportazioni americane durante gli anni ottanta. \u00c8 autore o coautore di alcuni libri, fra cui \"Iacocca: An Autobiography\" (\"Iacocca: un'autobiografia\", con William Novak) e \"Where have all the Leaders Gone?\" (\"Dove sono finiti tutti i leader?\").\nBiografia.\nGiovinezza e vita privata.\nIacocca nacque ad Allentown, in Pennsylvania, figlio di immigrati italiani originari di San Marco dei Cavoti (in provincia di Benevento), Nicola Iacocca ed Antonietta Perrotta, che si erano stabiliti nel comprensorio delle acciaierie della Pennsylvania e avevano aperto il ristorante \"Yocco's Hot Dogs\". Il suo peculiare nome, \"Lido\", pare derivi dal celebre Lido di Venezia, dove i genitori, in luna di miele, l'avrebbero concepito. Tale romantica diceria per\u00f2 sarebbe stata smentita dallo stesso Iacocca, riportando nella propria autobiografia come i genitori non si siano mai recati a Venezia per il loro viaggio di nozze.\nIacocca si diplom\u00f2 presso la Allentown High School (oggi William Allen High School) nel 1942 e si laure\u00f2 in ingegneria industriale alla Lehigh University, nella vicina Bethlehem. Dopo la laurea alla Lehigh, vinse la borsa di studio Wallace Memorial Fellowship e fu ammesso alla Princeton University, dove scelse politica e materie plastiche. Quindi inizi\u00f2 la sua carriera alla Ford come ingegnere. Insoddisfatto del suo lavoro, cambi\u00f2 ruolo in Ford ed entr\u00f2 nel settore commerciale. Ebbe notevole successo nelle vendite e fece una rapida carriera in Ford, dove approd\u00f2 allo sviluppo prodotto.\nIacocca spos\u00f2 Mary McCleary nel 1956. Mary Iacocca mor\u00ec nel 1983, dopo aver combattuto per anni contro il diabete. Sia prima sia dopo la morte della moglie, Iacocca \u00e8 stato un grande sostenitore di migliori cure mediche per i diabetici, che spesso andavano incontro a complicazioni invalidanti o letali. Iacocca spos\u00f2 la seconda moglie Peggy Johnson il 17 aprile 1986 e divorzi\u00f2 nel 1987 - ottenendo la nullit\u00e0 del matrimonio. Spos\u00f2 la terza moglie, Darrien Earle, nel 1991, da cui divorzi\u00f2 tre anni pi\u00f9 tardi nel 1994.\nCarriera in Ford.\nIacocca entr\u00f2 in Ford nel 1946 e dopo una breve esperienza come ingegnere, fece richiesta di occuparsi di vendite e marketing, dove brill\u00f2. Lavorando in una zona di vendita, Iacocca acquis\u00ec fama a livello nazionale con la campagna \"56 for 56\", in cui offriva automobili del 1956 a rate di 56 dollari al mese. La sua campagna fu estesa a livello nazionale e Iacocca fu chiamato a Dearborn, dove percorse una brillante carriera fino a divenire presidente della Ford Division a 40 anni, il 15 ottobre 1964.\nIacocca si occup\u00f2 del \"design\" di molti modelli Ford di successo, fra cui la Ford Mustang. Fu anche responsabile della Lincoln Continental Mark III, della Ford Fiesta e della rinascita del marchio Mercury nella seconda met\u00e0 degli anni sessanta, che prevedeva il lancio della Mercury Cougar e della Mercury Marquis. Si occup\u00f2 indirettamente anche della Ford Pinto. Promosse alcuni altri progetti che non furono commercializzati dalla Ford, ma furono poi lanciati da Chrysler: la K car e il minivan. Divenne presidente della Ford, ma ebbe contrasti con Henry Ford II e nel 1978 fu licenziato da Ford, nonostante avesse portato l'azienda a un utile di 2 miliardi di dollari.\nCarriera in Chrysler.\nDopo il licenziamento dalla Ford, Lee fu aggressivamente corteggiato dalla Chrysler Corporation, che era sul punto di uscire dal mercato (a quell'epoca, l'azienda perdeva milioni di dollari, soprattutto a causa dei modelli Dodge Aspen e Plymouth Volare, automobili di cui Iacocca in seguito disse che non avrebbero mai dovuto essere prodotte). Iacocca entr\u00f2 in Chrysler e inizi\u00f2 a ricostruire l'azienda dalle fondamenta, riducendo il numero degli operai, vendendo la divisione europea di Chrysler (in perdita) a Peugeot e chiamando molti dei suoi precedenti collaboratori in Ford. Sempre da Ford, Iacocca port\u00f2 in Chrysler il progetto \"Mini-Max\" che, nel 1983, fu commercializzato come Dodge Caravan e Plymouth Voyager. Interessante notare che Henry Ford II non voleva saperne del progetto Mini-Max e questo aveva bloccato il progetto presso la Ford. Hal Sperlich, il maggior promotore del progetto Mini-Max in Ford era stato licenziato qualche mese prima di Iacocca ed era stato assunto dalla Chrysler.\nIacocca poco dopo lanci\u00f2 sul mercato le subcompatte Dodge Omni e Plymouth Horizon. Le Omni e le Horizon a trazione anteriore divennero dei \"best seller\", con 300.000 auto vendute per ciascun modello nell'anno del debutto. Ironicamente queste vetture erano state progettate insieme con la Chrysler Horizon che aveva come \"target\" il mercato europeo, a cui Iacocca aveva rinunciato nel 1978. Rendendosi conto che l'azienda sarebbe uscita dal mercato se non avesse ricevuto pesanti sovvenzioni per la ristrutturazione, Iacocca si rivolse al Congresso degli Stati Uniti nel 1979 chiedendo garanzie per i mutui. Sebbene talvolta si dica che il Congresso abbia concesso dei prestiti a Chrysler, in realt\u00e0 si limit\u00f2 a fornire garanzie per la Chrysler. Era una mossa senza precedenti, ma Iacocca punt\u00f2 sul sostegno del governo a compagnie aeree e ferrovie, rimarcando che la chiusura della Chrysler avrebbe comportato la perdita di un maggior numero di posti di lavoro.\nIn questo modo, sebbene la decisione fosse stata controversa, Iacocca ricevette garanzie dal governo. A questo punto la Chrysler introdusse la prima linea di K-Car, la Dodge Aries e la Plymouth Reliant, nel 1981. Come il minivan che sarebbe stato introdotto pi\u00f9 tardi, queste compatte si basavano sui progetti rifiutati da Ford. Subito dopo la crisi petrolifera degli anni settanta, queste auto piccole, efficienti ed economiche, a trazione anteriore, furono vendute con successo. Chrysler lanci\u00f2 il minivan, una creatura di Sperlich, nell'autunno del 1983: guider\u00e0 le vendite nel segmento per ben 25 anni Grazie alle K-cars e ai minivan e alle riforme di Iacocca, l'azienda si riprese e riusc\u00ec a ripagare il debito garantito dal governo sette anni prima del previsto.\nA Iacocca si deve anche l'acquisizione da parte della Chrysler di AMC nel 1987, che port\u00f2 la profittevole divisione Jeep all'interno del gruppo Chrysler. Cre\u00f2 anche la divisione Eagle, che ebbe vita breve, dalla parte restante di AMC. In questo periodo, AMC aveva gi\u00e0 terminato gran parte del progetto Jeep Grand Cherokee, che Iacocca voleva a tutti i costi. La Grand Cherokee non sarebbe stata lanciata che nel 1992 con il modello per l'anno 1993, quando Iacocca aveva gi\u00e0 lasciato Chrysler. Negli anni Ottanta, Iacocca comparve in campagne pubblicitarie per le vetture Chrysler, con lo slogan \"The pride is back\" (\"L'orgoglio \u00e8 tornato\") per rimarcare la profonda ristrutturazione dell'azienda. Indirizzava ai consumatori una frase divenuta celebre: \"If you can find a better car, buy it\" (\"Se riuscite a trovare un'auto migliore, compratela\").\nAltre occupazioni e attivit\u00e0.\nNel maggio del 1982, Ronald Reagan nomin\u00f2 Iacocca a capo della Fondazione Statue of Liberty-Ellis Island, creata per raccogliere fondi per il restauro e la salvaguardia della Statua della Libert\u00e0. \u00c8 rimasto nel consiglio di amministrazione della fondazione sino alla morte. Nel 1984 Iacocca fu coautore (con William Novak) della sua autobiografia, intitolata \"Iacocca: An Autobiography\". Fu un libro di grande successo, in cima alle classifiche di vendita per i libri di saggistica a copertina rigida fra il 1984 e il 1985. Il ricavato delle vendite fu devoluto alla ricerca sul diabete. Iacocca fece una comparsa in \"Miami Vice\", nel ruolo di Park Commissioner Lido nell'episodio 44 (intitolato \"Sons and Lovers\") il 9 maggio 1986. Il nome del personaggio contiene un riferimento al suo nome di battesimo. Era spesso citato da Izzy Moreno, uno dei personaggi principali della serie.\nNel 1988, Iacocca fu coautore (con Sonny Kleinfeld) di \"Talking Straight\", un libro scritto in risposta alla biografia \"Made in Japan\" di Akio Morita, un saggio che elogiava la cultura giapponese del lavoro duro. \"Talking Straight\" elogiava l'innovazione e la creativit\u00e0 degli americani. Il governatore della Pennsylvania Robert P. Casey propose a Iacocca la candidatura al Senato degli Stati Uniti nel 1991, ma Iacocca rinunci\u00f2.\nDal 1997 \u00e8 pi\u00f9 volte tornato in visita ufficiale a San Marco dei Cavoti, paese della provincia di Benevento e luogo d'origine dei suoi genitori. In loro onore l'amministrazione comunale ha collocato una lapide sulla facciata del Municipio, mentre al padre Nicola Iacocca ha intitolato l'aula magna della Fondazione Iacocca, unica sede internazionale affiliata allo Iacocca Institute tenacemente voluta dallo stesso Lee. Nel 1999 Iacocca divenne il numero uno di EV Global Motors, un'azienda che produce e commercializza biciclette elettriche con una velocit\u00e0 massima di 25\u00a0km/h e un'autonomia di 32\u00a0km.\nIn politica, Iacocca sostenne George W. Bush alle elezioni presidenziali del 2000. Nelle elezioni del 2004 invece sostenne l'avversario di Bush, John Kerry. Successivamente, nell'elezione del governatore del Michigan del 2006, Iacocca sostenne in una campagna televisiva il candidato repubblicano Dick DeVos, che perse. Ha anche sostenuto il governatore del Nuovo Messico Bill Richardson come candidato alle elezioni presidenziali del 2008.\nSia prima sia dopo la morte della prima moglie a causa del diabete, \u00e8 stato un grande sostenitore della ricerca per trovare una cura alla malattia ed \u00e8 stato uno degli sponsor principali per la ricerca innovativa condotta da Denise Faustman al Massachusetts General Hospital. Nel 2000 Iacocca ha fondato \"Olivio Premium Products\", un'azienda che produce una linea di prodotti alimentari a base di olio di oliva chiamata \"Olivio\". Tutti i profitti dell'azienda sono devoluti alla ricerca sul diabete. Nel 2004 Iacocca lanci\u00f2 Join Lee Now, una campagna per portare la ricerca della Faustman alla sperimentazione sull'uomo nel 2006.\nIacocca \u00e8 stato un sostenitore di \"Nourish the Children\" (\"Nutrire i bambini\"), un'iniziativa di Nu Skin Enterprises, dal suo avvio nel 2002. \u00c8 stato il presidente del consiglio di amministrazione di \"Nourish the Children\" sino alla morte. Il 17 maggio 2007, Simon &amp; Schuster hanno pubblicato un nuovo libro di Iacocca, \"Where Have All the Leaders Gone?\", scritto a quattro mani con Catherine Whitney. Nel libro Iacocca scrive:\nIl 3 dicembre 2007 Iacocca ha aperto un sito web per incoraggiare il dialogo sulle sfide del nostro tempo, come i crescenti costi del sistema sanitario americano e il ritardo statunitense nello sviluppo di forme di energia alternativa e veicoli ibridi. Questo sito promuove anche il libro \"Where Have All the Leaders Gone?\" e permette ai visitatori di giudicare i candidati alla presidenza in base alle qualit\u00e0 che secondo Iacocca ogni \"leader\" deve avere: curiosit\u00e0, creativit\u00e0, comunicazione, carattere, coraggio, convinzione, carisma, competenza e buon senso."}
{"id": "2188915", "revid": "33689", "url": "https://it.wikipedia.org/wiki?curid=2188915", "title": "Mr. Game &amp; Watch", "text": " \u00e8 un personaggio dei videogiochi, mascotte dei Game &amp; Watch e della successiva serie \"Game &amp; Watch Gallery\". Ha debuttato nel 1980 nel gioco elettronico portatile \"Ball\", diventando una delle prime creazioni della Nintendo in ambito videoludico. Ha l'aspetto di un omino stilizzato e monocromatico (nero), poich\u00e9 i Game &amp; Watch hanno un semplice schermo LCD; mantiene tuttavia lo stesso aspetto r\u00e9tro anche nelle sue apparizioni su piattaforme avanzate di molti anni dopo.\nAppare anche in giochi crossover come la serie \"Super Smash Bros.\".\nStoria.\nIn \"Game &amp; Watch Gallery\" (serie di remake dei \"Game &amp; Watch\" per Game Boy, Game Boy Color e Game Boy Advance), Mr. Game &amp; Watch appare insieme a personaggi della serie di \"Super Mario\". La differenza \u00e8 che Mr. Game &amp; Watch \u00e8 giocabile solo nelle versioni classiche dei giochi, mentre i personaggi della serie di Super Mario sono giocabili nelle versioni moderne. Mr. Game &amp; Watch appare anche in ' e ', nei classici giochi \"Game &amp; Watch\". Ha avuto una rinascita grazie a \"Super Smash Bros. Brawl\" e a \"Super Smash Bros. Melee\", in cui \u00e8 un personaggio giocabile.\nRicompare come cameo in \"Donkey Kong Country Returns\", nello sfondo del livello 7-1, come operaio in una fabbrica di nebbia."}
{"id": "2188916", "revid": "767487", "url": "https://it.wikipedia.org/wiki?curid=2188916", "title": "Do or Die (gruppo musicale)", "text": "I Do or Die sono un gruppo hip hop statunitense, originario di Chicago, Illinois. Il gruppo ebbe il suo momento di maggiore successo con il singolo \"Po Pimp\", che contiene una collaborazione con Twista, altro rapper di Chicago, estratto dall'album \"Picture This\". Il singolo raggiunse il 22\u00ba posto nella Billboard Hot 100. I membri del gruppo sono Belo Zero, N.A.R.D. e AK-47.\nNell'ottobre del 2007 Belo Zero \u00e8 stato condannato a scontare dieci anni di prigione per l'omicidio di secondo grado del diciannovenne Raynard Pinkston.\nIl settimo album del gruppo, \"Trunk Music\", la cui uscita era originariamente annunciata per il 2 settembre 2008, fu in seguito posticipato al 3 novembre dello stesso anno. A novembre 2008 l'album non \u00e8 ancora stato pubblicato."}
{"id": "2188919", "revid": "1494169", "url": "https://it.wikipedia.org/wiki?curid=2188919", "title": "Porta Pisana", "text": ""}
{"id": "2188922", "revid": "21520069", "url": "https://it.wikipedia.org/wiki?curid=2188922", "title": "Disco solare", "text": ""}
{"id": "2188923", "revid": "47767", "url": "https://it.wikipedia.org/wiki?curid=2188923", "title": "Kil'jaeden", "text": ""}
{"id": "2188924", "revid": "484362", "url": "https://it.wikipedia.org/wiki?curid=2188924", "title": "Varzina", "text": "La Varzina (russo \u0412\u0430\u0440\u0437\u0438\u043d\u0430) \u00e8 un fiume sito nel nord della penisola di Kola nell'Oblast' di Murmansk in Russia. Esso \u00e8 lungo 32\u00a0km e possiede un bacino di 1450\u00a0km\u00b2. Il fiume nasce dal lago \u00cbnozero e sfocia nella baia omonima, che a sua volta si getta nel golfo Zapadnyj Nokuevskij, nel mare di Barents. Il suo maggiore affluente \u00e8 il fiume Penka. Lungo il suo corso, bagna il villaggio disabitato di Varzino.\nNella baia della Varzina mor\u00ec in circostanze misteriose il capitano Hugh Willoughby che vi si ferm\u00f2 per l'inverno del 1554."}
{"id": "2188925", "revid": "154326", "url": "https://it.wikipedia.org/wiki?curid=2188925", "title": "Contessa d'Albany", "text": ""}
{"id": "2188926", "revid": "1632387", "url": "https://it.wikipedia.org/wiki?curid=2188926", "title": "Prodotti agroalimentari tradizionali laziali", "text": "I Prodotti Agroalimentari Tradizionali laziali (PAT) riconosciuti dal Ministero delle politiche agricole alimentari e forestali, su proposta della Regione Lazio sono i seguenti, aggiornati al 16 giugno 2008, data della penultima revisione dei P.A.T.:"}
{"id": "2188927", "revid": "305330", "url": "https://it.wikipedia.org/wiki?curid=2188927", "title": "Versailles no bara gaiden", "text": ""}
{"id": "2188936", "revid": "716632", "url": "https://it.wikipedia.org/wiki?curid=2188936", "title": "Iwbtg", "text": ""}
{"id": "2188941", "revid": "344503", "url": "https://it.wikipedia.org/wiki?curid=2188941", "title": "Premi Oscar 2009", "text": "L'81\u00aa edizione della cerimonia di premiazione degli Oscar si \u00e8 tenuta il 22 febbraio 2009. A condurre la serata \u00e8 stato scelto l'attore australiano Hugh Jackman, alla sua prima conduzione.\nLe \"nomination\" sono state annunciate il 22 gennaio 2009.\nCandidati e vincitori.\nI vincitori sono indicati in grassetto. Dove ricorrente e disponibile, viene indicato il titolo in lingua italiana e quello in lingua originale tra parentesi.\nPremio umanitario Jean Hersholt.\nA Jerry Lewis"}
{"id": "2188950", "revid": "1776051", "url": "https://it.wikipedia.org/wiki?curid=2188950", "title": "Febe (nome)", "text": "Origine e diffusione.\nDeriva dal greco antico \u03a6\u03bf\u03af\u03b2\u03b7 (\"Phoibe\"), latinizzato in \"Phoebe\", da \u03c6\u03bf\u1fd6\u03b2\u03bf\u03c2 (\"phoibos\") che significa \"brillante\", \"puro\", \"luminoso\".\nIl nome \u00e8 portato da numerose figure della mitologia greca, fra cui la titanide Febe, associata alla Luna, il cui nome era anche un epiteto della dea Artemide; in quest'ultimo caso aveva anche un corrispettivo maschile in \"Phoebos\", utilizzato per il dio Apollo. Appare inoltre nella Bibbia, portato da una diaconessa di Cencrea, Febe, citata da Paolo nella sua lettera ai Romani (). In lingua inglese il nome cominci\u00f2 ad essere usato dopo la Riforma protestante.\nOnomastico.\nL'onomastico si festeggia il 3 settembre in memoria di santa Febe di Corinto."}
{"id": "2188956", "revid": "6923", "url": "https://it.wikipedia.org/wiki?curid=2188956", "title": "Porta Senese (Scarlino)", "text": "Porta Senese, nota anche come Porta della Fonte, \u00e8 una porta che si apre lungo le Mura di Scarlino, che delimitano l'omonimo borgo. La sua ubicazione \u00e8 lungo il tratto orientale della cinta muraria, lungo via Gorizia.\nRisalente al 1255 come indicato in una lapide ivi collocata, la porta si apre lungo un tratto di cortina muraria, presentandosi interamente rivestita in pietra, con modanatura presente su entrambi i lati che conserva gli stipiti sui quali trova appoggio l'ampio arco a tutto sesto con cui culmina alla sommit\u00e0, rimasto privo nel corso del tempo del soprastante tratto di cortina muraria in pietra.\nSul lato eterno della porta \u00e8 collocata una lapide con iscrizione che ricorda un avvenimento del 27 gennaio 1379, durante il quale gli abitanti di Scarlino si schierarono davanti alla porta per impedire il transito dell'imperatore Carlo IV di Boemia, che con la corte al seguito si stava recando da Siena a Pisa: la resistenza della popolazione al sovrano fu indotta dall'eccessiva imposizione fiscale che gravava all'epoca sugli Scarlinesi."}
{"id": "2188961", "revid": "1745361", "url": "https://it.wikipedia.org/wiki?curid=2188961", "title": "Eustachio I di Boulogne", "text": "Origine.\nEra l'unico figlio del conte di Boulogne, Baldovino II e della moglie (come ci viene confermato dalle \"Europ\u00e4ische Stammtafeln\", Vol. II, cap. 2 -non consultate-) Adelina d'Olanda, figlia del conte d'Olanda, Arnolfo d'Olanda (950-993), e Liutgarda di Lussemburgo (955-1003), sempre confermato dalle \"Europ\u00e4ische Stammtafeln\", Vol. II, cap. 2 (non consultate).&lt;br&gt;Baldovino II di Boulogne era il figlio primogenito del Conte di Boulogne, Arnolfo III e della moglie di cui non si conoscono n\u00e9 il nome n\u00e9 gli ascendenti. Era discendente del casato di Fiandra, da Baldovino II e suo bisnonno, Adalolfo, era il fratello del conte di Fiandra, Arnolfo I, come viene confermato dal \"Cartulaire de l'abbaye de Saint-Bertin\".&lt;br&gt;Il conte di Fiandra, Baldovino IV era cugino di suo padre.\nBiografia.\nVerso il 1015, Eustachio, secondo la \"Genealogica comitum Buloniensium\" spos\u00f2 Matilde di Lovanio, figlia del Conte di Lovanio, Lamberto I e di Gerberga di Lorena (975-1018), figlia del Duca della Bassa Lorena, Carlo (figlio del re di Francia carolingio, Luigi IV d'Oltremare.\nSecondo il \"Chronicon Centulense\" o \"Chronique de l'abbaye de Saint-Riquier\", suo padre, il conte Baldovino fu ucciso in combattimento, nel 1033, dal conte di Ponthieu Enguerrand I, che poi ne spos\u00f2 la vedova, Adelina d'Olanda (il matrimonio tra Adelina ed Enguerrand ci viene confermato dalle \"Europ\u00e4ische Stammtafeln\", vol II, cap. 2, non consultate), e si impossess\u00f2 temporaneamente del ducato di Boulogne, assumendo il titolo di conte.&lt;br&gt;Alla morte del padre, Eustachio gli succedette nel titolo di conte di Boulogne, come Eustachio I.\nEustachio I (\"Eustachius comes\") viene citato in due documenti degli \"Actes et documents anciens int\u00e9ressant la Belgique\": \nEustachio I mor\u00ec, nel 1049, e fu inumato a Samer.&lt;br&gt; Gli succedette nel titolo di conte di Boulogne il figlio maggiore, Eustachio II, mentre la contea di Lens and\u00f2 al figlio terzogenito, Lamberto, come Lamberto II.\nDiscendenza.\nEustachio I da Matilde ebbe quattro figli:"}
{"id": "2188963", "revid": "125608852", "url": "https://it.wikipedia.org/wiki?curid=2188963", "title": "Carrozzeria Viotti", "text": "La Carrozzeria Viotti \u00e8 stata una carrozzeria automobilistica italiana attiva dal 1921 al 1964. Il marchio \u00e8 stato successivamente ripreso da parte di un gruppo imprenditoriale piemontese.\nLa storia.\nNel 1921 Vittorio Viotti fondo insieme ad un socio, un certo Tolfo, la carrozzeria \"Viotti &amp; Tolfo\" in una piccola officina a Torino, dove potevano meglio intercettare gli autotelai dei numerosi produttori torinesi, come Fiat e Lancia.\nVerso la met\u00e0 degli anni venti, la Viotti &amp; Tolfo deposit\u00f2 il brevetto per la \"carrozzeria Clairalpax\" che ebbe grande successo per l'eccellente luminosit\u00e0 dell'abitacolo. Si trattava di un'innovazione che prevedeva la sostituzione dei massicci montanti-porta in legno, di collegamento tra la linea di cintura e la capote e sostenenti le finestrature delle automobili, con sottili montanti in alpacca che permettevano un consistente aumento delle superfici vetrate.\nGrazie a questi guadagni nel 1931 la societ\u00e0 cambi\u00f2 nome in \"Carrozzeria Viotti SA\" e si trasfer\u00ec in un capannone pi\u00f9 grande in corso Stupinigi per soddisfare le crescenti richieste, soprattutto grazie agli autotelai Fiat. A met\u00e0 anni '30 inoltre Viotti realizza anche diverse carrozzerie speciali su autotelai sportivi disegnate da Mario Revelli di Beaumont.\nA questo periodo risalgono due dei pi\u00f9 importanti frutti della collaborazione tra Viotti e Revelli, la Fiat 525 SS, una spider bicolore basata sulla pi\u00f9 sportiva Fiat del periodo, e l'Isotta Fraschini 8A S pubblicitaria Martini, una coup\u00e9 aerodinamica, realizzata a scopo pubblicitario per l'azienda di alcolici, che inglobava nella coda una grande bottiglia di liquore. Sempre sulla base dell'Isotta Fraschini 8A S Viotti realizza una cabriolet blu con interni rossi espressamente per Gabriele d'Annunzio, vettura ancora oggi conservata al Vittoriale.\nAllo scoppio della guerra l'azienda si dedic\u00f2 alla costruzione di autoveicoli ad uso militare ed ambulanze prima che lo stabilimento venisse distrutto dai bombardamenti alleati su Torino. Subito dopo la guerra, nel 1946, l'azienda si trasfer\u00ec in un nuovo stabilimento in corso Bramante, sempre a Torino, ed \u00e8 l\u00ec che l'azienda rimase fino alla chiusura nel 1964.\nL'azienda riveste una grande importanza nella storia dell'automobile per aver creato nel 1946, su disegno di Mario Revelli di Beaumont, la Fiat 1100 Giardinetta che segn\u00f2 la nascita in Italia della moderna \"station wagon\"; soluzione poi replicata anche su autotelai Lancia e Alfa Romeo. Da ricordare la station wagon su base Fiat 1100/1200, battezzata \"Sleeping\" per la possibilit\u00e0 di ribaltare i sedili fino a ricavare uno spazio per dormire. Le ultime realizzazioni originali in piccola serie furono le Fiat 1300/1500 Giardinetta che non ebbero il successo sperato, anche per il fatto che la FIAT, pochi mesi dopo il lancio della berlina, decise di produrre una propria versione familiare del modello proponendola a costi inferiori e limitando cos\u00ec la produzione di giardinette Viotti ad appena 50 esemplari tra 1300 e 1500.\nA quel punto la produzione si divideva tra \"giardiniere\" e \"giardinette metalliche\", cabriolet ed elaborazioni di vetture di serie. Infatti la Viotti stava abbandonando lentamente la costruzione di vetture uniche e per dedicarsi, come altre carrozzerie orfane degli autotelai, ad \"americanizzare\" vetture di serie, come Fiat 600 e Lancia Appia, dotandole di cromature e altri accessori in voga in quel periodo al di l\u00e0 dell'Atlantico.\nDopo la morte di Vittorio Viotti nel 1956 la carrozzeria fu travolta dalla crisi che invest\u00ec i produttori di vetture derivate e chiuse definitivamente i battenti nel 1964.\nRiutilizzo del marchio Viotti.\nNel 2012 il costruttore automobilistico cinese Zhejiang Jonway Automobile (Jonway) acquis\u00ec il marchio \u201cViotti\u201d e insieme ad imprenditori italiani e inglesi venne fondata una nuova societ\u00e0 con sede a Rivoli in provincia di Torino. La nuova azienda \u00e9 specializzate nella progettazione di veicoli ibridi, e nell'ingegnerizzazione di auto sportive. Emanuele Bomboi venne nominato capo del design. Successivamente l\u2019azienda viene ceduta dalla Jonway a una cordata di investitori italiani. Nel 2014 Viotti acquisisce il marchio americano Willys e viene fusa con la Fabbrica Italiana Maggiora di Carmagnola: la nuova societ\u00e0 permette la progettazione e la produzione in serie di vetture in piccola serie. Al Motor Show di Bologna nel dicembre del 2014 viene presentata la \"Willys AW380 Berlinetta\", concept car ispirata all'originale Willys Interlagos, una Alpine A108 assemblata dalla Willys in Brasile su licenza Alpine-Renault. Tale modello rimarr\u00e0 allo stadio di prototipo a causa del fallimento della Fabbrica Italiana Maggiora.\nVetture realizzate da Viotti.\nViotti ha realizzato delle carrozzerie speciali per i seguenti modelli:"}
{"id": "2188970", "revid": "154639", "url": "https://it.wikipedia.org/wiki?curid=2188970", "title": "Vettio Valente", "text": "Biografia.\nDi Vettio Valente non si hanno che scarse e incerte notizie biografiche, date da lui stesso. Anche se in origine era nativo di Antiochia di Siria egli sembra aver viaggiato ampiamente in Egitto alla ricerca di specifiche dottrine astrologiche per affinare la propria pratica\u02d0 in effetti, all'epoca Alessandria era il fulcro della disciplina.\nVettio avrebbe, poi, pubblicato molto di quello che aveva imparato dalla tradizione e attraverso la sua pratica nella sua \"Antologia\", scritto in uno stile accattivante e didattico e, quindi, a scopo manualistico, il che farebbe pensare ad un manuale per la scuola, come evidente nel suo rivolgersi pi\u00f9 volte al suo allievo Marco.\n\"Antologie\".\nVettio Valente scrisse, come detto, un'opera a scopo didattico, le \"\u1f08\u03bd\u03b8\u03bf\u03bb\u03bf\u03b3\u03af\u03b1\u03b9\", in nove libri.\nEssa si presenta come un manuale didattico-popolare di astrologia, in contrapposizione alla ben pi\u00f9 scientifica disciplina di Claudio Tolomeo, di cui Vettio rappresenta un contraltare. Decidendo che la religione tradizionale era inutile, l'autore propone una sorta di religione sostitutiva, in cui la determinazione assoluta offre soddisfazione emotiva e suscita una sensazione quasi mistica. Inoltre, l'autore mostra che sapere che tutto era gi\u00e0 predeterminato offre un senso di libert\u00e0 dalle ansie ed un senso di salvezza.\nIl lavoro di Vettio Valente \u00e8 importante anche perch\u00e9 cita le opinioni di un certo numero di autori precedenti altrimenti sconosciuti\u02d0 ad esempio, frammenti di opere attribuite al presunto faraone Nechepso e al sommo sacerdote Petosiris, pseudoepigrafi del II secolo a.C., sopravvivono soprattutto attraverso citazioni dirette nelle \"Antologie\"."}
{"id": "2188996", "revid": "124871229", "url": "https://it.wikipedia.org/wiki?curid=2188996", "title": "Christian Lechler", "text": "Biografia.\nNasce nel luglio del 1820 a Ellwangen an der Jagst, una piccola cittadina del Baden-W\u00fcrttemberg orientale; orfano di madre dall'et\u00e0 di sei anni, si dedica allo studio della farmacologia e si laurea all'universit\u00e0 di Tubinga nel 1844. Dopo due anni acquista una farmacia a B\u00f6blingen, una piccola cittadina a sud di Stoccarda. Pochi mesi dopo, nel dicembre 1846, muore il padre. \nDopo cinque anni di attivit\u00e0, nel 1851, vende la farmacia e si trasferisce con la famiglia a Mannheim cambiando totalmente attivit\u00e0. Spostatosi a Stoccarda, nel 1858 da avvio alla \"Wagenlack- und Firnisfabrik von Christian Lechler\", una fabbrica artigianale di vernici che si amplier\u00e0 e verr\u00e0 trasferita nel distretto di Feuerbach nel 1871. Contemporaneamente diventer\u00e0 \"Christian Lechler und Sohn Nachfolger\" e verr\u00e0 inserito nell'azienda anche il figlio Paul. Alla sua morte, avvenuta nel 1878, l'azienda verr\u00e0 ceduta dal figlio ai dipendenti e dalle sue attivit\u00e0 in Italia nascer\u00e0 in seguito la Lechler.\nViene ricordato anche per le sue opere filantropiche: fin dal 1875 aveva destinato il 10% degli utili societari a tali attivit\u00e0 e la tradizione \u00e8 stata in seguito proseguita anche dal figlio Paul a cui si deve la creazione della Tropenklinik Paul-Lechler-Krankenhaus di Tubinga.\nIl nipote Athanasius Lechler, docente di filosofia estetica all'Universit\u00e0 di Utretcht, si \u00e8 distinto per la sua opera di libero pensatore e teorizzatore del \"pensiero acuto\". Di lui \u00e8 nota la pubblicazione \"L'anagramma di me stesso e i suoi validi confini\", pubblicato in Italia da Baldovini &amp; Winkler e spesso ostracizzato dal mainstream per i suoi contenuti fortemente libertari e anticonvenzionali."}
{"id": "2188997", "revid": "775372", "url": "https://it.wikipedia.org/wiki?curid=2188997", "title": "Monastero di Stavronikita", "text": "Il monastero di Stavronikita () \u00e8 uno dei venti monasteri della Chiesa ortodossa al Monte Athos, in Grecia.\n\u00c8 posto al centro est della penisola atonita ed occupa la quindicesima posizione nell'ordine gerarchico dei monasteri della \"Santa Montagna\".\n\u00c8 dedicato a San Nicola che si festeggia il 6 dicembre (19 dicembre).\nIl monastero \u00e8 retto a statuto cenobitico che nel 1990 contava una trentina di monaci.\nStoria.\nIl complesso monastico \u00e8 il pi\u00f9 piccolo dei monasteri del Monte Athos, fondato probabilmente nel IX secolo inizialmente fu uno skita del Monastero di Philotheou. Nel 1533 il primo igumeno del monastero Gregorio Geromeriatis lo riscatt\u00f2 assieme a tutto il territorio circostante e ottenne nel 1541, dal Patriarca di Costantinopoli Geremina I, lo statuto di monastero a pari diritti con gli altri monasteri atoniti.\nPatrimonio artistico.\nIl \"katholik\u00f2n \"di Stavronikita \u00e8 il pi\u00f9 piccolo della penisola, dedicato a San Nicola, fu edificato nel XVI secolo sulle rovine di una chiesa molto pi\u00f9 antica dedicata alla Vergine Maria (Theot\u00f3kos). La chiesa \u00e8 decorata da affreschi di Teofane di Creta (\"Theophanes\"), di questo pittore \u00e8 presente anche una icona."}
{"id": "2188998", "revid": "6923", "url": "https://it.wikipedia.org/wiki?curid=2188998", "title": "Superdry", "text": "Superdry plc \u00e8 un'azienda che produce e vende al dettaglio abbigliamento ed accessori, proprietaria del noto brand \"Superdry\" che fonde lo stile vintage americano e l'eleganza inglese con la grafica giapponese.\nLa societ\u00e0 \u00e8 quotata alla Borsa di Londra.\nStoria.\nOriginariamente nota come \"Cult Clothing\", l'azienda fu fondata da Ian Hibbs e Julian Dunkerton a Cheltenham nel 1985. La fama del brand si espanse negli anni novanta, durante i quali vennero aperti numerosissimi punti vendita in tutto il Regno Unito: a Oxford e Cambridge ma anche in Scozia (Edimburgo) ed Irlanda del Nord (Belfast). Il primo store sotto l'effigie di \"Superdry\", invece, venne aperto a Covent Garden a Londra nel 2004.\nL'8 gennaio 2018 SuperGroup plc sostitu\u00ec la sua denominazione in Superdry plc.\nOggi il marchio Superdry, grazie ad una capillare catena di punti vendita, vende i propri prodotti in pi\u00f9 di 40 nazioni situate in Europa, America, Medio Oriente, Australia ed Asia.\nImmagine.\nSuperdry non pubblicizza intensamente i propri prodotti e non coinvolge celebrit\u00e0 e personaggi influenti per le sporadiche campagne pubblicitarie. Ciononostante il prodotto maggiormente venduto della compagnia, il \"Brad leather jacket\" (un giubbotto di pelle), ottenne un boom di vendite proprio grazie al noto calciatore David Beckham che lo indoss\u00f2 nel 2007.\nI prodotti di Superdry, inoltre, includono spesso ideogrammi giapponesi decorativi, volti ad aumentare l\"'appeal\" della marca. Tuttavia, il testo giapponese \u00e8 generato da un traduttore automatico e non ha senso, come svelato dalla compagnia nel 2011."}
{"id": "2189004", "revid": "287204", "url": "https://it.wikipedia.org/wiki?curid=2189004", "title": "Repertoire International des Sources Musicales", "text": ""}
{"id": "2189014", "revid": "547992", "url": "https://it.wikipedia.org/wiki?curid=2189014", "title": "Don Fumino", "text": "Don Fumino \u00e8 una serie televisiva, diretta da Nanni Fabbri e da Romolo Siena, andata in onda in 26 episodi a partire dal dicembre 1993 su Raiuno dalle ore 19 dal luned\u00ec al venerd\u00ec. \nLa serie vede come protagonista Renzo Montagnani, nei panni del parroco Don Libero (detto Fumino a motivo del suo modo di parlare e della caratteristica del suo temperamento). Tale figura \u00e8 la riproposizione del personaggio comico Don Libero Occupato interpretato anni prima dallo stesso Montagnani nella trasmissione televisiva Rai intitolata \"Ci pensiamo luned\u00ec\" (1983-1984).\nLa sigla iniziale e finale della serie era cantata da Stefano Palatresi.\nTrama.\nDon Libero, detto Fumino (Renzo Montagnani), \u00e8 un parroco di un piccolo paese che si trova a vivere numerose avventure legate al suo sacerdozio, affrontate sempre con ironia e buon umore.\nIl prete \u00e8 accompagnato spesso dalla sorella vedova, dalla nipote, dal sagrestano De Lollis (Pippo Santonastaso) e da altri personaggi tipici della vita parrocchiale e paesana.\nPuntate.\nQueste le puntate trasmesse con la relativa data della messa in onda:"}
{"id": "2189024", "revid": "6923", "url": "https://it.wikipedia.org/wiki?curid=2189024", "title": "Anne Rice", "text": "Attiva anche sotto gli pseudonimi di Anne Rampling e A. N. Roquelaure, \u00e8 nota come autrice di romanzi gotici, horror e fantasy, i cui protagonisti sono prevalentemente vampiri e streghe. Con oltre 100 milioni di copie, \u00e8 stata una delle autrici horror pi\u00f9 vendute al mondo.\nBiografia.\nSeconda delle quattro figlie di Howard Allen Frances e Katherine O'Brien, di origine irlandese, Anne ha passato la maggior parte della sua giovinezza a New Orleans (Louisiana), citt\u00e0 in cui sono ambientati molti suoi romanzi. Fin da bambina si divertiva a scrivere storie ed era affascinata dal mondo del paranormale. Profondamente cattolica, come i genitori, cominci\u00f2 a mettere in discussione la propria fede nel periodo dell'adolescenza. Dopo la morte della madre Katherine per alcolismo, avvenuta quando Anne aveva quindici anni, la famiglia si trasfer\u00ec a Richardson, nel Texas, una periferia di Dallas.\nNel 1961 sposa il poeta Stan Rice (prematuramente morto di cancro nel 2002) ed \u00e8 a lui che si deve l'ispirazione per la creazione del suo personaggio pi\u00f9 celebre, il vampiro Lestat de Lioncourt. Nel 1966 ha una figlia, Michelle, che morir\u00e0 di leucemia solo 5 anni dopo. Nel 1978 nasce il loro secondo figlio, Christopher Travis Rice, conosciuto come scrittore per romanzi come \"A Density of Souls\" e \"The Snow Garden\". Con lo pseudonimo di Anne Rampling ha scritto \"Exit to Eden\" e \"Belinda\"; come A. N. Roquelaure ha pubblicato \"The Beauty Series\" (una serie di romanzi erotici).\nNella sua vita, ha sempre prestato particolare attenzione alla sessualit\u00e0 umana: ritiene infatti che ogni umano sia, per natura, bisessuale. Dopo quasi quarant'anni di dichiarato ateismo, trascorsi dentro quello che ora lei stessa chiama \"un universo nichilista\", nel 1998 \u00e8 tornata alla fede cattolica della sua infanzia. Nell'ottobre del 2005, la Rice ha annunciato di essere \"diventata un'altra\" e di aver smesso di scrivere romanzi di vampiri e streghe per dedicarsi a romanzi storico-religiosi. Da quando ha preso la decisione di dedicare i suoi scritti a Ges\u00f9 ha pubblicato, con successo, due libri di narrativa storica basati sul Vangelo: \"Christ the Lord: Out of Egypt\" (2005) e \"Christ the Lord: Road to Cana\" (2007).\nHa pubblicato la storia della sua conversione, \"Called Out of Darkness\" (\"chiamata fuori dalle tenebre\"), in cui la Rice descrive la traiettoria di quei suoi primi romanzi:\nAlla fine di luglio 2010 la scrittrice si \u00e8 distaccata dalla Chiesa cattolica, pur continuando a definirsi credente. In una serie di post diffusi tramite il suo profilo su Facebook e ripresi dal suo sito ufficiale ha spiegato le sue motivazioni:\nL'11 dicembre 2021, con un post sulla pagina Facebook di Anne Rice, suo figlio Christopher annuncia la morte della scrittrice all'et\u00e0 di 80 anni, per complicazioni dovute a un ictus.\nAdattamenti.\nTelevisione.\nI diritti televisivi sulle opere di Anne Rice sono stato acquisiti da AMC+ e nel tardo 2022 andranno in onda le serie \"Cronache dei vampiri\" e \"Le streghe Mayfair\"."}
{"id": "2189028", "revid": "486946", "url": "https://it.wikipedia.org/wiki?curid=2189028", "title": "Chiesa Madre di Avigliano", "text": ""}
{"id": "2189032", "revid": "3732", "url": "https://it.wikipedia.org/wiki?curid=2189032", "title": "Atletica leggera ai Giochi della XV Olimpiade - 100 metri piani maschili", "text": "La competizione dei 100 metri piani maschili di atletica leggera ai Giochi della XV Olimpiade si \u00e8 disputata nei giorni 20 e 21 luglio 1952 allo Stadio olimpico di Helsinki.\nLa gara.\nCarlo Vittori, che diventer\u00e0 famoso negli anni settanta come allenatore, passa il primo turno con 10\"9. Ripete il tempo nei Quarti, ma non gli basta per qualificarsi alla semifinale.\nIn semifinale il vincitore dei Trials, Arthur Bragg, si infortuna e deve dire addio alle medaglie. La frazione \u00e8 vinta dal britannico di origine trinidegna McDonald Bailey in 10\"5. Nella seconda serie prevale un altro caraibico, Herbert McKenley, in 10\"4. Entrambi non hanno grossa esperienza internazionale.\nNon c'\u00e8 nessun favorito per la finale.\nI due americani, Remigino e Smith, azzeccano la partenza e si portano al comando. Negli ultimi 20 metri Remigino \u00e8 rimontato da McKenley, che lo agguanta sul traguardo. Anche l'arrivo per il terzo posto \u00e8 serrato: Smith e Bailey si buttano quasi contemporaneamente sul filo di lana.\nIl fotofinish d\u00e0 la vittoria a Remigino (secondo ai Trials) su McKenley e il bronzo Bailey su Smith.\nRisultati.\nFinale.\nRemigino \u00e8 di origine piemontese. Emmanuel McDonald Bailey proviene da Trinidad e Tobago, all'epoca colonia britannica."}
{"id": "2189035", "revid": "1543377", "url": "https://it.wikipedia.org/wiki?curid=2189035", "title": "Atletica leggera ai Giochi della XV Olimpiade - 200 metri piani maschili", "text": "La competizione dei 200 metri piani maschili di atletica leggera ai Giochi della XV Olimpiade si \u00e8 disputata nei giorni 22 e 23 luglio 1952 allo Stadio olimpico di Helsinki.\nL'eccellenza mondiale.\nLa gara pu\u00f2 solo perderla Andy Stanfield, che \u00e8 riconosciuto come il migliore duecentista del momento.\nGi\u00e0 al secondo turno Stanfield si mette in luce con 20\"9. Il secondo miglior tempo \u00e8 del trinidegno (che gareggia sotto bandiera britannica) McDonald con 21\"0.\nI due atleti vincono la rispettiva semifinale: Stanfield s'impone nella prima con 21\"1; McDonald prevale nella seconda in 21\"3.\nIn finale Andy Stanfield azzecca la partenza e mette subito qualche metro tra s\u00e9 e gli altri. All'imbocco della retta d'arrivo \u00e8 seguito dal connazionale Baker e da McDonald. Baker, in seconda posizione, perde terreno subendo la rimonta del connazionale Gathers, che supera McDonald e punta al secondo posto. Stanfield, in testa, mantiene il proprio ritmo e vince con il nuovo record olimpico.\nBaker e Gathers arrivano insieme sul traguardo, come era successo ai Trials; si deve ricorrere al fotofinish per assegnare le medaglie.\nRisultati.\nFinale.\nL'ordine di arrivo dei Giochi olimpici \u00e8 lo stesso dei Trials USA."}
{"id": "2189038", "revid": "3732", "url": "https://it.wikipedia.org/wiki?curid=2189038", "title": "Atletica leggera ai Giochi della XV Olimpiade - 400 metri piani", "text": "La competizione dei 400 metri piani maschili di atletica leggera ai Giochi della XV Olimpiade si \u00e8 disputata nei giorni 24 e 25 luglio 1952 allo Stadio olimpico di Helsinki.\nLa gara.\nPu\u00f2 sembrare incredibile data la pluridecennale storia delle olimpiadi, ma Arthur Wint \u00e8 il primo campione olimpico dei 400 metri che si ripresenta quattro anni dopo in pista.\nIl giamaicano vince la sua semifinale con 46\"3.\nIn finale Wint non distribuisce bene lo sforzo e, dopo essere passato ai 200 in uno strabiliante 21\"7, cede nel finale venendo poi ripreso dagli avversari.\nSi disputano la vittoria i suoi compagni di squadra. La spunta Rhoden su McKenley (gi\u00e0 secondo a Londra 1948) in un arrivo serrato.\nWint arriva quinto precedendo il vincitore dei Trials Whitfield.\nIl secondo classificato, Herb McKenley, \u00e8 l'unico atleta olimpico che nel XX secolo ha conquistato medaglie sia nei 100 che nei 400 metri.\nConsiderando anche il fatto che \u00e8 arrivato quarto nei 200 metri, \u00e8 l'unico atleta del XX secolo che ai Giochi olimpici \u00e8 arrivato in finale su 100, 200 e 400 metri."}
{"id": "2189040", "revid": "180559", "url": "https://it.wikipedia.org/wiki?curid=2189040", "title": "Stereonotte", "text": ""}
{"id": "2189041", "revid": "3732", "url": "https://it.wikipedia.org/wiki?curid=2189041", "title": "Atletica leggera ai Giochi della XV Olimpiade - 800 metri piani", "text": "La competizione degli 800 metri piani maschili di atletica leggera ai Giochi della XV Olimpiade si \u00e8 disputata nei giorni dal 20 al 22 luglio 1952 allo Stadio olimpico di Helsinki.\nLa gara.\nDal 1948 Malvin Whitfield \u00e8 il dominatore incontrastato della specialit\u00e0. L'americano \u00e8 anche il campione olimpico in carica.\nNelle tre semifinali prevalgono gli atleti di scuola europea: dei 9 qualificati, 6 provengono dal Vecchio continente. Completano il quadro dei finalisti due americani (tra cui Whitfield) e un giamaicano.\nIl norvegese Audun Boysen \u00e8 il pi\u00f9 veloce eliminato di sempre, con 1'50\"4 nella prima semifinale.\nIn finale il giamaicano Wint decide di condurre la gara il pi\u00f9 a lungo possibile. Mantiene la testa della corsa fino a 200\u00a0m dall'arrivo, quando \u00e8 superato da Whitfield, che poi s'invola solitario verso il traguardo. L'americano eguaglia il proprio primato dei Giochi.\nRisultati.\nFinale.\nCaso unico nella storia olimpica: l'ordine di arrivo e i tempi dei primi tre classificati sono identici alla finale dei Giochi di quattro anni prima (Londra 1948).\nNel 1954 Whitfield verr\u00e0 premiato come migliore atleta USA dell'anno negli sport non professionistici (\u00abJames E. Sullivan Award\u00bb)."}
{"id": "2189043", "revid": "767487", "url": "https://it.wikipedia.org/wiki?curid=2189043", "title": "Douglas Packer", "text": "Carriera.\nPacker \u00e8 stato notato fin da giovanissimo dai dirigenti del Siena. L'esordio in Serie A avviene il 7 maggio 2006 a San Siro in -Siena. Successivamente il brasiliano collezioner\u00e0 un'altra presenza in quel campionato. Nella stagione seguente non scende mai in campo e nel 2007-2008 viene ceduto in prestito al , appena retrocesso in Serie C1, dove gioca 7 partite.\nIn seguito, il Siena lo riporta in Toscana e nel corso della stagione 2008-2009 la sua prima presenza avviene in Juventus-Siena (1-0) del gennaio 2009. Termina l'annata con un'ulteriore presenza.\nIl 10 luglio 2009 passa in prestito al . Nel gennaio 2011 rientra al Siena che successivamente il 27 gennaio lo gira in prestito al Paran\u00e1, facendolo cos\u00ec ritornare in patria. Qui mette assieme 22 presenze nella S\u00e9rie B, corredate da un goal, e disputa 8 partite, sempre con un gol, nel Campionato Paranaense.\nHa origini trentine da parte di sua nonna, nativa di Trento e ha avi austriaci."}
{"id": "2189044", "revid": "3732", "url": "https://it.wikipedia.org/wiki?curid=2189044", "title": "Atletica leggera ai Giochi della XV Olimpiade - 1500 metri piani", "text": "La competizione dei 1500 metri piani maschili di atletica leggera ai Giochi della XV Olimpiade si \u00e8 disputata nei giorni dal 24 al 26 luglio 1952 allo Stadio olimpico di Helsinki.\nLa gara.\nIl tedesco Rolf Lamers fa una gara di supporto al connazionale (e neo primatista mondiale) Werner Lueg, conducendo il gruppo su un ritmo veloce nei primi due giri. Al terzo giro Lueg passa in testa ed allunga. All'ingresso del rettilineo finale \u00e8 seguito a 3 metri dal sorprendente lussemburghese Barthel, davanti ai pi\u00f9 quotati McMillen (USA) e El Mabrouk (Francia).\nBarthel agguanta il tedesco a 50 metri dalla fine e lo supera; anche McMillen supera il tedesco e giunge ad un decimo dal lussemburghese, sorpreso tanto quanto il pubblico della propria vittoria. Barthel ha stabilito anche il nuovo primato dei Giochi.\nRisultati.\nFinale.\nLa vittoria di Barthel \u00e8 l'unica ottenuta da un lussemburghese nell'atletica leggera alle Olimpiadi in tutto il XX secolo."}
{"id": "2189045", "revid": "180559", "url": "https://it.wikipedia.org/wiki?curid=2189045", "title": "Stereo notte", "text": ""}
{"id": "2189046", "revid": "3732", "url": "https://it.wikipedia.org/wiki?curid=2189046", "title": "Atletica leggera ai Giochi della XV Olimpiade - 5000 metri piani", "text": "La competizione dei 5000 metri piani maschili di atletica leggera ai Giochi della XV Olimpiade si \u00e8 disputata nei giorni 22 e 24 luglio 1952 allo Stadio olimpico di Helsinki.\nLa gara.\nGaston Reiff, l'uomo che ha conquistato il titolo quattro anni prima a Londra battendo Emil Z\u00e1topek, concede la rivincita al cecoslovacco. Gli occhi degli esperti sono puntati anche sul tedesco Schade e sul francese Mimoun.\nIn batteria Schade migliora il primato olimpico correndo in 14'15\"4.\nIn finale il tedesco si mette alla testa del gruppo e conduce a buon ritmo gran parte della gara. All'ultimo chilometro il campione olimpico Reiff, clamorosamente, abbandona. Alla campana dell'ultimo giro Z\u00e1topek passa a condurre con Schade e Mimoun nella sua scia. Alla fine del rettilineo opposto a quello di arrivo per\u00f2 viene sopravanzato dal tedesco, da Mimoun e anche dall'inglese Chataway. Solo quarto all'ultima curva, il ceco fa partire una rabbiosa volata, riprende ad uno ad uno gli avversari e va a vincere. Il cecoslovacco ha migliorato il fresco record olimpico di quasi 9 secondi.\nZ\u00e1topek corre l'ultimo giro in 58\"1 e gli ultimi 200 metri in 28\"3."}
{"id": "2189047", "revid": "3732", "url": "https://it.wikipedia.org/wiki?curid=2189047", "title": "Atletica leggera ai Giochi della XV Olimpiade - 10000 metri piani", "text": "La competizione dei 10000 metri piani maschili di atletica leggera ai Giochi della XV Olimpiade si \u00e8 disputata il giorno 20 luglio 1952 allo Stadio olimpico di Helsinki.\nL'eccellenza mondiale.\nIl campione in carica nonch\u00e9 favoritissimo, Emil Z\u00e1topek, rimette in palio il titolo conquistato quattro anni prima.\nFinale.\nFinale diretta con 33 partenti.\nL'olimpionico ceco per un po' rimane in mezzo al gruppo, poi al terzo chilometro prende il comando della corsa. Comincia una progressione con la quale stacca perentoriamente tutti gli avversari ad uno ad uno. All'ottavo chilometro lascia indietro anche il francese Mimoun, poi copre il giro finale in 64\" e vince con un rettilineo di vantaggio e il record olimpico. Tra il Z\u00e1topek del 1952 e il Z\u00e1topek del 1948 c'\u00e8 un abisso di 42 secondi."}
{"id": "2189048", "revid": "3732", "url": "https://it.wikipedia.org/wiki?curid=2189048", "title": "Atletica leggera ai Giochi della XV Olimpiade - 3000 metri siepi", "text": "La competizione dei 3000 metri siepi di atletica leggera ai Giochi della XV Olimpiade si \u00e8 disputata nei giorni 23 e 25 luglio 1952 allo Stadio olimpico di Helsinki.\nLa gara.\nIn giugno il sovietico Kazancev stabilisce il nuovo record europeo con 8'48\"6. Si prevede che ad Helsinki la far\u00e0 da padrone.\nIn finale, invece, l'americano Ashenfelter, con una gara sempre all'attacco, arriva primo al traguardo stabilendo anche il nuovo record olimpico.\nLa vittoria Ashenfelter \u00e8 una delle pi\u00f9 contro-pronosticate di quest'edizione dei Giochi.\nRisultati.\nFinale.\nPer la sua impresa olimpica Ashenfelter viene premiato come migliore atleta USA dell'anno negli sport non professionistici (\u00abJames E. Sullivan Award\u00bb)."}
{"id": "2189050", "revid": "287204", "url": "https://it.wikipedia.org/wiki?curid=2189050", "title": "Atletica leggera ai Giochi della XV Olimpiade - Maratona", "text": "La competizione della maratona di atletica leggera ai Giochi della XV Olimpiade si \u00e8 disputata il giorno 27 luglio 1952 con partenza e arrivo allo Stadio olimpico di Helsinki.\nClassifica.\nLa miglior prestazione mondiale \u00e8 dell'inglese Jim Peters con 2h20'43\". In gara Emil Z\u00e1topek, che corre la sua prima maratona ufficiale, rimane coperto dietro ai primi. Al 19\u00b0 chilometro si trova solo con Peters e lo svedese Jansson. Ad un certo punto dice loro in inglese: \"Non stiamo tenendo un ritmo troppo basso?\". Non riceve risposta e allora decide di passare dalle parole ai fatti. I due provano a stargli dietro ma poi devono cedere; Peters \"cuoce\" prima dell'arrivo. Z\u00e1topek arriva solitario al traguardo senza problemi. Terzo oro con il terzo record olimpico. Nel finale supera Jansson anche Reinaldo Gorno, rimasto prudentemente sul proprio passo."}
{"id": "2189053", "revid": "3732", "url": "https://it.wikipedia.org/wiki?curid=2189053", "title": "Atletica leggera ai Giochi della XV Olimpiade - 110 metri ostacoli", "text": "La competizione dei 110 metri ostacoli maschili di atletica leggera ai Giochi della XV Olimpiade si \u00e8 disputata nei giorni 23 e 24 luglio 1952 allo Stadio olimpico di Helsinki.\nLa gara.\nHarrison Dillard non aveva potuto partecipare a Londra 1948 per una caduta ai Trials. Quattro anni dopo ci riprova.\nIn batteria eguaglia il record olimpico con 13\"9, battendo il connazionale Davis (14\"0). Si preannuncia una lotta a due per l'oro.\nDillard vince la propria semifinale in 14\"0; mentre Davis prevale nell'altra in 14\"4, dopo una partenza non proprio azzeccata.\nIn finale Jack Davis commette una falsa partenza. Al secondo sparo scatta in testa Dillard; Davis gli rimane dietro per tutta la gara, sempre sul punto di affiancarlo e superarlo, ma Dillard non molla di un centimetro e conclude vittorioso la gara. Entrambi stabiliscono il nuovo primato dei Giochi.\nArthur Barnard, indietro di circa 4 metri, completa la tripletta statunitense.\nRisultati.\nFinale.\nNel 1955 Dillard verr\u00e0 premiato come migliore atleta USA dell'anno negli sport non professionistici (\u00abJames E. Sullivan Award\u00bb)."}
{"id": "2189055", "revid": "72396", "url": "https://it.wikipedia.org/wiki?curid=2189055", "title": "Atletica leggera ai Giochi della XV Olimpiade - 400 metri ostacoli", "text": "La competizione dei 400 metri ostacoli maschili di atletica leggera ai Giochi della XV Olimpiade si \u00e8 disputata nei giorni 20 e 21 luglio 1952 allo Stadio olimpico di Helsinki.\nL'eccellenza mondiale.\nIl 9 luglio il sovietico Jurij Litujev ferma il cronometro in 51\"2 in una gara locale, senza le attrezzature per l'omologazione internazionale. Sarebbe stato il nuovo record europeo.\nLa gara.\nGli organizzatori non hanno favorito gli atleti in gara: semifinali e finali si disputano nello stesso giorno (sar\u00e0 l'ultima volta ai Giochi).\nL'americano Charles Moore \u00e8 imbattuto dal 1949. Ai Trials ha vinto in 50\"7, diventando il secondo uomo a correre la distanza in meno di 51\". \u00c8 l'uomo da battere.\nMoore d\u00e0 una prova del suo stato di forma correndo in 50\"8 (50\"98) al secondo turno, nuovo primato olimpico. Nella sua batteria si qualifica il campione europeo Armando Filiput, terzo.\nLa prima semifinale \u00e8 vinta dal sovietico Litujev (51\"8), mentre la seconda \u00e8 appannaggio di Moore in un comodo 52\"0. Filiput si qualifica giungendo ancora terzo.\nIn finale nessuno decide di sorprendere con una partenza all'attacco Moore che, dal terzo ostacolo, applica il suo ritmo e stacca gli avversari. Litujev forza l'andatura cercando di mantenere 13 passi tra ogni ostacolo, mentre Moore applica i consueti 15 appoggi. Facendo leva sulla sua velocit\u00e0 di base, prende il largo e vince di oltre 3 metri.\nArmando Filiput si classifica al sesto posto con 54\"4.\nRisultati.\nFinale.\nMoore concluder\u00e0 l'annata imbattuto, totalizzando 23 successi consecutivi."}
{"id": "2189058", "revid": "3732", "url": "https://it.wikipedia.org/wiki?curid=2189058", "title": "Atletica leggera ai Giochi della XV Olimpiade - Salto in alto maschile", "text": "La competizione del salto in alto maschile di atletica leggera ai Giochi della XV Olimpiade si \u00e8 disputata il giorno 20 luglio 1952 allo Stadio olimpico di Helsinki.\nRisultati.\nTurno eliminatorio.\nQualificazione a metri 1,87 \nFinale.\nDa 1,98 l'asticella viene posta a 2,01. \u00c8 la selezione decisiva della gara: gli atleti, da sette, rimangono in quattro: gli americani Davis e Wiesner, il brasiliano da Conceic\u00e3o e lo svedese Svensson.\nI due americani passano 2,01 alla prima prova. Gli avversari vengono invece eliminati, lasciando i due americani a contendersi l'oro.\nA 2,04, record olimpico, Davis e Wiesner sbagliano: \u00e8 il loro primo errore in tutta la gara. Davis valica l'asticella alla seconda prova, mentre Wiesner non ci riesce e si prende l'argento.\nI primi due classificati sono anche compagni di squadra della stessa universit\u00e0 texana.\nDopo l'oro olimpico, Davis, alto 2,04 metri, si dedicher\u00e0 alla pallacanestro professionistica."}
{"id": "2189059", "revid": "3732", "url": "https://it.wikipedia.org/wiki?curid=2189059", "title": "Atletica leggera ai Giochi della XV Olimpiade - Salto con l'asta", "text": "La competizione del salto con l'asta di atletica leggera ai Giochi della XV Olimpiade si \u00e8 disputata nei giorni 21 e 22 luglio 1952 allo Stadio olimpico di Helsinki.\nRisultati.\nTurno eliminatorio.\nQualificazione a metri 4,00\nFinale.\nLa misura di 4,40 fa selezione. Solo quattro atleti la superano: gli americani Richards (gi\u00e0 bronzo a Londra 1948) e Laz, lo svedese Lundberg ed il sovietico Denisenko. Tutti alla prima prova.\nAlla misura successiva, 4,50, tutti invece sbagliano al primo tentativo. Solo i due americani vanno su al secondo; i due europei vengono invece eliminati.\nA 4,55 Richards e Laz mostrano la loro stanchezza: i primi due tentativi di entrambi vanno a vuoto. Dopo cinque snervanti ore di gara, Richards riesce a trovare la forza e la concentrazione per valicare la misura. Vince con il nuovo record olimpico.\nPer il nuovo regolamento, Lundberg e Denisenko non disputano il salto di spareggio. Ma il compito di classificarli si presenta arduo: i loro ultimi salti sono stati identici, ed hanno anche lo stesso numero di errori totali.\nPer attribuire il bronzo bisogna risalire alla misura d'ingresso: Lundberg \u00e8 entrato in gara dopo Denisenko e quindi il bronzo va allo svedese.\nRobert Richards, forse caso unico nell'atletica ai Giochi, \u00e8 un sacerdote della Chiesa metodista. Dopo la vittoria si inginocchia sulla pista per raccogliersi in preghiera.\nL'anno precedente Richards era stato premiato come migliore atleta USA negli sport non professionistici (\u00abJames E. Sullivan Award\u00bb)."}
{"id": "2189060", "revid": "16758", "url": "https://it.wikipedia.org/wiki?curid=2189060", "title": "Atletica leggera ai Giochi della XV Olimpiade - Salto in lungo maschile", "text": "La competizione del salto in lungo maschile di atletica leggera ai Giochi della XV Olimpiade si \u00e8 disputata il giorno 21 luglio 1952 allo Stadio olimpico di Helsinki.\nRisultati.\nTurno eliminatorio.\nQualificazione: 7,20 m\nSette atleti ottengono la misura richiesta. Ad essi sono aggiunti i cinque migliori risultati (in realt\u00e0 sono sette, perch\u00e9 ci sono due ex aequo), fino a 7,09 m.\nLa miglior prestazione appartiene a Meredith Gourdine (USA) con 7,41 m.\nFinale.\nFavoriti sono gli americani: Brown (14 vittorie su 16 gare nella stagione), Gourdine (vincitore dei Trials con 7,73) e Biffle.\nDopo il primo salto \u00e8 in testa Meredith Gourdine con 7,38. Al terzo turno Gourdine e Biffle superano entrambi i 7,50 metri, con Biffle davanti al connazionale di soli 4\u00a0cm.\nNei turni successivi Gourdine cerca di scalzare Biffle dalla prima posizione: 7,49, 7,36 e 7,51 all'ultimo salto. Biffle rimane d'oro e a Gourdine va l'argento.\nAl migliore degli americani, George Brown, il numero 17 ha portato sfortuna: totalizza in finale tre nulli e perde la sua occasione olimpica."}
{"id": "2189062", "revid": "180559", "url": "https://it.wikipedia.org/wiki?curid=2189062", "title": "Stereo due", "text": ""}
{"id": "2189063", "revid": "3732", "url": "https://it.wikipedia.org/wiki?curid=2189063", "title": "Atletica leggera ai Giochi della XV Olimpiade - Salto triplo", "text": "La competizione del salto triplo di atletica leggera ai Giochi della XV Olimpiade si \u00e8 disputata il giorno 23 luglio 1952 allo Stadio olimpico di Helsinki.\nRisultati.\nTurno eliminatorio.\nQualificazione: 14,55 m\nQuindici atleti ottengono la misura richiesta.\nLa miglior prestazione appartiene a Adhemar da Silva (Bra) con 15,32 m.\nFinale.\nAl primo turno il primatista mondiale (16,01) Ferreira da Silva esordisce con un salto a 15,95. Gli avversari rimangono pietrificati, tanto che nessuno fa meglio di 15,07.\nAl secondo turno il pubblico festeggia il record del mondo del brasiliano, che atterra a 16,12.\nIl venezuelano Devonish guida la classifica dei secondi con 15,52. Dopo un terzo turno interlocutorio, il sovietico Leonid \u0160\u010derbakov fa un salto a 15,98 che gli vale il record europeo e la seconda posizione. Al turno successivo fa un buon 15,84.\nDevonish si ritira per infortunio, invece il capolista da Silva mostra le sue eccezionali doti agonistiche eseguendo altri salti oltre i 16 metri: 16,09 al quarto turno e poi 16,22 al quinto (nuovo record del mondo) e 16,05 al sesto. Il pubblico \u00e8 in visibilio.\nNella finale Ferreira da Silva ha battuto il suo precedente record mondiale di 16,01 ben quattro volte.\nA fine gara triplista brasiliano, acclamato dal pubblico, compie il giro d'onore, un raro evento (all'epoca).\nAdhemar Ferreira da Silva \u00e8 il primo brasiliano a vincere un oro olimpico nell'atletica leggera."}
{"id": "2189067", "revid": "3732", "url": "https://it.wikipedia.org/wiki?curid=2189067", "title": "Atletica leggera ai Giochi della XV Olimpiade - Getto del peso maschile", "text": "La competizione del getto del peso maschile di atletica leggera ai Giochi della XV Olimpiade si \u00e8 disputata il giorno 21 luglio 1952 allo stadio olimpico di Helsinki.\nRisultati.\nAi Trials USA la classifica dei primi posti \u00e8 serrata: solo 5 centimetri hanno separato i primi tre. Ad Helsinki ci si aspetta una battaglia.\nL'americano O'Brien mostra al mondo una tecnica da lui inventata: si pone di spalle rispetto alla direzione di lancio, poi si piega in due, contraendo il busto prima della \"frustata\".\nTurno eliminatorio.\nTredici atleti ottengono la misura richiesta.\nLa miglior prestazione appartiene a Parry O'Brien (USA), con 16,05 m.\nFinale.\nPreoccupato per l'arrivo della pioggia, Parry O'Brien, il favorito, si concentra sul primo lancio. Ne esce un 17,41 che \u00e8 il nuovo record olimpico. O'Brien mette sotto pressione gli avversari. Al terzo turno Hooper lancia a 17,08. Invece Fuchs centra tre nulli consecutivi, finch\u00e9 al quinto turno lancia a 17,06. Hooper tenta il tutto per tutto all'ultima prova e riesce ad arrivare a soli due centimetri dal capolista.\nQuesta volta i primi due posti dei Trials USA vengono invertiti. Curiosamente, O'Brien vince con la stessa misura che aveva valso a Hooper la vittoria alle selezioni nazionali.\nPer Jim Fuchs \u00e8 il secondo bronzo olimpico, dopo quello vinto a Londra 1948."}
{"id": "2189068", "revid": "3732", "url": "https://it.wikipedia.org/wiki?curid=2189068", "title": "Atletica leggera ai Giochi della XV Olimpiade - Lancio del disco maschile", "text": "La competizione del lancio del disco maschile di atletica leggera ai Giochi della XV Olimpiade si \u00e8 disputata il giorno 22 luglio 1952 allo Stadio olimpico di Helsinki.\nRisultati.\nTurno eliminatorio.\nQualificazione: 46,00 m\nDiciassette atleti ottengono la misura richiesta.\nLa miglior prestazione appartiene ad Adolfo Consolini, con 51,89 m.\nFinale.\nLa gara \u00e8 dominata dall'americano Simeon Iness, che batte il record olimpico di Adolfo Consolini (52,78) con ciascuno dei suoi sei lanci. Inoltre, i tre migliori lanci della gara sono tutti suoi.\nAnche Consolini, campione uscente, si migliora (di 1 metro esatto), ma non basta per salire sul gradino pi\u00f9 alto del podio. Il pi\u00f9 deluso \u00e8 il primatista mondiale Gordien, che \u00e8 protagonista di una gara incolore e rimane ai piedi del podio."}
{"id": "2189072", "revid": "3732", "url": "https://it.wikipedia.org/wiki?curid=2189072", "title": "Atletica leggera ai Giochi della XV Olimpiade - Lancio del martello", "text": "La competizione del lancio del martello di atletica leggera ai Giochi della XV Olimpiade si \u00e8 disputata il giorno 24 luglio 1952 allo Stadio olimpico di Helsinki.\nRisultati.\nTurno eliminatorio.\nQualificazione: 49,00 m.\nBen 25 atleti raggiungono la misura richiesta.\nLa miglior prestazione appartiene al ventenne J\u00f3zsef Cserm\u00e1k, che alla sua prima esperienza internazionale batte il record olimpico con un lancio a 57,20.\nFinale.\nJ\u00f3zsef Cserm\u00e1k si presenta con un lancio a 58,45, altro record olimpico. Al terzo turno il ragazzo scaglia l'attrezzo oltre la fettuccia dei 60 metri, divenendo il primo uomo al mondo a superare la distanza. Questo exploit gli vale la medaglia d'oro."}
{"id": "2189073", "revid": "287204", "url": "https://it.wikipedia.org/wiki?curid=2189073", "title": "Atletica leggera ai Giochi della XV Olimpiade - Lancio del giavellotto maschile", "text": "La competizione del lancio del giavellotto maschile di atletica leggera ai Giochi della XV Olimpiade si \u00e8 disputata il giorno 24 luglio 1952 allo Stadio olimpico di Helsinki.\nRisultati.\nTurno eliminatorio.\nDiciassette atleti ottengono la misura richiesta.\nLa miglior prestazione appartiene a Toivo Hyyti\u00e4inen (Fin) con 71,29 m.\nFinale.\nLo statunitense Miller comincia bene la gara con 72,46. Al secondo turno il connazionale Young stabilisce il nuovo record olimpico con 73,78.\nCi si aspetta una grande gara, invece nessuno si migliora. Young fa un altro buon lancio al terzo turno: 72,80. Poi in testa la competizione si spegne.\nChi continua a lanciare oltre i 70 metri \u00e8 il campione europeo Toivo Hyyti\u00e4inen (71,89 al primo turno): 5 dei suoi 6 lanci vanno sopra la misura. Il finlandese per\u00f2 non riesce a migliorare il suo lancio d'esordio e coglie il bronzo.\nCyrus Young si \u00e8 fatto il regalo pi\u00f9 bello per il giorno del suo 24\u00ba compleanno."}
{"id": "2189074", "revid": "767487", "url": "https://it.wikipedia.org/wiki?curid=2189074", "title": "I nostri anni (film)", "text": "I nostri anni \u00e8 un film del 2000 di Daniele Gaglianone.\n\u00c8 stato presentato in concorso al Torino Film Festival 2000 e nella Quinzaine des R\u00e9alisateurs al Festival di Cannes 2001.\nTrama.\nAlberto e Natalino, ex-partigiani, si ritrovano dopo anni di distanza a ripercorrere vicende passate, dopo che Alberto entrato in un ospizio, trova un ex-fascista comandante delle brigate nere che aveva ucciso un suo compagno d'armi, Silurino.\nIl film si chiude con la frase: \u00ab\"i nostri anni sono passati come una storia che ci \u00e8 stata raccontata e il luogo dove accaddero queste cose non ne serber\u00e0 traccia.\"\u00bb\nRiconoscimenti.\nIl film ha vinto il premio per il miglior lungometraggio al Cervino Cinemountain 2001.\nGaglianone \u00e8 stato candidato al Nastro d'argento al miglior regista esordiente."}
{"id": "2189075", "revid": "767487", "url": "https://it.wikipedia.org/wiki?curid=2189075", "title": "Maximiliano R\u00e9", "text": "Carriera.\nMaximiliano R\u00e9 \u00e8 un centrocampista offensivo.\nHa cominciato a giocare nella squadra della sua citt\u00e0, il Rosario Central. Ha disputato alcune partire della Prima Divisione argentina, l'equivalente della Serie A italiana.\nAcquistato dai dirigenti senesi \u00e8 considerato uno dei talenti maggiori argentini, ma non ha avuto occasioni per mettersi in mostra.\nDurante la sessione invernale del calciomercato 2008-09, non trovando spazio tra i bianconeri viene ceduto a titolo temporaneo (prestito) alla Colligiana che disputa il Campionato di Lega Pro Seconda Divisione, e nella stessa categoria lo troviamo nella stagione 2009-10 nelle file della UD Ibiza-Eivissa."}
{"id": "2189076", "revid": "3732", "url": "https://it.wikipedia.org/wiki?curid=2189076", "title": "Atletica leggera ai Giochi della XV Olimpiade - Decathlon", "text": "La competizione del decathlon di atletica leggera ai Giochi della XV Olimpiade si \u00e8 disputata i giorni 25 e 26 luglio 1952 allo Stadio olimpico di Helsinki.\nRisultati.\nClassifica Finale.\nIl campione olimpico e primatista mondiale (7.825 punti) in carica, lo statunitense Mathias, vince con un distacco di ben 912 punti sul secondo classificato, migliorando anche il proprio record mondiale.\nAppagato dalle sue vittorie e dal suo record, Mathias si ritira giovanissimo dalla scena agonistica. Non ha ancora compiuto 22 anni, ha disputato 11 decathlon in carriera e li ha vinti tutti.\nIl suo record di due vittorie consecutive nel Decathlon sar\u00e0 eguagliato dal britannico Daley Thompson negli anni 1980 e 1984."}
{"id": "2189077", "revid": "3732", "url": "https://it.wikipedia.org/wiki?curid=2189077", "title": "Atletica leggera ai Giochi della XV Olimpiade - Marcia 10000 metri", "text": "La competizione della marcia 10000 metri di atletica leggera ai Giochi della XV Olimpiade si \u00e8 disputata nei giorni 24 e 27 luglio 1952 allo Stadio olimpico di Helsinki.\nRisultati.\nFinale.\nMikaelsson il successo di Londra 1948.\n\u00c8 l'ultima volta che una gara olimpica di marcia viene disputata in pista. Dai Giochi del 1956 i 10\u00a0km saranno sostituiti dalla prova su strada dei 20\u00a0km."}
{"id": "2189079", "revid": "3732", "url": "https://it.wikipedia.org/wiki?curid=2189079", "title": "Atletica leggera ai Giochi della XV Olimpiade - Marcia 50 km", "text": "La competizione della marcia 50 km di atletica leggera ai Giochi della XV Olimpiade si \u00e8 disputata il giorno 21 luglio 1952 con partenza e arrivo allo Stadio olimpico di Helsinki.\nFinale.\nSono presenti il campione olimpico uscente, lo svedese Ljunggren, e il campione europeo, Pino Dordoni.\nFin dal decimo chilometro la gara vive sul duello tra lo svedese e l'italiano. I due procedono appaiati dandosi il cambio per fare il vuoto alle loro spalle. Al controllo-rifornimento dei 35\u00a0km Dordoni si accorge che Ljunggren indugia pi\u00f9 del dovuto. Capisce che \u00e8 quasi agli sgoccioli, d\u00e0 uno strappo e stacca il rivale, giungendo da solo al traguardo. Ljunggren nel frattempo si ritira. Dordoni vince con il nuovo record olimpico."}
{"id": "2189080", "revid": "124123", "url": "https://it.wikipedia.org/wiki?curid=2189080", "title": "Caroline Trentini", "text": "Carriera.\nScoperta all'et\u00e0 di 13 anni nella sua citt\u00e0, dallo stesso agente di Gisele B\u00fcndchen, Caroline Trentini per intraprendere la carriera di modella si trasferisce a San Paolo, e dopo appena un anno a New York. Diventa conosciuta nell'ambiente della moda dopo aver posato per il fotografo Juergen Teller nella campagna pubblicitaria di Marc Jacobs.\nIn breve tempo la Trentini sfila per Louis Vuitton, Valentino, Anna Sui, Versace, Chanel, Christian Dior, L.A.M.B., Baby Phat, Vera Wang, Oscar de la Renta, Ralph Lauren, Calvin Klein, e Dolce &amp; Gabbana ed appare sulle copertine di \"ELLE\", \"Harper's Bazaar\" e \"Vogue\".\nHa sfilato per Victoria's Secret nel 2005, 2006 e 2009.\nNel 2007 viene scelta come testimonial per Gucci, Oscar de la Renta, Dolce &amp; Gabbana, Dsquared\u00b2, Mulberry, DKNY e Carlos Miele. Nel numero di maggio 2007, la Trentini insieme alle colleghe Doutzen Kroes, Jessica Stam, Raquel Zimmermann, Sasha Pivovarova, Agyness Deyn, Coco Rocha, Hilary Rhoda, Chanel Iman, e Lily Donaldson, viene nominata supermodel.\nNel 2009 partecipa alla Settimana della moda di New York sfilando per Oscar de la Renta e Michael Kors, mentre nel 2011 viene scelta, insieme a Karlie Kloss, per essere il volto della campagna \"Bally\" autunno/inverno 2011/2012. \nAttualmente Caroline Trentini lavora per le agenzie di moda Why Not Model Agency, Storm Model Agency, Marilyn Agency, Zucca Model Agency, View Management, e MY Model Management.\nVita privata.\nDopo qualche anno di fidanzamento, ha sposato il fotografo Fabio Bartelt lo scorso 18 aprile 2012 con una cerimonia privata e rito cattolico in una chiesa di Santa Catarina.\nPer l'occasione la Trentini ha indossato un abito disegnato per lei da Oliver Theyskens, con scollo a cuore e ricamatura fine sul petto e sulle braccia; per la tale occasione, la modella brasiliana \u00e8 stata criticata da numerose riviste di moda, che hanno giudicato il suo abito estremamente simile a quello scelto da Kate Middleton l'anno precedente per il proprio matrimonio. La coppia ha due figli, Bento Jacob, nato il 9 agosto 2013 e Benoah Jacob, nato il 2 giugno 2016."}
{"id": "2189081", "revid": "3732", "url": "https://it.wikipedia.org/wiki?curid=2189081", "title": "Atletica leggera ai Giochi della XV Olimpiade - Staffetta 4\u00d7100 metri maschile", "text": "La competizione della staffetta 4\u00d7100 metri maschile di atletica leggera ai Giochi della XV Olimpiade si \u00e8 disputata nei giorni 26 e 27 luglio 1952 allo Stadio olimpico di Helsinki.\nRisultati.\nSemifinali.\nL'Italia non \u00e8 scesa in pista per un incidente a Franco Leccese."}
{"id": "2189082", "revid": "3732", "url": "https://it.wikipedia.org/wiki?curid=2189082", "title": "Atletica leggera ai Giochi della XV Olimpiade - Staffetta 4\u00d7400 metri", "text": "La competizione della staffetta 4\u00d7400 metri maschile di atletica leggera ai Giochi della XV Olimpiade si \u00e8 disputata nei giorni 26 e 27 luglio 1952 allo Stadio olimpico di Helsinki.\nRisultati.\nFinale.\nQuattro anni prima a Londra la Giamaica, mentre conduceva la gara, fu costretta al ritiro per uno strappo muscolare occorso al terzo frazionista, Arthur Wint. Ad Helsinki i caraibici ci riprovano.\nArthur Wint questa volta \u00e8 il primo frazionista; dopo 400 metri sono in testa gli Stati Uniti con Ollie Matson; dopo di lui Gene Cole aumenta il vantaggio USA (parziale di 45\"5, oltre un secondo meglio del suo personale nella gara individuale).\nQuando Herbert McKenley per la Giamaica riceve il testimone, accusa un distacco di ben 12 metri. Il caraibico parte a razzo e dopo 200 metri ha gi\u00e0 rimontato 4 metri. Tutti pensano che di l\u00ec a poco finisca il fiato, invece riduce tutto il distacco e, addirittura supera gli Stati Uniti. Il suo giro di pista \u00e8 cronometrato in 44\"6. Nessuno ha mai corso una frazione della staffetta 4x400 in meno di 45\", perci\u00f2 si pu\u00f2 ben dire che McKenley abbia compiuto un'impresa.\nMcKenley cede a George Rhoden il compito di difendere la prima posizione. Il fresco campione olimpico dei 400 metri \u00e8 sfidato dall'americano Malvin Whitfield, bicampione olimpico degli 800 metri. Whitfield impressiona per la sua resistenza alla velocit\u00e0: regge il ritmo di Rhoden senza problemi, gli sta alle costole per tutto il giro di pista. Ma non riesce a sopravanzare il giamaicano, che taglia il traguardo con un decimo di vantaggio.\nEntrambe le squadre hanno migliorato il record mondiale di oltre 4 secondi: il pi\u00f9 robusto miglioramento nella storia della specialit\u00e0. Anche la Germania, medaglia di bronzo, \u00e8 andata sotto il record precedente."}
{"id": "2189089", "revid": "767487", "url": "https://it.wikipedia.org/wiki?curid=2189089", "title": "Faverolles (pollo)", "text": "Faverolles \u00e8 una razza pesante di pollo originaria della Francia, e pi\u00f9 precisamente dell'omonimo villaggio da cui prende il nome. Nata come pollo da carne a partire da molte razze incrociate tra loro, la razza \u00e8 diventata nel ventesimo secolo principalmente un pollo da esposizione, grazie a varie caratteristiche fisiche. Si tratta di un pollo possente e dal ricco piumaggio, dotato di cresta semplice e di una folta barba. I tratti pi\u00f9 salienti sono la colorazione principale, la \"Salmonata\", e il fatto di essere pentadattilo, ovvero di possedere cinque dita, a differenza della maggior parte dei polli che ne ha quattro. Le zampe sono anche parzialmente impiumate. Gli allevatori tedeschi si sono concentrati all'inizio del '900 a selezionare la razza cambiando diverse caratteristiche, e sono riusciti a creare una loro versione, tutt'oggi presente, chiamata appunto Faverolles Tedesca.\nOrigini.\nNel diciannovesimo secolo in alcuni paesi europei il mercato del pollo da carne era in continua crescita. A tale scopo venivano utilizzati i polli presenti nelle campagne, ma con l'arrivo delle grandi razze asiatiche, gli allevatori cercarono di aumentare la mole e il peso del loro pollame utilizzando le nuove arrivate.Anche in Francia il mercato era sempre pi\u00f9 in espansione, per cui gli allevatori si prefissarono lo scopo di creare un pollo da carne che potesse soddisfare le esigenze dei mercati parigini. Tutto inizi\u00f2 intorno alla met\u00e0 dell'800, nel dipartimento dell'Eure-et-Loir, intorno alla citt\u00e0 di Houdan, la quale ha dato il nome all'omonima razza francese. E la selezione part\u00ec utilizzando proprio la Houdan, a quel tempo nota razza da carne pentadattila che presentava per\u00f2 lo sconveniente di essere dotata sia di un grande ciuffo di penne che di barba e favoriti, caratteristiche considerate un difetto per un pollo da carne. Gli allevatori cercarono quindi di eliminare il ciuffo ma di mantenere il rapido accrescimento e il buon peso della Houdan, e utilizzarono nella selezione molte altre razze, decisamente diverse l'una dall'altra: Brahma, Cocincina, Coucou de Rennes, Langshan e Dorking. Il materiale da cui si part\u00ec fu dunque molto eterogeneo sia morfologicamente che geograficamente; si usarono infatti razze di origine asiatica, inglese e francese.Ovviamente un insieme di geni e caratteristiche cos\u00ec diversi diede luogo a un risultato altrettanto eterogeneo. Il merito di aver fissato la razza va a Roullier Arnoult, direttore della scuola di avicoltura di Gambais, il quale inizi\u00f2 una selezione molto pi\u00f9 accurata e cerc\u00f2 la pi\u00f9 grande omogeneit\u00e0 possibile. Cos\u00ec nel 1870 videro la luce i primi esemplari della nuova razza, che prese il nome di Faverolles, dal nome del villaggio vicino al luogo di selezione, tra Dreux e Houdan. Questi primi polli erano diversi dall'attuale Faverolles: il piumaggio era bianco nel gallo e fulvo o rosso nella gallina, e le dita potevano essere quattro o cinque. Tuttavia veniva data preferenza agli esemplari con quattro dita, dall'accrescimento pi\u00f9 rapido e di costituzione pi\u00f9 forte.Quando raggiunse l'Inghilterra, la Faverolles divent\u00f2 oggetto di intensa selezione, la quale \u00e8 stata continuata in Germania, con lo scopo di: aumentare la mole, accorciare il corpo e modificare la forma. Nel 1912 salt\u00f2 fuori il prodotto di tale selezione, che venne chiamato Deutsche Lachshuehner (Pollo Salmonato Tedesco). I tedeschi si appropriarono quindi della paternit\u00e0 della razza, e solo quasi un secolo pi\u00f9 tardi, nel 2001, la razza venne chiamata Faverolles Tedesca. In Germania la tipologia originale, quella francese, non \u00e8 stata mai riconosciuta, mentre la Francia ha accettato entrambe, chiamandole Faverolles Claire (Faverolles Chiara) e Faverolles Fonc\u00e9 (Faverolles Scura). Questa distinzione \u00e8 stata fatta in base alla differenza presente nella colorazione principale: la Faverolles Francese si presenta in una colorazione pi\u00f9 chiara, definita \"Argentata Frumento\", mentre la Tedesca in una pi\u00f9 scura, chiamata \"Salmonata\".\nStandard.\nLa Faverolles \u00e8 un pollo imponente e pesante, dotato di piumaggio abbondante e di un corpo largo e lungo. Nonostante la sua mole \u00e8 un volatile dal portamento maestoso ed elegante, privo di grossolanit\u00e0 e pesantezza.\nFaverolles Tedesca.\nMantiene le caratteristiche dell'originale, pur essendo pi\u00f9 robusta e larga.\nColorazioni.\nLa variet\u00e0 originale della Faverolles Francese, ovvero la Faverolles Claire, \u00e8 l\"'Argentata Frumento\", che \u00e8 appunto pi\u00f9 chiara rispetto alla variet\u00e0 principale della Faverolles Tedesca, la \"Salmonata\". La differenza tra queste due colorazioni sta soprattutto nella parte superiore del piumaggio (mantellina, dorso, spalle e ali): nella Tedesca la colorazione tende al bruno rossastro nel gallo e nel rosso salmone nella gallina, mentre nella Francese \u00e8 bianco crema nel gallo e salmone chiaro nella gallina. La Faverolles Francese \u00e8 presente anche nella colorazione \"Sparviero\", mentre quella Tedesca in molte altre variet\u00e0: \"Bianca\", \"Bianca Columbia\", \"Blu\", \"Nera\".\nQualit\u00e0.\nLa Faverolles \u00e8 nata come razza produttrice di carne dalla pelle bianca, ma oggi \u00e8 soprattutto un ottimo animale da compagnia e da esposizione. Sono polli infatti dal carattere mansueto e docile, che si adattano a vivere in un giardino recintato. Tuttavia rischiano di ingrassare, per cui lo spazio a loro disposizione non deve mai essere poco n\u00e9 devono essere alimentati in eccesso con le miscele di granaglie. Amano muoversi, ma sono cattivi volatori, quindi se allevati in recinto, lo steccato pu\u00f2 anche essere basso. Essendo nati come polli da carne, crescono abbastanza in fretta, a differenza dei progenitori asiatici. Le galline iniziano a deporre presto, e producono uova sia in estate che in inverno, anche se la produzione non sar\u00e0 mai alta come quella di razze ovaiole e/o leggere. L'istinto alla cova \u00e8 raro, se non assente."}
{"id": "2189092", "revid": "976949", "url": "https://it.wikipedia.org/wiki?curid=2189092", "title": "DNews", "text": "DNews \u00e8 stato un quotidiano gratuito, edito sia su carta che in formato digitale, e distribuito nelle citt\u00e0 di Milano e Roma.\nDi propriet\u00e0 di Mag Editoriale Srl, \u00e8 stato fondato da Antonio Cipriani e Gianni Cipriani, gi\u00e0 giornalisti a \"L'Unit\u00e0\" e a \"E Polis\".\nHa cominciato le proprie pubblicazioni il 25 febbraio 2008 con una tiratura di circa 800\u00a0000 copie. Inizialmente aveva quattro edizioni: Roma, Milano, Bergamo e Verona. Alla fine del 2008 contava una redazione di 20 persone tra Roma e Milano, e dichiarava una tiratura giornaliera di 500\u00a0000 copie.\nPresentava in precedenza 48 pagine, con diverse sezioni (fra cui Tendenze e Culture) nonch\u00e9 una parte dedicata agli interventi dei lettori. La grafica era curata da Sergio Juan..\nDal luglio 2009 il giornale attraversa una crisi che ha portato ad un processo di ristrutturazione aziendale e l'applicazione del Contratto di solidariet\u00e0 per i giornalisti. e i due direttori vengono licenziati.\nDa settembre 2009, \"DNews\" viene pubblicato con 32 pagine, dal luned\u00ec al venerd\u00ec.\nDopo l'addio dei fratelli Cipriani i contributori hanno lasciato DNews.\nA febbraio 2012 la propriet\u00e0 \u00e8 passata da Mario Farina alla Emotional Advertising.\nIl 21 giugno 2013, il giornale ha cessato definitivamente le pubblicazioni. \nRedazione.\nRoma: \nGianfranco Belgrano, che lascia nel 2009 e viene sostituito da Davide Certosino, gi\u00e0 nella redazione di Milano, Valerio Albensi, Fabio Albertelli, Michela Giachetta, Marcello Lembo, Federico Malerba, Gianluca Mancuso, Diletta Parlangeli, Paola Pentimella Testa, Adriano Stabile. \nMilano: \nPierfrancesco Bellini, Maurizio Angelini, Alessandro Armuzzi, Jacopo Cecconi che lascia nel 2009, Vito Cogoni, Davide Comunello che lascia a gennaio 2013, Angelo Di Mambro che lascia nel 2010, Enza Mastromatteo che lascia a gennaio 2013, Federica Mingarelli, Valentina Montisci, Daria Simeone. "}
{"id": "2189093", "revid": "76963", "url": "https://it.wikipedia.org/wiki?curid=2189093", "title": "Diana Amft", "text": "Biografia.\nHa prestato il suo volto in numerose serie TV, in particolare di produzione tedesca, ma distribuiti in tutto il mondo, quali \"Il commissario Zorn\", \"Un caso per due\", \"Squadra Speciale Cobra 11\", \"SOKO 5113\", \"SOKO Kitzb\u00fchel\", \"Maja\" (con un ruolo di rilievo era la protagonista Maja), \"Doctor's Diary\" (dove ha interpretato la dottoressa Haase)\" e Josy Klick (Josephine Klick - Allein unter Cops)\" serie di due stagioni (2014-2015) nella quale ha ricoperto il ruolo di commissario di polizia."}
{"id": "2189104", "revid": "3732", "url": "https://it.wikipedia.org/wiki?curid=2189104", "title": "Atletica leggera ai Giochi della XV Olimpiade - 100 metri piani femminili", "text": "La competizione dei 100 metri piani femminili di atletica leggera ai Giochi della XV Olimpiade si \u00e8 disputata i giorni 21 e 22 luglio 1952 allo Stadio olimpico di Helsinki.\nLa gara.\nLa bicampionessa, olimpica ed europea in carica, Fanny Blankers-Koen, deve ricorrere ad iniezioni di penicillina a causa di un'infezione debilitante.\nPassa il primo turno, ma poi viene fermata dai medici, che la consigliano di desistere. Garegger\u00e0 solo sugli 80 ostacoli.\nLa favorita diventa l'australiana Marjorie Jackson, che l'anno prima ha vinto 4 titoli ai Giochi dell'Impero Britannico ed \u00e8 primatista mondiale stagionale con 11\"7.\nLa Jackson si migliora progressivamente, segnando 11\"6 gi\u00e0 in batteria, ed eguagliando il record mondiale di 11\"5 in semifinale (11\"72).\n\u00c8 capace di ripetere il tempo anche in finale, a dimostrazione del suo dominio assoluto nella disciplina.\nGiunge sesta la vincitrice dei Trials, Mae Faggs, in 12\"1."}
{"id": "2189106", "revid": "3732", "url": "https://it.wikipedia.org/wiki?curid=2189106", "title": "Atletica leggera ai Giochi della XV Olimpiade - 200 metri piani femminili", "text": "La competizione dei 200 metri piani femminili di atletica leggera ai Giochi della XV Olimpiade si \u00e8 disputata i giorni 25 e 26 luglio 1952 allo Stadio olimpico di Helsinki.\nLa gara.\nLa bicampionessa, olimpica ed europea in carica, Fanny Blankers-Koen, si presenta solo negli 80 ostacoli a causa di un'infezione debilitante.\nLa primatista mondiale stagionale \u00e8 l'olandese Bertha Brouwer con 23\"9. Ma i favori del pronostico vanno a Marjorie Jackson, che ha appena vinto i 100 eguagliando il record mondiale.\nIl dominio dell'australiana sui 200 \u00e8 ancora pi\u00f9 evidente che sui 100: in batteria eguaglia record del mondo con 23\"6 (23\"74), e lo migliora il giorno stesso in semifinale correndo in 23\"4 (23\"59). Rimane fuori dalla finale la vincitrice dei Trials USA, Catherine Hardy.\nIn finale viene assegnata alla Jackson la corsia 2; l'australiana esegue una curva da manuale e si presenta sulla retta d'arrivo con 5 metri di vantaggio. Vince agevolmente in 23\"7, lasciando alla Brouwer l'argento."}
{"id": "2189107", "revid": "3732", "url": "https://it.wikipedia.org/wiki?curid=2189107", "title": "Atletica leggera ai Giochi della XV Olimpiade - 80 metri ostacoli", "text": "La competizione degli 80 metri ostacoli di atletica leggera ai Giochi della XV Olimpiade si \u00e8 disputata i giorni 23 e 24 luglio 1952 allo Stadio olimpico di Helsinki.\nLa gara.\nLa bicampionessa, olimpica ed europea in carica, Fanny Blankers-Koen, \u00e8 sofferente per un'infezione e deve sopportare iniezioni di penicillina. Soffrendo, arriva in finale, ma non \u00e8 la favorita. Si \u00e8 fermata al primo turno, invece, la vincitrice dei Trials USA, Constance Darnowski.\nTutti gli occhi sono per la medaglia di bronzo di Londra, l'australiana Strickland, che in batteria ha stabilito il nuovo record del mondo con 11\"0. La Strickland si migliora ancora in finale, dove vince con 10\"9, mentre la Blankers-Koen abbatte i primi due ostacoli e poi abbandona la gara."}
{"id": "2189108", "revid": "183976", "url": "https://it.wikipedia.org/wiki?curid=2189108", "title": "Saunders MacLane", "text": ""}
{"id": "2189109", "revid": "3732", "url": "https://it.wikipedia.org/wiki?curid=2189109", "title": "Atletica leggera ai Giochi della XV Olimpiade - Salto in alto femminile", "text": "La competizione del salto in alto femminile di atletica leggera ai Giochi della XV Olimpiade si \u00e8 disputata il giorno 27 luglio 1952 allo Stadio olimpico di Helsinki.\nGara.\nLe atlete iscritte sono 17. Non \u00e8 previsto il turno eliminatorio e si procede direttamente alla finale.&lt;br&gt;\nLa primatista mondiale, la sovietica Aleksandra \u010cudina (1,66 eseguito con la vecchia sforbiciata), supera 1,61 soltanto alla seconda prova. Meglio di lei fanno Sheila Lerwill, la primatista mondiale, e la sudafricana Esther Brand, che non fanno errori.\nA 1,63 la sovietica passa alla prima prova, andando in vantaggio; \u00e8 per\u00f2 costretta a fermarsi a 1,65, facendo cadere per tre volte l'asticella.\nLa lotta per l'oro viene disputata a 1,67. La Lerwill \u00e8 la favorita in quanto la Brand ha un personale di 1,66 (stabilito nel lontano 1941). Entrambe sbagliano alla prima prova; anche la seconda va a vuoto. Al terzo tentativo la sudafricana sorprende tutti andando a cogliere un inatteso oro.\nPer il Sudafrica l'oro della Brand \u00e8 l'unico titolo femminile di atletica leggera conquistato nel XX secolo.\nRisultati.\nTurno eliminatorio.\nNon previsto.\nFinale.\nDomenica 27 luglio 1952, ore 15:20."}
{"id": "2189110", "revid": "729019", "url": "https://it.wikipedia.org/wiki?curid=2189110", "title": "Fired Up (Alesha Dixon)", "text": "Fired Up \u00e8 l'album di debutto da solista di Alesha Dixon, ex membro del gruppo musicale Mis-Teeq. L'album era previsto per il 6 novembre 2006, ma \u00e8 stato posticipato indefinitivamente, ed alla fine \u00e8 stato pubblicato solo in Giappone nel 2008."}
{"id": "2189111", "revid": "3732", "url": "https://it.wikipedia.org/wiki?curid=2189111", "title": "Atletica leggera ai Giochi della XV Olimpiade - Salto in lungo femminile", "text": "La competizione del salto in lungo femminile di atletica leggera ai Giochi della XV Olimpiade si \u00e8 disputata il giorno 23 luglio 1952 allo Stadio olimpico di Helsinki.\nRisultati.\nTurno eliminatorio.\nBen 24 atlete ottengono la misura richiesta.\nLa neozelandese Yvette Williams salta 6,16: \u00e8 il primo salto olimpico sopra i 6 metri. Il primato dei Giochi \u00e8 demolito.\nFinale.\nLa finale vive sul duello serrato tra la Williams e la sovietica Chudina. La neozelandese al termine di una gara emozionante, dove entrambe le atlete vanno al di l\u00e0 dei propri limiti personali. La Williams sfiora di un centimetro il record del mondo.\nSi classifica settima la vincitrice dei Trials USA, Mabel Landry, con 5,75. Si ferma a 5,65 la campionessa europea, Valentina Litujeva, cogliendo l'undicesima posizione, preceduta dalla campionessa uscente, Olga Gyarmati (decima con 5,67)."}
{"id": "2189113", "revid": "3732", "url": "https://it.wikipedia.org/wiki?curid=2189113", "title": "Atletica leggera ai Giochi della XV Olimpiade - Getto del peso femminile", "text": "La competizione del getto del peso femminile di atletica leggera ai Giochi della XV Olimpiade si \u00e8 disputata il giorno 26 luglio 1952 allo stadio olimpico di Helsinki.\nRisultati.\nTurno eliminatorio.\nQuattordici atlete ottengono la misura richiesta.\nLa miglior prestazione appartiene a Klavdija To\u010d\u00ebnova (URS) che, con 13,88 stabilisce il nuovo record olimpico.\nFinale.\nSono strafavorite le russe: la distanza tra loro e la prima del resto del mondo \u00e8 di mezzo metro.\nAl primo turno la Zybina annichilisce le avversarie con un lancio a 15 metri esatti. Scava un fossato profondo 60\u00a0cm tra s\u00e9 e le avversarie. Nel resto della gara esegue dei lanci di riscaldamento attorno ai 14,50 metri.\nIntanto si sviluppa la gara delle altre. Le connazionali Tochenova e Tishkevich hanno effettuato un primo lancio della stessa misura: 14,42. Al terzo turno la Tochenova si migliora a 14,50, mentre la connazionale non trova pi\u00f9 confidenza con la pedana.\nAll'ultimo turno avvengono due sorprese. La tedesca Werner si issa al secondo posto con 14,57. Poco dopo la Zybina (gi\u00e0 prima) si supera scagliando la palla di ferro a 15,28: \u00e8 nuovo record del mondo. La Tochenova tenta una reazione ma si ferma a 14,35 e si deve accontentare del bronzo."}
{"id": "2189114", "revid": "3732", "url": "https://it.wikipedia.org/wiki?curid=2189114", "title": "Atletica leggera ai Giochi della XV Olimpiade - Lancio del disco femminile", "text": "La competizione del lancio del disco femminile di atletica leggera ai Giochi della XV Olimpiade si \u00e8 disputata il giorno 20 luglio 1952 allo stadio olimpico di Helsinki.\nL'eccellenza mondiale.\nLa favorita \u00e8 la trentatreenne georgiana Dumbadze, primatista mondiale, che per\u00f2 arriva ad Helsinki ancora fiaccata per i postumi di una malattia.\nRisultati.\nTurno eliminatorio.\nDiciotto atlete, delle venti iscritte, ottengono la misura.\nLa miglior prestazione appartiene all'ucraina Nina Romashkova con 45,05\u00a0m.\nFinale.\nNina Dumbadze va in testa al primo lancio con 45,85. Ma al secondo turno viene superata dalla Romashkova che scaglia il disco a 50,84, segnando il nuovo record olimpico, e poi al terzo si migliora nuovamente con 51,42, rimanendo in testa fino alla fine della gara. La neo campionessa lancia sopra il precedente primato tre volte sui 6 lanci di finale.\nLa gara si disputa nei primissimi giorni dei Giochi. La Romashkova d\u00e0 all'Unione Sovietica il primo oro ai Giochi olimpici."}
{"id": "2189115", "revid": "3732", "url": "https://it.wikipedia.org/wiki?curid=2189115", "title": "Atletica leggera ai Giochi della XV Olimpiade - Lancio del giavellotto femminile", "text": "La competizione del lancio del giavellotto femminile di atletica leggera ai Giochi della XV Olimpiade si \u00e8 disputata il giorno 24 luglio 1952 allo stadio olimpico di Helsinki.\nRisultati.\nTurno eliminatorio.\nDiciassette atlete ottengono la misura richiesta.\nLa miglior prestazione appartiene ad Aleksandra Chudina (URSS) che stabilisce il nuovo primato olimpico con 46,17 m.\nFinale.\nLe favorite sono le russe.\nLa ceca Z\u00e1topkov\u00e1, settima a Londra 1948, batte il fresco primato olimpico al primo lancio. L'ex detentrice, la sovietica Chudina, spara all'ultima prova un buon 50,01, ma non basta per vincere la gara. Solo quarta la primatista stagionale Zybina con 48,35.\nLa ceca vince nello lo stesso giorno in cui il marito Emil Z\u00e1topek trionfa sui 5000. \u00c8 la prima volta alle Olimpiadi che due coniugi vincono entrambi l'oro nello stesso giorno. Tra l'altro moglie e marito sono nati entrambi il 19 settembre 1922!"}
{"id": "2189117", "revid": "3732", "url": "https://it.wikipedia.org/wiki?curid=2189117", "title": "Atletica leggera ai Giochi della XV Olimpiade - Staffetta 4\u00d7100 metri femminile", "text": "La competizione della staffetta 4\u00d7100 metri femminile di atletica leggera ai Giochi della XV Olimpiade si \u00e8 disputata il giorno 27 luglio 1952 allo Stadio olimpico di Helsinki.\nRisultati.\nIn batteria l'Australia batte il record del mondo con 46\"1. Il primato resisteva dal 1936, quando fu stabilito dalla Germania.\nIn finale le australiane dominano ma, all'ultima curva, quando Marjorie Jackson sta per pregustare il terzo oro, dopo aver ricevuto il testimone portatole dalla Cripps sbatte con la mano sul suo ginocchio e lo fa cadere. Con freddezza lo raccoglie, ma giunge solo quinta.\nL'incidente d\u00e0 il via libera agli Stati Uniti, che battono al fotofinish la Germania. Entrambe le formazioni vanno sotto il record del mondo stabilito pochi giorni prima."}
{"id": "2189120", "revid": "110280945", "url": "https://it.wikipedia.org/wiki?curid=2189120", "title": "Saunders Mac Lane", "text": "Insieme a Samuel Eilenberg, ha fondato la teoria delle categorie, e si \u00e8 distinto per i suoi contributi all'algebra astratta (in particolare l'algebra omologica) ed al suo insegnamento; viene da molti considerato uno dei pi\u00f9 influenti matematici statunitensi del XX secolo.\nNel suo approccio alla matematica la logica matematica e, conseguentemente, la filosofia della matematica, rivestono un'importanza di primo piano.\nEgli ha sempre dedicato un'attenzione esemplare a scrivere testi accessibili, a partire dal celebre \"A Survey of Modern Algebra\", pubblicato nel 1941 insieme a Garrett Birkhoff, testo che ha rivoluzionato l'insegnamento dell'algebra nei corsi universitari statunitensi.\nIl suo \"Categories for the Working Mathematician\" (trad. it. \"Categorie nella pratica matematica\") pubblicato nel 1971, \u00e8 tutt'oggi considerato la versione definitiva dell'introduzione alla teoria delle categorie.\nCarriera.\nNel 1926, concluse le scuole secondarie, si iscrive all'Universit\u00e0 Yale, dove consegue il titolo di Bachelor of Arts (BA) nel 1930; nel 1931 ottiene il Master of Arts (MA) all'Universit\u00e0 di Chicago. In questo periodo pubblica il suo primo lavoro scientifico, riguardante argomenti di fisica, in collaborazione con Irving Langmuir (Premio Nobel per la chimica nel 1932).\nDurante la sua permanenza a Chicago \u00e8 influenzato dalla conoscenza di Eliakim Moore, che lo persuade a frequentare il corso di dottorato presso l'Universit\u00e0 di G\u00f6ttingen in Germania, considerata il maggior centro di ricerca matematica mondiale di quei tempi.\nFrequenta il corso di dottorato presso l'Istituto di Matematica di G\u00f6ttingen fra il 1931 e il 1933, studiando logica e matematica sotto la supervisione di Paul Bernays; inoltre segue le lezioni di Emmy Noether e di Hermann Weyl.\nNel 1933 i nazisti, giunti al potere in Germania, avviano una politica anti-semita che condurr\u00e0 a rimuovere molti dei pi\u00f9 brillanti docenti universitari da G\u00f6ttingen e dalle altre universit\u00e0 tedesche a causa delle loro origini ebraiche, portando cos\u00ec, fra l'altro, alla distruzione dei livelli di eccellenza in matematica, nelle scienze e in filosofia precedentemente raggiunti dall'Universit\u00e0 di G\u00f6ttingen e da altre universit\u00e0 tedesche.\nMac Lane comprende che deve lavorare rapidamente per concludere il dottorato e lasciare la Germania il pi\u00f9 presto possibile. Egli difende la sua tesi \"Abgek\u00fcrzte Beweise im Logikkalkul\" (\"Dimostrazioni abbreviate nel Calcolo Logico\"), il 19 luglio 1933 e rientra subito negli Stati Uniti, dove trascorre l'anno accademico 1933/34 all'Universit\u00e0 di Yale. Nei 4 anni accademici successivi lavora con incarichi di insegnamento presso le universit\u00e0 Harvard, Cornell e di Chicago, finch\u00e9 nel 1938 ottiene definitivamente la nomina ad assistente presso l'Universit\u00e0 Harvard, incarico che ricoprir\u00e0 fino al 1947.\nDurante la Seconda Guerra Mondiale dirige il Gruppo di Matematica Applicata dell'Universit\u00e0 di Columbia, che \u00e8 coinvolto nell'impegno bellico.\nNel 1947 \u00e8 nominato professore di matematica all'Universit\u00e0 di Chicago, dove trascorrer\u00e0 il resto della sua carriera accademica. L\u00ec il gruppo di ricerca in matematica viene diretto da Marshall Stone e comprende Abraham Albert, Irving Kaplansky, Otto Schilling e Andr\u00e9 Weil.\nNel 1949 viene eletto alla National Academy of Science degli Stati Uniti. \nNel 1952, cinque anni dopo la nomina a professore, subentra a Stone nella direzione del Dipartimento di matematica, incarico che ricoprir\u00e0 fino al 1958.\nNel corso della sua lunga carriera Mac Lane ricoprir\u00e0 altri importanti incarichi:\nNegli anni Cinquanta, in qualit\u00e0 di presidente della Mathematical Association of America, incomincia le sue attivit\u00e0 finalizzate a migliorare l'insegnamento della matematica moderna. Dal 1974 al 1980 \u00e8 membro del \"United States National Science Board\", organo consultivo del governo federale degli Stati Uniti in materia di attivit\u00e0 scientifica. Nel 1982 diviene Professore Emerito.\nNel 1989 Mac Lane riceve il pi\u00f9 alto titolo della sua nazione per l'attivit\u00e0 scientifica, la Medaglia Nazionale delle Scienze, con la seguente motivazione:\n\"Per aver rivoluzionato il linguaggio e il contenuto della matematica moderna attraverso la collaborazione nella creazione e nello sviluppo dell'algebra omologica e della teoria delle categorie, per i notevoli contributi all'educazione matematica e per l'incisiva attivit\u00e0 di guida delle comunit\u00e0 matematica e scientifica\".\nMac Lane \u00e8 autore o coautore di pi\u00f9 di 100 articoli e di 6 libri di matematica, e ha introdotto decine di studenti alla carriera matematica.\nMatematici allievi di Mac Lane.\nMac Lane \u00e8 stato relatore nella stesura di oltre 50 tesi di dottorato, fra cui quelle di:\nAttivit\u00e0 scientifica.\nL'opera di Mac Lane abbraccia moltissimi rami della matematica.\nDopo una tesi in logica matematica (materia di cui continuer\u00e0 a occuparsi in tutta la sua vita scientifica), il suo primo lavoro riguarda la teoria dei campi e la teoria delle valutazioni. Nel 1942 tratta le estensioni di gruppi, e nel 1943 incomincia la sua epocale collaborazione con Samuel Eilenberg, a seguito della quale sono adesso denominati spazi di Eilenberg\u00a0\u2013 Mac Lane gli spazi K(G,n) di dimensione n aventi un unico gruppo di omotopia G non banale. Questo lavoro apriva la strada a una trattazione generale dei gruppi di coomologia.\nDopo aver introdotto, per mezzo degli assiomi di Eilenberg-Steenrod, l'approccio astratto alla teoria dell'omologia, Mac Lane ed Eilenberg elaborano nel 1945 la teoria delle categorie. Mac Lane \u00e8 specialmente conosciuto per il suo lavoro sui teoremi di coerenza. Una ricorrente comparsa della teoria delle categorie, l'algebra astratta, cos\u00ec come di alcune altre branche della matematica, \u00e8 l'uso di diagrammi, consistenti in frecce (morfismi) colleganti oggetti, come per esempio il prodotto e il coprodotto.\nCon Samuel Eilienberg egli ha dato vita a un approccio completamente nuovo alla matematica.\nIn uno scritto del 1945, essi introducono i concetti (coniandone i termini) di \"categoria\", \"funtore\" e \"trasformazione naturale\". Il linguaggio che essi hanno introdotto ha fornito un nuovo rilevante strumento per la matematica moderna: un gran numero di nuovi concetti matematici sarebbero stati difficilmente pensabili in assenza di questa linguaggio.\nPer Francis William Lawvere, professore emerito di matematica all'Universit\u00e0 statale di Buffalo, \"la teoria delle categorie ha espanso la sua influenza in 60 anni di esistenza, illuminando e guidando lo sviluppo praticamente di ognuno degli svariati campi della matematica\".\nLa teoria delle categorie si \u00e8 dapprima sviluppata come un linguaggio per descrivere le trasformazioni che consentono di collegare diverse aree della matematica e successivamente \u00e8 divenuta un campo di studio con dignit\u00e0 propria. \nPer Peter May, Professore di Matematica all'Universit\u00e0 di Chicago, \"Mac Lane \u00e8 stato uno dei pionieri della topologia algebrica, una materia in cui si trasformano, o si descrivono, strutture spaziali, che a prima vista sono spazi con buchi, come una ciambella, in strutture algebriche, munite di somma e moltiplicazione, che consentono di effettuare dei calcoli.\"\nLo sviluppo della teoria delle categorie e della topologia algebrica si sono accompagnati allo sviluppo di un'altra materia, l'algebra omologica, un tipo di algebra che gioca un ruolo significativo nella topologia algebrica e in altre branche della matematica. \nMac Lane ha giocato un ruolo di primo piano nel costruire i fondamenti di queste discipline della matematica moderna e di quelle a esse connesse, e ha scritto celebri testi che sono fra i pi\u00f9 leggibili su questi argomenti.\n\"A Survey of Modern Algebra\".\nDurante gli anni trenta, Mac Lane, insieme con i suoi colleghi dell'universit\u00e0 di Harvard Marshall Stone e Garrett Birkhoff, fa progredire in modo sostanziale l'insegnamento e lo studio dell'algebra astratta negli Stati Uniti. Nel 1941 insieme con Birkhoff pubblica il celebre \"A Survey of Modern Algebra\", il primo libro di testo destinato a un pubblico di studenti universitari e riguardante l'algebra astratta scritto in lingua inglese, portando cos\u00ec al di fuori di una ristretta cerchia di matematici di professione i contenuti innovativi presentati nell'\"Algebra Moderna\" pubblicato da Bartel van der Waerden dieci anni prima.\nL'impatto di Birkhoff e Mac Lane sui contenuti e sull'insegnamento dell'algebra nei college e nelle universit\u00e0 risulta considerevole e immediato. L'attuale insegnamento dell'algebra nei corsi universitari statunitensi e non solo deve molto all'algebra astratta che essi hanno reso accessibile e attraente; \n\"A Survey of Modern Algebra\" \u00e8 rimasto per molti anni il principale testo di riferimento nel suo campo, ed \u00e8 stato ripubblicato da A K Peters Ltd. nel 1997.\n\"Categorie nella pratica matematica\".\nLa teoria delle categorie \u00e8 stata inizialmente percepita da alcuni matematici come troppo astratta per il proprio lavoro; per questo Mac Lane ha intitolato il suo libro introduttivo all'argomento \"Categories for the Working Mathematician\" (tradotto in italiano con il titolo \"Categorie nella pratica matematica\").\nIl libro \u00e8 stato pubblicato per la prima volta nel 1971, ed \u00e8 basato sulle sue lezioni relative all'argomento tenute all'Universit\u00e0 di Chicago, all'Universit\u00e0 Nazionale Australiana, al College Bowdoin, e all'Universit\u00e0 di Tulane. Esso \u00e8 tutt'oggi considerato come la prima introduzione alla teoria delle categorie.\nMatematica e filosofia.\nDurante il periodo trascorso a G\u00f6ttingen (1931-1933), Mac Lane ha occasione di ascoltare le letture filosofiche settimanali di David Hilbert, di discutere di filosofia con il suo supervisore Hermann Weyl, e di studiarla con Moritz Geiger. Questi riferimenti, insieme con l'algebra di Emmy Noether, sono fondanti della sua concezione della teoria delle categorie, che egli sviluppa come ambiente di lavoro per elaborare le teorie matematiche.\nL'idea di base che egli sviluppa \u00e8 che un'organizzazione su larga scala delle matematiche sia il modo pi\u00f9 efficiente per valorizzarne i risultati specifici.\n\"Mathematics, Form and Function\" (1986) \u00e8 un'accessibile introduzione al suo punto di vista su questo argomento.\nContributi alla storia.\nMac Lane rappresenta una figura di collegamento fra la matematica moderna e quella antecedente. \nSecondo Peter Johnstone, Mac Lane ha lasciato un corpo di materiali per i futuri storici della matematica del XX secolo, il cui pregio \u00e8 di essere stati scritti da qualcuno che ha vissuto gli eventi di cui parla. Inoltre, ha spesso raccontato vicende relative agli importanti matematici del passato da lui conosciuti a G\u00f6ttingen.\nPersonalit\u00e0.\nPeter May, Professore di Matematica all'Universit\u00e0 di Chicago, descrive Mac Lane come un uomo poliverso, estremamente energico, dinamico, con le idee chiare, ricco di opinioni, con doti di narratore, straordinariamente intuitivo e originale nelle sue ricerche, particolarmente competente come filosofo della matematica.\nOpere.\nArticoli\nBibliografia su Mac Lane.\nBiografie\nGli articoli biografici di McLarty (2005, 2007) evidenziano i contributi di Mac Lane alla filosofia della matematica.\nAntologia"}
{"id": "2189121", "revid": "1924342", "url": "https://it.wikipedia.org/wiki?curid=2189121", "title": "The Alesha Show", "text": "The Alesha Show \u00e8 il secondo album della cantante britannica Alesha Dixon, ex-membro del gruppo musicale Mis-Teeq, ed il primo pubblicato con il suo nome intero (nel suo primo lavoro \"Fired Up\" era accreditata soltanto come Alesha).\nL'album \u00e8 stato pubblicato il 24 novembre 2008 nel Regno Unito, preceduto dal singolo \"The Boy Does Nothing\". Altri singoli estratti dall'album sono stati Breathe Slow, arrivato alla terza posizione in Gran Bretagna, e Let's Get Excited.\nL'album in Italia \u00e8 stato pubblicato ufficialmente il 20 febbraio 2009, anche se nella maggior parte dei negozi \u00e8 arrivato sugli scaffali il 27 febbraio.\nIl 23 novembre 2009 \u00e8 stata pubblicata una riedizione dell'album intitolata \"The Alesha Show - Encore\" che contiene 4 brani inediti, tra cui il singolo \"To Love Again\", uscito il 15 novembre, che ha ricevuto un discreto successo nel Regno Unito.\nTracce.\nBonus Encore"}
{"id": "2189123", "revid": "1573940", "url": "https://it.wikipedia.org/wiki?curid=2189123", "title": "Formiciinae", "text": "Formiciinae \u00e8 una sottofamiglia estinta di insetti imenotteri della famiglia Formicidae.\nTassonomia.\nLa sottofamiglia Formiciinae \u00e8 formata solo da 2 generi fossili:"}
{"id": "2189133", "revid": "1543377", "url": "https://it.wikipedia.org/wiki?curid=2189133", "title": "SODIS", "text": "La solar water disinfection (conosciuto anche come SODIS) \u00e8 una metodica di disinfezione dell'acqua ottenuto con l'utilizzo della luce solare e delle comuni bottiglie di plastica in polietilene tereftalato (PET). \u00c8 un sistema economico ed efficiente per il trattamento dell'acqua in zone isolate, solitamente applicato a livello familiare.\nQuesta metodica pu\u00f2 portare ad un importante miglioramento della qualit\u00e0 dell'acqua bevuta, con una riduzione delle malattie trasmesse da acqua infetta (e quindi principalmente le diarree), nelle persone che traggono l'acqua da fiumi, laghi o da acquedotti contaminati.\nLa SODIS, rispetto ad altri sistemi portatili per la potabilizzazione dell'acqua (fondamentalmente: ebollizione, filtraggio, disinfezione chimica, flocculazione/disinfezione, raggi ultravioletti, solar water disinfection, dissalazione solare) \u00e8 caratterizzata fondamentalmente da:\nPer tale motivo \u00e8 sponsorizzata per lo pi\u00f9 solo da governi e da ONG.\nInquadramento generale.\nOccorre considerare che l'OMS segnala che, a causa dell'acqua infetta, si hanno:\nQuesta metodica \u00e8 raccomandata dal World Health Organization (WHO, od OMS in italiano) tra le tecniche per il trattamento e la conservazione dell'acqua. \nCome sopra riportato, il SODIS fa parte delle metodiche per il trattamento domestico dell'acqua e lo stoccaggio sicuro dell'acqua (Household water treatment and safe storage) (HWTS) proposta dal WHO, ovvero:\nAltro punto fondamentale \u00e8 il \"Safe storage\", ovvero lo stoccaggio sicuro ad esempio con contenitori chiusi a bocca stretta, schermati.\nCon il lancio della campagna per il trattamento familiare dell'acqua e lo stoccaggio sicuro dell'acqua (HWTS), l'OMS riconosce lo scarsissimo interesse di tutti gli organismi sovranazionali, nazionali e locali per una sanificazione dell'acqua fatta al livello della raccolta ed utilizzo dell'acqua. Ovviamente sottolinea come anche che queste metodiche non possano e non debbano essere una alternativa alle infrastrutture.\nFunzionamento.\nL'esposizione alla luce solare uccide molti batteri responsabili della dissenteria e di altre malattie trasmissibili con l'acqua. Si pensa che due effetti della radiazione solare contribuiscano all'inattivazione degli organismi patogeni:\nAvvertenze.\nTempi ridotti di esposizione alla luce solare o scarsezza di luce dovuta a nuvolosit\u00e0 o cattiva esposizione diminuiscono fortemente l'efficienza del metodo di disinfezione.\nDovrebbero essere considerati anche i seguenti aspetti:\nAlcuni tipi di vetro o materiali PVC possono impedire alla luce ultravioletta di raggiungere l'acqua. Il policarbonato blocca tutti i raggi UVA e UVB, e quindi non dovrebbe essere utilizzato. Sono consigliate le bottiglie realizzate in PET disponibili in commercio.\nL'efficienza del SODIS dipende dalla condizione fisica delle bottiglie di plastica, i graffi e altri segni di logoramento riducono l'efficienza del SODIS.\nL'intensit\u00e0 della radiazione UV diminuisce rapidamente con l'aumentare della profondit\u00e0 dell'acqua. Alla profondit\u00e0 di 10 centimetri, con la torbidit\u00e0 moderata di 26 NTU (Nephelometric Turbidity Unit), la radiazione UV-A si riduce al 50%.\nLa luce solare produce composti dell'ossigeno molto reattivi (radicali liberi dell'ossigeno e perossidi di idrogeno) nell'acqua. Queste molecole reattive contribuiscono al processo di distruzione dei microorganismi. In condizioni normali (fiumi, torrenti, sorgenti, laghi, rubinetti) l'acqua contiene sufficiente ossigeno (pi\u00f9 di 3\u00a0mg di ossigeno al litro) e non \u00e8 necessario ossigenarla prima dell'applicazione del SODIS.\nCi sono state alcune preoccupazioni a proposito del fatto che i contenitori di plastica possono rilasciare componenti chimici o tossici nell'acqua, un processo forse accelerato dal calore. Lo \"Swiss Federal Laboratories for Materials Testing and Research\" ha esaminato la diffusione di DEHA e DEHP nell'acqua da bottiglie PET nuove e riutilizzate durante l'esposizione al sole. I livelli di concentrazione trovati nell'acqua a 60\u00a0\u00b0C dopo un'esposizione al sole di 17 ore erano molto pi\u00f9 bassi delle linee guida della WHO per l'acqua potabile e con la stessa concentrazione dei DEHA e DEHP generalmente trovati nell'acqua di rubinetto di alta qualit\u00e0.\nInoltre sono state espresse preoccupazioni per l'utilizzo delle bottiglie PET dopo un report pubblicato da ricercatori dell'Universit\u00e0 di Heidelberg sull'antimonio rilasciato dalle bottiglie PET per acqua minerale e analcolici immagazzinati per molti mesi nei supermercati. Comunque, le concentrazioni di antimonio trovate nelle bottiglie sono molto al di sotto delle linee guida del WHO per le concentrazioni di antimonio nell'acqua potabile. Inoltre, l'acqua del SODIS non \u00e8 immagazzinata per periodi cos\u00ec estesi nelle bottiglie.\nUna volta rimosse le bottiglie dal sole, i batteri sopravvissuti possono ancora riprodursi all'ombra. Uno studio del 2010 ha mostrato che l'aggiunta di solo 10 parti per milione di perossido di idrogeno \u00e8 efficace per la prevenzione della ricrescita del batterio di un tipo di salmonella.\nIl SODIS non rimuove le sostanze chimiche tossiche che potrebbero essere presenti nell'acqua.\nElementi che aumentano o ne diminuiscono l'effetto.\nLatitudini alle quali la metodica SODIS \u00e8 efficace.\nSi ritiene che:\nRelazione tra esposizione e temperature.\nNel grafico viene riportata la relazione tra l'esposizione al sole e le temperature medie raggiunte in regioni tropicali\nAttenzione all'educazione della popolazione.\nPer quanto concerne i dati riguardanti la riduzione della malattie trasmissibili (dato ovviamente pi\u00f9 importante per valutare la vera efficacia sanitaria della metodica SODIS), alcuni studi dimostrano una riduzione della diarrea variabile dal 30 all'80%. Come sopra riportato esistono differenze tra il risultato sulla diminuzione della carica batterica con trattamento SODIS ed i dati riguardanti la pi\u00f9 modesta riduzione, all'atto pratico, delle diarree Ad esempio lo studio soprariportato, di cui la nota, evidenzia quanto sia importante una attenta azione di \"informazione efficace\", \"insegnamento\" e \"modifica comportamentale\" della popolazione interessata all'utilizzo del SODIS. Anche l'articolo di Zulfiqar A. Bhutta su PLoS Medicine insiste sulla importanza dell'educazione della popolazione \nCi\u00f2 \u00e8 con ogni probabilit\u00e0 legata alla scarsa aderenza, nei fatti, alla tecnica SODIS.\nCon ci\u00f2 non si fa altro che ribadire l'attenzione che deve essere posta alla formazione delle famiglie che utilizzeranno la tecnica.\nIn pratica.\nIn pratica uno studio dimostra come siano importanti il coinvolgimento (involvment) e la ability:\nIl coinvolgimento pu\u00f2 essere incrementato riferendo che esiste un grande bisogno di trattare l'acqua, e delle malattie che pu\u00f2 passare a s\u00e9 stessi ed alla propria famiglia una acqua non trattata.\nRisultati in campo dell'utilizzo della SODIS\nClassificazione delle tecniche di disinfezione solare.\nEsistono in realt\u00e0 molte tecniche di disinfezione solare.\nOvvero:\nStoria, Ricerca e Sviluppo.\nIl primo esempio di applicazione simile al SODIS riguarda l'India 2000 anni prima di Cristo, ove l'acqua veniva filtrata nel carbone e successivamente esposta al sole per purificarla.\nL'efficacia del SODIS fu scoperta per primo dal Professor Aftim Acra presso la American University di Beirut nei primi anni 80. Un importante follow-up, fu condotto dal gruppo di Martin Wegelin del Swiss Federal Institute of Aquatic Science and Technology (Eawag) e dal Dr Kevin McGuigan della Royal College of Surgeons in Ireland.\nFurono effettuati \"trials\" di controlli clinici, in via pionieristica, dal Professor Ronan Conroy del team RCSI in collaborazione con il Dott. T Michael Elmore-Meegan.\nAttualmente un progetto di ricerca congiunta sul SODIS \u00e8 effettuato dalle seguenti istituzioni:\nAltri sviluppi includono un'unit\u00e0 di disinfezione a flusso continuo e la disinfezione solare con film di diossido di titanio posti sopra cilindri di vetro che prevengano la ricrescita batterica dei coliformi dopo la SODIS.\nLa ricerca ha dimostrato che un numero di additivi a basso costo sono capaci di accelerare la SODIS e che gli additivi dovrebbero rendere la SODIS pi\u00f9 rapida ed efficace sia con tempo coperto che soleggiato, sviluppi che potrebbero rendere la tecnologia pi\u00f9 efficace ed accettabile agli utilizzatori. \nUn altro studio ha dimostrato che coagulanti naturali come i semi di cinque specie di piante naturali (\"Vigna unguiculata\", \"Vigna mungo\", \"Glycine max\", \"Pisum sativum\" e \"Arachis hypogaea\") furono testati per rimuovere la torbidit\u00e0 e risultarono efficaci come il metodo commerciale che utilizza l'allume come flocculante ed anche superiore per la clarificazione, in quanto il dosaggio ottimale era pi\u00f9 basso.\nApplicazione del SODIS nel mondo.\nSecondo lo Swiss Federal Institute of Aquatic Science and Technology, attraverso il Department of Water and Sanitation in Developing Countries, i progetti con il SODIS avvengono in 33 Paesi: il Bhutan, la Bolivia, il Burkina Faso, la Cambogia, il Camerun, la Repubblica Democratica del Congo, l'Ecuador, El Salvador, l'Etiopia, il Ghana, il Guatemala, la Guinea, l'Honduras, l'India, l'Indonesia, il Kenya, il Laos, il Malawi, il Mozambico, il Nepal, il Nicaragua, il Pakistan, il Per\u00f9, le Filippine, il Senegal, la Sierra Leone, lo Sri Lanka, il Togo, l'Uganda, l'Uzbekistan, il Vietnam, lo Zambia e lo Zimbabwe."}
{"id": "2189136", "revid": "287204", "url": "https://it.wikipedia.org/wiki?curid=2189136", "title": "Tuxerjoch", "text": "Il Tuxerjoch (2.338 ) \u00e8 un valico alpino che si trova nel Tirolo austriaco. Mette in comunicazione la Tuxertal, valle secondaria della Zillertal con la Wipptal.\nDal punto di vista orografico separa le Alpi della Zillertal (nelle Alpi dei Tauri occidentali) dalle Prealpi del Tux (nelle Alpi Scistose Tirolesi).\nNei pressi del passo vi \u00e8 il rifugio alpino Tuxer Joch-Haus."}
{"id": "2189138", "revid": "132266", "url": "https://it.wikipedia.org/wiki?curid=2189138", "title": "Pro-nunzio apostolico", "text": ""}
{"id": "2189143", "revid": "2184720", "url": "https://it.wikipedia.org/wiki?curid=2189143", "title": "The Boy Does Nothing", "text": "The Boy Does Nothing (in italiano: \"Il ragazzo non fa nulla\") \u00e8 una canzone di Alesha Dixon, primo singolo registrato nel 2008, estratto dal suo secondo album, \"The Alesha Show\", pubblicato dalla Asylum Records il 10 novembre dello stesso anno.\nIl brano.\n\"The Boy Does Nothing\" \u00e8 il primo singolo estratto da \"The Alesha Show\", il primo album pubblicato da Alesha Dixon, dopo la sua vittoria al reality show della BBC \"Strictly Come Dancing\". La canzone \u00e8 stata scritta da Dixon e Xenomania che l'ha anche prodotta.\nIl brano \u00e8 stato usato per la campagna pubblicitaria di CheBanca!, modificando il testo, reso in italiano con differenti parole.\nParte della musica di \"The Boy Does Nothing\" \u00e8 stata usata come anticipazione della pausa pubblicitaria ai TRL Awards 2009, anche se la sigla \u00e8 stata creata da J-Ax su un campionamento di \"I vecchietti fanno O\".\nIl video.\nIl video prodotto per \"The Boy Does Nothing\" \u00e8 stato diretto da Michael Gracey. Nel video la Dixon canta il brano, interpretando al contempo una coreografia insieme ad altre ballerine, ed \u00e8 segretamente osservata da due bambini. Intorno alla Dixon, altri uomini, che tentano di impressionarla, danzano al suo fianco."}
{"id": "2189144", "revid": "24443", "url": "https://it.wikipedia.org/wiki?curid=2189144", "title": "Passo del Tux", "text": ""}
{"id": "2189146", "revid": "3732", "url": "https://it.wikipedia.org/wiki?curid=2189146", "title": "Compagnia di Mosca", "text": "La Compagnia di Mosca (nota anche come Compagnia della Moscova o Muscovy Trading Company, in russo: \"\u041c\u043e\u0441\u043a\u043e\u0432\u0441\u043a\u0430\u044f \u043a\u043e\u043c\u043f\u0430\u043d\u0438\u044f\"), fu una societ\u00e0 commerciale costituita nel 1555. Fu la prima delle pi\u00f9 grandi societ\u00e0 commerciali che precorse il tipo di attivit\u00e0 che sarebbe presto fiorita in Inghilterra ed associata ai nomi di Henry Hudson e William Baffin. La Compagnia di Mosca ebbe il monopolio del commercio fra l'Inghilterra e la Russia fino al 1698 e sopravvisse, come societ\u00e0 commerciale, anche dopo la rivoluzione Russa. Dal 1917 la societ\u00e0 \u00e8 stata trasformata in una fondazione caritatevole che collabora con la Federazione Russa.\nStoria.\nLa Compagnia di Mosca nasce dalla \"Compagnia dei mercanti avventurieri\" (in inglese \"Mystery and Company of Merchant Adventurers for the Discovery of Regions, Dominions, Islands, and Places unknown\") fondata nel 1551 da Richard Chancellor, Sebastiano Caboto e sir Hugh Willoughby, i quali decisero di esplorare il passaggio a nord-est verso la Cina.\nLa prima spedizione della Compagnia dei mercanti avventurieri venne guidata da Willoughby, che sembra fosse stato scelto per via delle sue doti di comando ma che sfortunatamente non aveva alcuna esperienza di navigazione. Chancellor assunse il ruolo di navigatore della piccola flotta costituita da tre imbarcazioni: la \"Bona Esparanza\" al comando di Willoughby, la \"Edward Bonaventure\" con Chancellor e la \"Bona Confidentia\". La flotta part\u00ec da Londra il 10 maggio 1553, ma vicino alle isole Lofoten le navi vennero sorprese da una forte tempesta e la nave di Chancellor venne separata dalle altre due.\nWilloughby attravers\u00f2 il mare di Barents e raggiunse la Novaja Zemlja. Pass\u00f2 un certo tempo navigando lungo le coste e poi torn\u00f2 a sud verso la Scandinavia ma, alla foce del fiume Varzina ad est dell'attuale porto di Murmansk, la sua nave rimase intrappolata fra i ghiacci. Willoughby ed il suo equipaggio non erano preparati al freddo e dopo alcuni disperati tentativi di trovare aiuti, morirono tutti assiderati. L'anno seguente la nave venne ritrovata, con i corpi congelati del suo equipaggio, da un gruppo di pescatori russi.\nChancellor fu pi\u00f9 fortunato. Egli riusc\u00ec ad entrare nel mar Bianco, dove alcuni pescatori locali furono meravigliati di vedere una nave di cos\u00ec grandi dimensioni. Egli raggiunse il porto del monastero di Nikolo-Korelskij sulla Dvina, vicino all'attuale Arcangelo, che venne costruita nel 1584 per far fronte all'aumento del commercio. La regione era stata da poco annessa alla Russia e lo zar Ivan IV, udito dell'arrivo di Chancellor, invit\u00f2 immediatamente il visitatore a Mosca per un'udienza alla corte zarista.\nChancellor fece il viaggio verso Mosca, di circa 1.000 chilometri, attraverso una landa ricoperta da neve e ghiaccio. Egli trov\u00f2 Mosca come una citt\u00e0 pi\u00f9 estesa di Londra ma molto pi\u00f9 primitiva con la maggior parte delle costruzioni realizzate in legno. Comunque il palazzo dello zar era veramente lussuoso cos\u00ec come il pranzo che offr\u00ec a Chancellor. Lo zar fu felice di aprire la rotta ai commerci con l'Inghilterra ed altri paesi visto che la Russia non aveva ancora una via sicura con il mar Baltico e che quasi tutta l'area era rivendicata dai potenti vicini confederazione Polacco-Lituana ed Impero svedese. Inoltre, la Lega Anseatica aveva il monopolio del commercio fra la Russia e l'Europa centrale e Occidentale. Chancellor non fu meno contento di aver trovato un buon mercato per la lana Inglese, ricevendo in cambio pellicce e altre merci. Quando egli ritorn\u00f2 in patria nel 1554, port\u00f2 con s\u00e9 delle lettere dello zar che invitava i mercanti inglesi a commerciare con la Russia e prometteva loro molti privilegi.\nLa \"Compagnia dei mercanti avventurieri\" si rinomin\u00f2 \"Compagnia di Mosca\" e, nel 1555, Chancellor part\u00ec nuovamente per la Russia. La \"Compagnia di Mosca\" divenne un importante contatto diplomatico fra la Russia e l'Inghilterra soprattutto per l'isolata Russia, quando Chancellor torn\u00f2 in Inghilterra, nel 1556, assieme al primo ambasciatore russo a Londra, Osip Nepeja. A questo punto la fortuna di Chancellor ebbe improvvisamente termine. Una tremenda tempesta al largo delle coste scozzesi invest\u00ec la nave e questa naufrag\u00f2. Chancellor non riusc\u00ec a salvarsi mentre l'ambasciatore russo riusc\u00ec a raggiungere la riva dove venne soccorso e tenuto in ostaggio per alcuni mesi dagli scozzesi prima di essere liberato e poter finalmente raggiungere Londra.\nChancellor venne sostituito come principale dirigente della Compagnia di Mosca da Anthony Jenkinson, che fece due importanti viaggi cercando di raggiungere il Catai via terra da Mosca, con sosta a Bukhara, fra il 1562 ed il 1579 per creare una rotta via terra fra la Russia e la Persia. Nel 1567, quando la Russia stava soccombendo nella prima guerra del nord, Ivan IV chiese a Jenkinson di prospettare alla regina Elisabetta I d'Inghilterra una alleanza militare ed un possibile rifugio in Inghilterra per lo zar stesso e la sua corte, qualora fosse costretto a lasciare la Russia. I negoziati non ebbero successo e lo zar fu costretto a siglare un cessate il fuoco con la Confederazione Polacco-Lituana.\nLa Compagnia di Mosca venne ufficialmente riconosciuta dalla regina Elisabetta I nel 1577. Il principale e pi\u00f9 proficuo affare fu la caccia alla balena che si concentr\u00f2 intorno allo Spitsbergen nei primi anni del XVII secolo Inizialmente gli inglesi provarono a scalzare gli altri competitori europei ma, successivamente, si concentrarono nelle acque a sud delle isole dell'Oceano Artico.\nUn altro viaggio intrapreso dalla Compagnia di Mosca dopo la morte di Chancellor, fu un secondo tentativo di trovare il passaggio a nord est. Guidato da Stephen Burrough, egli tent\u00f2 di veleggiare attraverso il \"Kara Gate\" come via diretta fra Vajga\u010d e la Novaja Zemlja, fallendo e dovendo ritornare in patria.\nNel 1646, i mercanti inglesi vennero espulsi dalla Russia, ma i commerci ripresero con la \"English Restoration\" di Carlo II nel 1660, quando essa venne riorganizzata come societ\u00e0 regolamentata. Essa godette di importanti privilegi dal 1649 ed il monopolio del commercio inglese con la Russia fino al 1698, quando perse questi privilegi per questioni politiche.\nLa Compagnia di Mosca continu\u00f2 ad esistere fino alla rivoluzione Russa. La sua sede principale (chiamata \"Old English Yard\"), edificata durante il regno di Ivan IV, non lontana dal Cremlino, fu visitata dalla regina Elisabetta II nel 1994."}
{"id": "2189147", "revid": "1964823", "url": "https://it.wikipedia.org/wiki?curid=2189147", "title": "Bradley Wright-Phillips", "text": "Biografia.\n\u00c8 figlio di Ian Wright e fratello di Shaun Wright-Phillips, anch'essi calciatori.\nCarriera.\nManchester City e Southampton.\n\u00c8 stato il goleador del riserve nella stagione 2003-2004. Il 6 dicembre 2004 debutta e realizza il suo primo gol nella Premiership contro il Middlesbrough. In seguito fu ceduto al Southampton. Segna al debutto nella nuova squadra, in Football League Championship, contro il Derby County. \nPlymouth e Charlton.\nNell'estate 2009 passa al Plymouth. Dopo due stagioni, il 24 gennaio 2011 firma un contratto che lo lega al Charlton fino al giugno 2013.\nNew York Red Bulls.\nIl 24 luglio 2013 si trasferisce a parametro zero al New York Red Bulls. Contribuisce, seppur solo nell'ultima parte della stagione, alla conquista del MLS Supporters' Shield. Inizia la stagione seguente segnando una tripletta nella vittoria per 4-0 contro il Houston Dynamo. Il 10 maggio 2014 segna la sua seconda tripletta contro il Chicago Fire. Il 20 settembre segna la sua terza tripletta stagionale contro il Seattle Sounders FC. Il 1 agosto 2016, nella partita contro il Chicago Fire, mette a segno il suo 63\u00ba gol con la maglia dei \"Red Bulls\", scavalcando il record di maggior numero di reti segnate di Juan Pablo \u00c1ngel (62 gol) e diventando, di conseguenza, il miglior marcatore della storia del club newyorkese.\nStatistiche.\nPresenze e reti nei club.\n\"Statistiche aggiornate al 4 ottobre 2021\"."}
{"id": "2189150", "revid": "119152181", "url": "https://it.wikipedia.org/wiki?curid=2189150", "title": "Jules Barth\u00e9lemy-Saint-Hilaire", "text": "Biografia.\nJules Barth\u00e9l\u00e9my Saint-Hilaire era un figlio illegittimo di genitori che rimangono sconosciuti. Corsero a quel tempo voci che il padre fosse Napoleone I ma di questo non esiste alcuna prova seria. \nEgli comp\u00ec i suoi studi al liceo Louis-le-Grand e poi al \"coll\u00e8ge Bourbon\". Entrato al Ministero francese delle Finanze nel 1825, pass\u00f2 poi al giornalismo. Collabor\u00f2 al \" Globe\" (1826 \u2013 1830), al \"Courrier fran\u00e7ais\" (1831\u00a0\u2013 1834), al \"Constitutionnel\" e a \"Le National\". Fu un oppositore della politica conservatrice di Carlo X.\nDopo 1833, rinunci\u00f2 alla politica per consacrarsi alla storia della filosofia antica e intraprese una traduzione delle opere di Aristotele che lo impegn\u00f2 per gran parte della sua vita (1837 \u2013 1892). Ne ricav\u00f2 una certa reputazione che gli permise di ottenere nel 1838 una cattedra di filosofia antica al \"Coll\u00e8ge de France\" e nel 1839 un seggio all\"'Acad\u00e9mie des sciences morales et politiques\".\nDopo la Rivoluzione francese del 1848 fu eletto deputato repubblicano nel dipartimento di Seine-et-Oise, ma dovette ritirarsi dopo il colpo di Stato di Luigi Napoleone nel 1851.\nNel 1855 divenne membro della commissione internazionale incaricata di studiare il progetto di Ferdinand de Lesseps per il taglio dell'istmo di Suez in Egitto. Gli articoli da lui pubblicati in proposito contribuirono molto a rendere popolare questo progetto in Francia. \nEletto deputato nel 1869, si un\u00ec all'opposizione all'Impero e, nel 1871, contribu\u00ec all'elezione di Adolphe Thiers, lavorando come suo segretario. Nominato senatore a vita nel 1875, si schier\u00f2 fra i repubblicani moderati e dal 23 settembre 1880 al 14 novembre 1881 fu Ministro degli Affari Esteri sotto il governo di Jules Ferry. L'avvenimento pi\u00f9 importante del periodo della sua amministrazione fu l'annessione di Tunisi sotto forma di protettorato francese, da lui caldamente promossa.\nOltre alla traduzione di Aristotele e vari studi sul medesimo argomento, lasci\u00f2 numerose opere.\nBibliografia.\nin francese:"}
{"id": "2189152", "revid": "1048993", "url": "https://it.wikipedia.org/wiki?curid=2189152", "title": "Laura Gore", "text": "Biografia.\nNata a Bussoleno, in provincia di Torino, dotata di una bella voce, partecip\u00f2 a una trasmissione organizzata dall'EIAR, \"L'ora del dilettante\", riuscendo a vincere nel 1940, la gara, al Teatro Carlo Felice, nel capoluogo piemontese.\nAttratta dal mondo del teatro, che frequent\u00f2 come filodrammatica, inizi\u00f2 a lavorare a livello professionale in spettacoli di rivista, partecipando anche a piccoli spettacoli radiofonici.\nNelle due stagioni teatrali 1949 e 1951, venne scritturata nella Compagnia di Eduardo De Filippo, interpretando parti brillanti e comiche.\nScoperta dal regista cinematografico Bragaglia, debutt\u00f2 nel cinema nel 1945, nel film \"Pronto, chi parla?\". Gir\u00f2 sino alla met\u00e0 degli anni 50, una discreta quantit\u00e0 di pellicole, interpretando spesso parti secondarie da caratterista, ma sempre dando ottime prove di recitazione, e marginalmente lavor\u00f2 anche nel campo del doppiaggio presso gli studi della ODI di Roma.\nEbbe la possibilit\u00e0 di lavorare spesso con Tot\u00f2 e con registi come: Germi, Mattoli, Comencini e Bonnard.\nMor\u00ec ancora giovane, all'et\u00e0 di 38 anni, a Roma, in seguito ad un attacco di cuore."}
{"id": "2189154", "revid": "132266", "url": "https://it.wikipedia.org/wiki?curid=2189154", "title": "Propriet\u00e0 della Santa Sede in Italia", "text": ""}
{"id": "2189159", "revid": "125402682", "url": "https://it.wikipedia.org/wiki?curid=2189159", "title": "S.O.S. Titanic", "text": " S.O.S. Titanic \u00e8 un film per la televisione del 1979 diretto da William Hale che narra il naufragio del transatlantico RMS \"Titanic\", avvenuto la notte del 14 aprile 1912 a seguito della collisione con un iceberg. Nel naufragio, una delle pi\u00f9 grandi sciagure navali di tutti i tempi, persero la vita 1523 dei 2223 passeggeri a bordo.\nInterpretato da numerosi volti celebri come Harry Andrews, Ian Holm, David Warner, Cloris Leachman e Helen Mirren, il film \u00e8 il primo a colori dedicato alla tragedia, e venne trasmesso negli Stati Uniti in prima visione sulla rete ABC il 23 settembre 1979 con una durata totale di 144 minuti. Una versione ridotta a 102 minuti venne distribuita nelle sale cinematografiche europee l'anno successivo. \nTrama.\n10 aprile 1912. L'inaffondabile \"Titanic\", gioiello della compagnia di navigazione \"White Star Line\", parte da Southampton nel suo viaggio inaugurale per raggiungere New York. Guidata dal cap. Edward J. Smith, la nave trasporta alcune delle personalit\u00e0 pi\u00f9 in vista del momento, tra cui John Jacob Astor con la sua nuova, giovane moglie Madeline, l'imprenditore Benjamin Guggenheim e la miliardaria del Colorado Margaret 'Molly' Brown, oltre all'amministratore delegato della compagnia J. Bruce Ismay e all'ingegnere progettista Thomas Andrews. Dopo quattro giorni di navigazione, il transatlantico urta accidentalmente un iceberg e nonostante le avanzate tecnologie di sicurezza inizia inevitabilmente ad imbarcare acqua. Le lance di salvataggio, in osservanza delle norme vigenti, possono ospitare solo met\u00e0 dei passeggeri a bordo. Oltre 1500 anime sono perdute.\nProduzione.\nProdotto dalla televisione americana ABC e dalla societ\u00e0 britannica EMI Films, il film si proponeva di rivisitare l'idea alla base di \"Titanic, latitudine 41 nord\", diretto da Roy Ward Baker nel 1958 e tratto dal dettagliato libro di Walter Lord, ma fornendo un resoconto completo di tutto il viaggio, e non solo dell'ultima, tragica notte. Con un investimento di 7 milioni di dollari, il film non si concentra su un tema particolare, ma passa in rassegna personaggi diversi, e dalle diverse estrazioni sociali, per riportare una visione pi\u00f9 approfondita dell'accaduto.\nLocation.\nIl film venne girato quasi interamente nei Shepperton Studios a Shepperton, Surrey. Diverse sequenze di bordo, in particolare quelle sui ponti esterni o presso il famoso scalone di prima classe, vennero realizzate a bordo della \"RMS Queen Mary\", dal 1968 ancorata nel porto di Long Beach, in California. Alcuni interni vennero invece girati nel Waldorf Hotel di Londra e nell'Adelphi Hotel di Liverpool. Nella citt\u00e0 di Peel, sull'Isola di Man, venne ricreato il porto di Queenstown, e la nave \"TSS Manxman\" fu usata per rappresentare l\"'RMS Carpathia\", il transatlantico che soccorse i naufraghi del \"Titanic\". \nLe sequenze del naufragio della nave vennero riprese da \"Titanic, latitudine 41 nord\" e appositamente colorizzate. S.O.S. Titanic \u00e8 l'ultimo film sul naufragio in cui la nave affonda intera, infatti solo dopo il ritrovamento del relitto nel 1985 si scoprir\u00e0 che il Titanic si era spezzato in due parti.\nDistribuzione.\n\"S.O.S. Titanic\" venne originariamente trasmesso in prima serata sulla rete ABC il 23 settembre 1979. La durata totale del film era di 144 minuti. \nNel 1980, il film venne tagliato e rimontato in un'edizione di 102 minuti e distribuito nelle sale cinematografiche europee, Italia compresa. I tagli e il diverso montaggio, che invece che attraverso i flashback dei sopravvissuti seguiva le vicende in ordine cronologico a partire dalla partenza della nave, comportarono una perdita o uno snellimento di diverse sottotrame, nonch\u00e9 di numerosi particolari."}
{"id": "2189161", "revid": "61051", "url": "https://it.wikipedia.org/wiki?curid=2189161", "title": "Fiat AS 6", "text": ""}
{"id": "2189198", "revid": "599013", "url": "https://it.wikipedia.org/wiki?curid=2189198", "title": "Davide Santon", "text": "Biografia.\nDalla relazione con l'inglese Chloe Sanderson il 21 maggio 2013 nasce Sienna e il 25 maggio 2021 nasce Ala\u00efa. La coppia si sposa a Roma il 26 agosto 2020 dopo nove anni di fidanzamento.\nCaratteristiche tecniche.\nTerzino di spinta, pu\u00f2 giocare sia a destra sia a sinistra o anche come esterno in un centrocampo a cinque. \u00c8 dotato nei fondamentali d'attacco per via degli anni passati nelle giovanili giocando come centrocampista esterno, e alle volte attaccante. Possiede una buona stazza fisica, un buon dribbling e una notevole capacit\u00e0 di corsa.\nNel 2010 \u00e8 stato inserito nella lista dei migliori calciatori nati dopo il 1989 stilata da \"Don Bal\u00f3n\".\nCarriera.\nClub.\nInter.\nCresciuto nel settore giovanile del , a 14 anni passa nelle giovanili dell'Inter, con cui \u00e8 stato campione nazionale Allievi, vincitore nel 2008 del Torneo di Viareggio e finalista della finale scudetto del Campionato Primavera.\nNell'estate del 2008 viene aggregato al ritiro della prima squadra svolto a Brunico, e il 21 gennaio 2009, a 18 anni, esordisce tra i professionisti giocando titolare come terzino sinistro in Inter-Roma (2-1), valida per i quarti di finale della Coppa Italia. Il suo esordio in Serie A avviene il 25 gennaio, da titolare, in Inter-Sampdoria (1-0). Gioca con grande personalit\u00e0, e ottiene subito la stima e la fiducia del tecnico Jos\u00e9 Mourinho, che lo impiega con continuit\u00e0, elogiandolo pure. Il 24 febbraio esordisce nelle coppe europee giocando da titolare in Inter-Manchester United (0-0), partita di andata degli ottavi di finale della Champions League. Il sito \"uefa.com\" lo inserisce tra i dieci giovani pi\u00f9 promettenti del panorama europeo. Contribuisce, con 16 presenze, alla vittoria dello scudetto, e a fine stagione esordisce anche in Nazionale.\nAll'inizio della stagione 2009-2010 trova meno spazio e il 17 novembre 2009 durante una gara con l'Under-21 si procura una lesione al menisco del ginocchio destro. Questo infortunio pregiudica la sua stagione, nella quale ottiene solo 15 presenze in tutte le manifestazioni.\nNella sua terza stagione in prima squadra, sotto la direzione del nuovo allenatore Rafael Ben\u00edtez, non viene impiegato con continuit\u00e0 in campionato, ma riesce tuttavia a partecipare alla vittoria del Mondiale per club scendendo in campo nella semifinale.\nCesena.\nIl 31 gennaio 2011, ultimo giorno del mercato invernale, si trasferisce al in prestito secco nell'ambito dell'operazione che porta Yuto Nagatomo all'Inter. Per la sua avventura cesenate sceglie la maglia 46, in onore di Valentino Rossi. Esordisce il 2 febbraio, giocando titolare nella partita Cesena-Catania (1-1) allo stadio Manuzzi. Totalizza 11 presenze in campionato nel girone di ritorno, non convincendo del tutto con le sue prestazioni.\nNewcastle.\nDopo aver fatto ritorno all'Inter, il 30 agosto 2011, a 20 anni, passa al Newcastle a titolo definitivo per 6 milioni di euro. Firma un contratto quinquennale con la societ\u00e0 inglese. Esordisce con il Newcastle il 16 ottobre, entrando nel secondo tempo della partita di Premier League contro il Tottenham (2-2). Disputa la sua seconda partita in campionato quasi due mesi dopo, il 10 dicembre, giocando da titolare nella sfida persa per 4-2 contro il Norwich City. Dopodich\u00e9 viene schierato con continuit\u00e0 come terzino sinistro da parte del tecnico Alan Pardew, il quale lo definisce elemento preziosissimo per la formazione inglese.\nLa stagione successiva segna il suo primo gol in carriera nella partita di Premier persa per 2-1 in casa del Wigan il 17 marzo 2013. In questa seconda stagione ottiene 38 presenze, di cui ben 31 in campionato e 6 in Europa League.\nNella stagione 2013-2014 ottiene invece 28 presenze totali, subendo qualche infortunio.\nPer un infortunio al ginocchio rimane fuori da agosto a dicembre 2014; torna in campo il 3 gennaio 2015, giocando da titolare per un'ora il match di FA Cup perso per 1-0 contro il Leicester City.\nComplessivamente con il Newcastle in 3 anni e mezzo ha disputato 94 partite e segnato 1 gol.\nRitorno all'Inter.\nIl 2 febbraio 2015, voluto dal tecnico Roberto Mancini, torna all'Inter in prestito con diritto di riscatto fissato a 3,8 milioni, che diventer\u00e0 obbligatorio non appena il giocatore avr\u00e0 raggiunto le 10 presenze da titolare con la maglia nerazzurra; sceglie di indossare la maglia numero 21. Due giorni dopo esordisce da titolare in Napoli-Inter 1-0 (quarti di finale di Coppa Italia) venendo sostituito da Dod\u00f4 al minuto 86. Si conquista subito il posto da titolare giocando su entrambe le fasce visti gli infortuni dei compagni di reparto, diventando quindi un punto fermo degli 11 titolari. Il riscatto avviene automaticamente alla cifra stabilita appunto dopo la decima presenza e cio\u00e8 dopo Inter-Wolfsburg del 19 marzo (ottavi di Europa League).\nAlla fine dell'estate 2015 rimane all'Inter dopo essere stato sul mercato e pi\u00f9 volte coinvolto in voci di mercato. La prima presenza stagionale arriva il 23 agosto, nella partita vinta contro l'Atalanta. All'inizio del campionato diventa titolare indiscusso della fascia destra ricambiando con ottime prestazioni. Nel derby giocato contro il Milan il 13 settembre e vinto 1-0 dai nerazzurri regala l'assist al compagno Guarin per il gol che decide la gara. Ben presto per\u00f2 ritorna a giocare raramente e a essere relegato molto spesso in panchina, poich\u00e9 gli vengono preferiti i compagni di reparto Nagatomo e Alex Telles.\nNel 2016-2017 esordisce nella seconda partita di campionato contro il Palermo (1-1) e viene confermato come titolare da mister Frank de Boer ma rimandato in panchina da Stefano Pioli che lo utilizza solo due volte. Rivede il campo il 21 maggio 2017 in Lazio-Inter 1-3, a distanza di quasi quattro mesi dall'ultima partita giocata e grazie a mister Stefano Vecchi (subentrato a Pioli).\nIn estate rimane ancora una volta all'Inter questa volta per volere del nuovo mister Luciano Spalletti che lo aveva osservato nel finale di stagione ed \u00e8 deciso a rilanciarlo. Non partecipa per\u00f2 alla tourn\u00e9e estiva per un problema muscolare al polpaccio destro che lo tiene fuori due mesi. La sua prima presenza stagionale arriva quindi il 15 ottobre nei minuti finali di Inter-Milan 3-2 raggiungendo quota 200 partite con i club. Il debutto da titolare invece arriva nella sfida casalinga con l'Atalanta del 19 novembre (2-0). Apprezzato dall'allenatore toscano per la seriet\u00e0 negli allenamenti, la capacit\u00e0 di spinta, l'impatto fisico e la duttilit\u00e0, viene confermato titolare anche nelle successive partite venendo preferito sulla fascia sinistra a Nagatomo e Dalbert. Il 3 dicembre in Inter-Chievo 5-0 raggiunge le 100 presenze complessive con i nerazzurri. Nella seconda parte di campionato viene per\u00f2 di nuovo relegato tra le riserve (segnalandosi comunque in negativo nelle sfide contro e Juventus) terminando perci\u00f2 la sua esperienza in nerazzurro avendo collezionato 110 presenze in tutto.\nRoma.\nIl 26 giugno 2018 viene ceduto per 9,5 milioni di euro alla Roma insieme a Nicol\u00f2 Zaniolo nell'ambito dell'operazione che porta Radja Nainggolan in nerazzurro. Esordisce con il club capitolino il 31 agosto seguente, subentrando a Rick Karsdorp nel match di campionato contro il Milan. Esordisce in Champions League con i giallorossi il 23 ottobre, disputando l'intera gara contro il CSKA Mosca.\nIl 3 ottobre 2019 esordisce in giallorosso in Europa League, contro il .\nDopo 3 anni in cui non ha trovato molto spazio a causa della concorrenza e degli infortuni, nell'estate 2021 la Roma assume Jos\u00e9 Mourinho come nuovo allenatore, suo primo tecnico in carriera; ciononostante viene messo ai margini della rosa.\nNazionale.\nNazionali giovanili.\nHa fatto la trafila delle nazionali giovanili, giocando con l'Under-16 e l'Under-17, dalla quale nel 2008 \u00e8 passato direttamente all'Under-20.\nIl 31 marzo 2009 esordisce nella nazionale Under-21, guidata da Pierluigi Casiraghi, giocando titolare nella partita amichevole Paesi Bassi-Italia (1-1).\nDopo l'esordio in nazionale maggiore rimane comunque nel giro dell'Under-21, e partecipa ai \"play-off\" per le qualificazioni all'Europeo Under-21 nei quali l'Italia viene eliminata dalla Bielorussia. All'inizio del biennio successivo, con il nuovo CT Ciro Ferrara, diventa il capitano degli \"Azzurrini\" fino all'arrivo di Devis Mangia nel 2012, che lo esclude dalle convocazioni.\nNazionale maggiore.\nIl CT Marcello Lippi lo convoca per la prima volta in nazionale, con la quale esordisce il 6 giugno 2009, a 18 anni e 5 mesi, giocando titolare come terzino destro nell'amichevole Italia-Irlanda del Nord (3-0) disputata a Pisa. Viene quindi inserito nella lista dei 23 convocati per la Confederations Cup 2009, nella quale tuttavia non viene impiegato.\nDopo poco pi\u00f9 di un anno di assenza, torna in nazionale con il CT Cesare Prandelli, che il 17 novembre 2010 lo impiega da titolare nella partita amichevole contro la Romania disputata a Klagenfurt. Rientra nel giro della nazionale con la convocazione per l'amichevole contro la Francia nel novembre 2012, e il 6 febbraio 2013 viene schierato da titolare come terzino sinistro durante l'amichevole contro i Paesi Bassi (1-1) disputata all'Amsterdam Arena.\nDopo due anni di assenza viene convocato in nazionale dal CT Antonio Conte per l'amichevole contro l'Inghilterra del 31 marzo 2015, nella quale non viene tuttavia impiegato.\nStatistiche.\nPresenze e reti nei club.\n\"Statistiche aggiornate al 23 maggio 2021.\""}
{"id": "2189202", "revid": "729019", "url": "https://it.wikipedia.org/wiki?curid=2189202", "title": "Gr\u00e9goire Yachvili", "text": "Biografia.\nFrancese di origini georgiane per ramo paterno (suo nonno fu un soldato sovietico durante la seconda guerra mondiale, e sfugg\u00ec ai tedeschi per unirsi alla Resistenza francese) e armeno per parte di madre, Gr\u00e9goire Yachvili \u00e8 figlio del rugbista Michel e fratello maggiore di Dimitri e Charles-\u00c9douard.\nBench\u00e9 originario del Limosino, Gr\u00e9goire Yachvili ebbe il suo sviluppo di carriera in Aquitania, dapprima a La Teste-de-Buch, poi a Bordeaux, nelle file del cui club, il Bordeaux-B\u00e8gles, si mise in luce anche a livello internazionale: per via delle sue ascendenze, la federazione georgiana si interess\u00f2 a Yachvili e questi si dichiar\u00f2 disponibile, divenendo internazionale per la (ed entrando nel gruppo delle famiglie con giocatori internazionali per Paesi differenti, come nel caso dei fratelli italo-canadesi Mike e Robert Barbieri).\nEsord\u00ec nel corso del Campionato europeo 2000/01, che la vinse a punteggio pieno e, successivamente, prese parte alla in Australia, non superando tuttavia la prima fase.\nTrasferitosi a Parigi nel Racing M\u00e9tro 92, torn\u00f2 a Bordeaux, dapprima nello Stade bordelais poi, dopo la fusione societaria, nel Bordeaux-B\u00e8gles, club nel quale ha militato, in Pro D2, fino al 2009; da tale data, abbandonato il rugby professionistico, milita nel Libourne (Gironda), in seconda divisione d'onore."}
{"id": "2189206", "revid": "298229", "url": "https://it.wikipedia.org/wiki?curid=2189206", "title": "Phillips Idowu", "text": ""}
{"id": "2189209", "revid": "1305772", "url": "https://it.wikipedia.org/wiki?curid=2189209", "title": "Bula Atumba", "text": "Bula Atumba \u00e8 una municipalit\u00e0 dell'Angola appartenente alla provincia del Bengo. Ha 56.718 abitanti (stima del 2006) ed una superficie di 3.604\u00a0km\u00b2.\nIl principale comune \u00e8 l'omonimo Bula Atumba."}
{"id": "2189218", "revid": "27108", "url": "https://it.wikipedia.org/wiki?curid=2189218", "title": "Phillips Olaosebikan Idowu", "text": ""}
{"id": "2189219", "revid": "1543377", "url": "https://it.wikipedia.org/wiki?curid=2189219", "title": "Numero sterico", "text": "Il numero sterico (NS) di un atomo in una data molecola \u00e8 dato dal numero di atomi legati a quell'atomo, cio\u00e8 il numero di coordinazione (NC), pi\u00f9 il numero di \"coppie elettroniche solitarie\" presenti e attive su tale atomo. Questo parametro \u00e8 un elemento basilare per la teoria VSEPR, utilizzata per valutare la disposizione geometrica (detta anche geometria molecolare) degli atomi in una molecola. In altri termini, il numero sterico per un dato atomo \u00e8 dato dalla somma del numero di coppie elettroniche \"di legame\" e del numero di coppie elettroniche \"di non legame\". \nIl numero sterico \u00e8 connesso anche al tipo di ibridazione di quell'atomo. \nAmmesso che un dato atomo possa ibridarsi, si possono avere i seguenti casi generali:\nSe per l'atomo la promozione di elettroni e successiva ibridazione non sono processi energeticamente convenienti, pu\u00f2 accadere che si abbiano geometrie molecolari approssimate o anche (molto) diverse.\nIl numero sterico nella teoria VSEPR.\nIl calcolo del numero sterico dell'atomo centrale di una molecola \u00e8 un passo fondamentale per prevederne la disposizione geometrica. Ad esempio in una molecola di SF4 (tetrafluoruro di zolfo) il numero di atomi legati allo zolfo \u00e8 4 (\u00e8 rappresentato infatti dal numero di coordinazione); inoltre lo zolfo ha ancora una \"coppia solitaria\" di elettroni (non condivisi con nessun altro atomo). Dunque in questo caso il numero sterico \u00e8 5 (4+1). Ci\u00f2 permette, tramite la teoria VSEPR, di calcolare la pi\u00f9 stabile disposizione degli atomi e dei loro legami all'interno della molecola."}
{"id": "2189255", "revid": "115892395", "url": "https://it.wikipedia.org/wiki?curid=2189255", "title": "Mangiatore di fuoco", "text": ""}
{"id": "2189257", "revid": "729019", "url": "https://it.wikipedia.org/wiki?curid=2189257", "title": "Fissazione (istologia)", "text": "La fissazione \u00e8 un processo che ha come scopo quello di \u201cbloccare\u201d la struttura della materia vivente in condizioni quanto pi\u00f9 vicine a quelle fisiologiche. \u00c8 preferibile, a tal scopo, effettuare tale processo immediatamente dopo il prelievo per evitare le naturali modificazioni morfo-fisiologiche dovute ai processi degradativi post-mortem. \nTramite la fissazione si riesce a ritardare, quando non ad impedire, questi processi, e a questo scopo i tessuti appena prelevati vengono trattati con composti chimici quali alcoli e aldeidi, i quali, appunto, fissano le molecole presenti nel tessuto nello stato chimico e nella posizione in cui si trovano \"in vivo\".\nAltri composti chimici usati in questa fase sono: alcool, formalina, acido acetico glaciale, sublimato, acido picrico, acido osmico; ma comunque viene preferito l'impiego di una miscela di sostanze al fine di attenuare gli inconvenienti che ciascun componente chimico, usato singolarmente pu\u00f2 produrre sui tessuti trattati."}
{"id": "2189264", "revid": "1543377", "url": "https://it.wikipedia.org/wiki?curid=2189264", "title": "Dande (Angola)", "text": "Dande \u00e8 una municipalit\u00e0 dell'Angola appartenente alla Provincia del Bengo. Ha 82.992 abitanti (stima del 2006) ed una superficie di 6.529 km\u00b2.\nIl principale comune \u00e8 Caxito."}
{"id": "2189266", "revid": "1305772", "url": "https://it.wikipedia.org/wiki?curid=2189266", "title": "Vandalino", "text": "Il Vandalino \u00e8 un percorso situato nel comprensorio della Comunit\u00e0 Montana Val Pellice in Piemonte, utilizzato come circuito per gare motociclistiche della specialit\u00e0 trial, che prende il nome dal compreso Monte Vandalino.\n\u00c8 utilizzato dal 23 luglio 1972 quando si tenne una gara internazionale organizzata dal \"Gentelmen's Motoclub\", ma divenne celebre qualche anno dopo per aver ospitato, il 15 giugno 1975, la prima gara italiana valevole per il neonato Campionato mondiale Trial. Quella gara inaugurale, che prevedeva 2 giri sulle 20 \"zone\" del tracciato, fu vinta dal grande Martin Lampkin laureatosi campione del mondo a fine stagione.\nIl tracciato \u00e8 tuttora utilizzato e si tratta di uno dei pochi tracciati agonistici italiani adatto a questa particolare disciplina del motociclismo sportivo."}
{"id": "2189268", "revid": "300067", "url": "https://it.wikipedia.org/wiki?curid=2189268", "title": "Johnny Davis", "text": ""}
{"id": "2189271", "revid": "913245", "url": "https://it.wikipedia.org/wiki?curid=2189271", "title": "Leevan Sands", "text": "\u00c8 stato sospeso dal marzo al settembre 2006 per esser risultato positivo ad un controllo anti-doping."}
{"id": "2189272", "revid": "116944", "url": "https://it.wikipedia.org/wiki?curid=2189272", "title": "Canneto (Postiglione)", "text": "Canneto \u00e8 una frazione di Postiglione, in provincia di Salerno. Situata a 256 m s.l.m. ha 118\nabitanti (2001). Il piccolo abitato si sviluppa lungo la Strada Regionale 488 di Roccadaspide ed \u00e8 l'unico centro urbano fra Serre e Controne."}
{"id": "2189273", "revid": "599013", "url": "https://it.wikipedia.org/wiki?curid=2189273", "title": "Mario Kirev", "text": "Carriera.\nClub.\nSlavia Sofia.\nInizia a giocare nel club dilettantistico di Sapareva Banya, il Germanea fino all'et\u00e0 di 14 anni quando pass\u00f2 nel settore giovanile dello .\nNell'agosto 2007 firm\u00f2 il suo primo contratto da professionista con lo Slavia Sofia ed il 25 aprile 2008 ha debuttato contro lo nella venticinquesima giornata della massima serie bulgara, giocando poi anche altre 2 partite. Nella stagione successiva \u00e8 diventato il portiere titolare a disposizione di Stevica Kuzmanovski.\nJuventus.\nNel dicembre del 2008 ha partecipato ad un periodo di stage nella ed il 22 gennaio 2009 ha firmato un contratto di 4 anni e mezzo con la societ\u00e0 torinese che lo acquista per 600.000 euro. Pochi giorni dopo, il 27 gennaio, \u00e8 stato ceduto in prestito al fino al termine della stagione con un'opzione per il prossimo campionato.\nIl 9 luglio 2009 torna alla Juventus per il ritiro estivo di Pinzolo, al termine del quale rimane in rosa come quarto portiere della prima squadra alternandosi con Pinsoglio nella formazione Primavera. Dopo aver vinto il Torneo di Viareggio 2010 come secondo portiere della Primavera della Juventus, viene di nuovo ceduto in prestito in Svizzera, questa volta al .\nNell'estate del 2010 torna nuovamente alla Juventus ed ottiene la prima convocazione stagionale nella nona giornata di campionato. Ottiene la sua seconda convocazione stagionale con la prima squadra alla trentacinquesima giornata di campionato grazie all'assenza di Marco Storari.\nTimi\u0219oara ed ACS Poli Timi\u0219oara.\nIl 5 settembre 2011 la Juventus ufficializza il suo passaggio in prestito al . Il 5 settembre 2012 passa a titolo definitivo alla squadra romena del .\nNazionale.\nNel 2009 ha disputato 4 partite con la Nazionale bulgara Under-21.\nStatistiche.\nPresenze e reti nei club.\n\"Statistiche aggiornate al 25 novembre 2018.\""}
{"id": "2189281", "revid": "284938", "url": "https://it.wikipedia.org/wiki?curid=2189281", "title": "Spyro 3", "text": ""}
{"id": "2189285", "revid": "110009720", "url": "https://it.wikipedia.org/wiki?curid=2189285", "title": "Monticchio (Alpi Biellesi)", "text": "Il Monticchio (1.697\u00a0m s.l.m.) \u00e8 una vetta delle Alpi Biellesi.\nSi trova in provincia di Biella (BI) lungo lo spartiacque tra la Valle Sessera e la Valle Cervo ed a breve distanza dalla Valle Strona di Mosso.\nSul punto culminante convergono i confini comunali di Campiglia Cervo, Sagliano Micca e di un'isola amministrativa montana del comune di Veglio.\nDescrizione.\nLa montagna si eleva appena ad ovest del Bocchetto di Sessera e presenta due versanti ben distinti: prativo quello sud-occidentale rivolto verso la pianura, boscoso invece quello nord-orientale che guarda verso la Valsessera. \nL'anticima quotata 1.626\u00a0m, posta circa 0,5\u00a0km ad est del punto culminante, \u00e8 un nodo orografico piuttosto importante perch\u00e9 da essa parte il lungo costolone che separa la Valle Cervo propriamente detta dal bacino di un suo importante tributario, il Torrente Strona di Mosso, e che comprende il vicino Monte Casto. Sulla cima si trova il punto geodetico trigonometrico dell'IGM denominato \"Monticchio\" (cod. 043298).\nDal Monticchio si gode di una ottima vista sulla pianura e sul Biellese centrale.\nLa zona \u00e8 inclusa nell'Oasi Zegna, nata nel 1993 per tutelare e valorizzare l'area montana compresa tra Trivero e il Bo.\nEscursionismo e sci.\n\u00c8 possibile raggiungere agevolmente la vetta per sentiero partendo dal Bocchetto di Sessera. L'itinerario che prosegue lungo il crinale Cervo-Sessera per la Cima del Bonom si fa invece via via pi\u00f9 impegnativo ed arriva ad assumere caratteristiche alpinistiche tra la Punta del Cravile e il Monte Bo. Il monticchio \u00e8 anche raggiungibile con le ciaspole sia dalla frazione Piaro (Campiglia Cervo) che dalla Panoramica Zegna.\nSul versante nord-orientale si snodano alcune delle piste di fondo che partono dal Bocchetto di Sessera."}
{"id": "2189287", "revid": "1543377", "url": "https://it.wikipedia.org/wiki?curid=2189287", "title": "Bow Street Runners", "text": "Il Bow Street Runners \u00e8 stato il primo corpo di polizia della citt\u00e0 di Londra. Esso venne fondato nel 1749 da Henry Fielding ed inizialmente contava soltanto otto membri.\nStoria.\nSimili ai non ufficiali \"thief-taker\" (uomini pagati di volta in volta per aver arrestato responsabili di piccoli reati), essi rappresentavano una formalizzazione e regolamentazione di esistenti metodi regolamentati. L'unica differenza con i \"thief-takers\" era nella loro formale dipendenza dal \"Bow Street magistrate office\", e che venivano pagati dal magistrato con fondi provenienti dal governo centrale. Essi avevano la loro sede al n. 4 di \"Bow Street\", e non pattugliavano per le strade della citt\u00e0 ma servivano ad arrestare i malfattori su disposizione dei magistrati, viaggiando per tutta l'Inghilterra.\nQuando Henry Fielding and\u00f2 in pensione come magistrato capo, venne sostituito, nel 1754, da suo fratello John Fielding che era stato il suo vice per quattro anni. Noto come il \"magistrato cieco di Bow Street\", John Fielding miglior\u00f2 la perlustrazione con una vera forza di polizia per la capitale e successivamente inser\u00ec anche ufficiali montati a cavallo.\nAnche se la forza fu costruita ad intermittenza negli anni seguenti, essa serv\u00ec da guida per la costruzione del corpo nei successivi ottant'anni. I \"Bow Street Runners\" furono una manifestazione della spinta in avanti verso una professionalizzazione del controllo dello stato delle strade, a cominciare da quelle di Londra.\nContrariamente a quanto riportato da credenze popolari, i \"Bow Street Runners\" non vennero chiamati \"Robin Redbreasts\", questo epiteto venne invece dato alla polizia a cavallo che venne fondata nel 1805 dal successore di Sir John Fielding, Richard Ford, in quanto i suoi uomini portavano un panciotto rosso sotto la giacca blu."}
{"id": "2189288", "revid": "1305772", "url": "https://it.wikipedia.org/wiki?curid=2189288", "title": "Marcello Melani", "text": "Biografia.\nDi origini poverissime, la sua famiglia era immigrata verso il Nord Italia dove fece la propria fortuna negli anni '50-'60. Ebbe due mogli, la seconda delle quali, del Nord Italia, aveva interessi nel settore petrolifero.\nSi fece ben presto conoscere con l'appellativo di \"Faraone\" per le sue facolt\u00e0 economiche, per il numero delle sue propriet\u00e0 e per la conseguente propensione a realizzare ogni cosa con grande spiegamento di mezzi e di risorse.\nNon a caso cre\u00f2 quasi da nulla una squadra di calcio, l'Unione Valdinievole, un progetto finalizzato ad accorpare in un solo club ben 14 piccole squadre del comprensorio, che militavano dalla Serie D alla Seconda Categoria. Ma il suo esperimento, probabilmente per troppo campanilismo, fall\u00ec dopo pochi anni.\nNel frattempo divenne Presidente della nel 1974 succedendo a Oriano Ducceschi, che era stato contestato dalla tifoseria per gli scarsi risultati conseguiti dalla squadra. Dal momento che il \u201cFaraone\u201d era anche Presidente di un'altra societ\u00e0 calcistica di Serie D, l'Unione Valdinievole, da lui creata, per evitare conflitti di interesse, lasci\u00f2 inizialmente la presidenza ad Ezio Giotti, suo uomo di fiducia, per poi assumerla in prima persona un anno dopo, per dedicarsi \"anima e corpo\" agli arancioni. Durante la sua gestione la raggiunse la sua prima (e tuttora, ultima) promozione in Serie A nella stagione 1979-80.\nAl momento in cui si insedi\u00f2 come Presidente della societ\u00e0 arancione dichiar\u00f2 che in 5 anni, dalla Serie D, avrebbe portato la squadra in Serie A: tutti gli diedero del \"visionario\". Nella realt\u00e0 dei fatti, sbagli\u00f2 la sua previsione di una sola stagione.\nFu molto vicino alla tifoseria organizzata anche attraverso l'elargizione di contributi per l'acquisto di materiale coreografico.\nA seguito della sua morte, avvenuta nel 2002 all'et\u00e0 di 81 anni, il 6 dicembre 2006 gli \u00e8 stato intitolato lo Stadio Comunale di Pistoia."}
{"id": "2189295", "revid": "228587", "url": "https://it.wikipedia.org/wiki?curid=2189295", "title": "Monticchio", "text": ""}
{"id": "2189300", "revid": "767487", "url": "https://it.wikipedia.org/wiki?curid=2189300", "title": "Revolutionary Road (film)", "text": "Revolutionary Road \u00e8 un film del 2008 diretto e co-prodotto da Sam Mendes, basato sull'omonimo romanzo del 1961 di Richard Yates. Protagonisti del film sono Leonardo DiCaprio e Kate Winslet, che tornano a recitare assieme a 11 anni di distanza dal successo planetario di \"Titanic\".\nIl film racconta le vicende di Frank e April Wheeler, una coppia di ceto medio nella New York anni cinquanta, divisa tra l'esigenza di assecondare le proprie aspirazioni o conformarsi alle regole della societ\u00e0 dell'epoca.\nTrama.\n1955: April e Frank sono una coppia felicemente sposata, con due bambini, una bella casa e una normale vita a Revolutionary Road, nel Connecticut, Stati Uniti. La loro vita ricalca perfettamente lo stereotipo della famiglia bella e felice degli anni cinquanta. Almeno, questo \u00e8 ci\u00f2 che pensano i loro vicini. Il film si apre con una furibonda lite, in cui April accusa il marito di averla \"rinchiusa\" in un sobborgo e di averne soffocato l'esistenza, poi la storia segue le vicende di Frank, che torna al suo odiato lavoro come impiegato in un'azienda, la Knox &amp; Co.\nNel frattempo, April cerca consolazione nei ricordi dei tempi felici: un tempo, infatti, Frank le aveva detto di voler andare a vivere in Francia, perch\u00e9 \u00abl\u00ec la gente vive e sente davvero\u00bb. Consumato rapidamente un adulterio con una giovane collega, Frank fa ritorno a casa per trovarvi una moglie nuovamente sorridente; il motivo \u00e8 semplice: April ha deciso di voler realizzare il sogno di una vita e di volersi trasferire con la famiglia a Parigi, lavorando come segretaria e lasciando al marito la possibilit\u00e0 di godersi la vita che ha sempre sognato.\nFrank quindi, dopo attimi di smarrimento e di indecisione, accetta l'idea e nel giro di pochi giorni la coppia annuncia ai vicini (tra cui l'anziana Helene Givings, madre di un uomo mentalmente instabile), l'imminente avventura in Europa, suscitando una certa perplessit\u00e0. Tra Frank e April, per un momento, tutto sembra andare a gonfie vele, giacch\u00e9 sembrano quasi vivere una rinnovata passione persa da tempo. Ma ben presto Frank riceve un'importante proposta di lavoro, che far\u00e0 vacillare i loro piani. L'uomo, pur detestando la sua occupazione, accetta la promozione in vista della gratificazione economica e del rinnovato prestigio; ma a causare il definitivo abbandono del loro sogno parigino \u00e8 la notizia che April \u00e8 nuovamente incinta.\nLa crisi coniugale raggiunge i massimi picchi quando Frank scopre l'intenzione di April di abortire per mezzo di una rudimentale pompetta di gomma da lui trovata in bagno. L'uomo si oppone energicamente all'idea, trovandola ripugnante e irrazionale. April, stanca e provata dalla vita e dagli ultimi eventi, tradisce il marito come lui ha tradito lei, in macchina con il suo vicino di casa, che tra l'altro le confessa di amarla. Non sa pi\u00f9 come darsi felicit\u00e0 n\u00e9 come sollevarsi dal disagio interiore che prova, pienamente compreso solo dal figlio di Helen, John Givings, affetto da turbe psichiche e, agli occhi di tutti, farneticante; in realt\u00e0 egli ha colto il problema e non tarda ad esprimere pubblicamente ci\u00f2 che pensa, durante un pranzo tra i Wheeler e i Givings, mandando su tutte le furie Frank, che lo caccia di casa, e innescando una nuova, tremenda lite, che sar\u00e0 anche l'ultima.\nApril passa un'intera notte a riflettere da sola nel boschetto di fronte alla casa, per farsi trovare da Frank, l'indomani, sorridente e luminosa. Tutto, per un attimo, sembra sorridere ai coniugi Wheeler, ma di l\u00ec a poco si consumer\u00e0 il dramma: andato al lavoro Frank, April si prepara ad abortire; ma le cose vanno storte e in poche ore la donna viene ricoverata e muore, lasciando per sempre il marito, i due bambini e la perfetta casa di Revolutionary Road.\nL'abitazione verr\u00e0 in seguito venduta ad un'altra coppia, mentre Frank e i due figli si trasferiranno in citt\u00e0.\nProduzione.\nIl film \u00e8 stato girato tra maggio ed agosto 2007 tra New York e Connecticut.\nDistribuzione.\n\u00c8 stato distribuito in Italia il 30 gennaio 2009 dalla DreamWorks Pictures e Paramount Pictures. In Italia, nelle sole tre settimane di programmazione, il film ha ottenuto un incasso pari a 3.529.606 euro. Con un budget di 35 milioni di dollari, complessivamente nel mondo ha totalizzato al botteghino poco pi\u00f9 di 75 milioni di dollari."}
{"id": "2189303", "revid": "287204", "url": "https://it.wikipedia.org/wiki?curid=2189303", "title": "Drama (album)", "text": ""}
{"id": "2189305", "revid": "110157", "url": "https://it.wikipedia.org/wiki?curid=2189305", "title": "Mez\u0151nagymih\u00e1ly", "text": "Mez\u0151nagymih\u00e1ly \u00e8 un comune dell'Ungheria di 1.203 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2189307", "revid": "1534511", "url": "https://it.wikipedia.org/wiki?curid=2189307", "title": "Algebra di incidenza", "text": "In matematica, e pi\u00f9 specificamente in teoria degli ordini, per algebra di incidenza si intende un'algebra associativa definita opportunamente per un qualsiasi insieme parzialmente ordinato localmente finito e un qualsiasi anello commutativo (dotato di unit\u00e0).\nDefinizione.\nDenotiamo con formula_1 un anello commutativo; i suoi elementi qui verranno detti \"scalari\".\nUn poset formula_2 si dice localmente finito se ciascuno dei suoi intervalli \nha cardinalit\u00e0 finita.\nL'algebra di incidenza di P ed R ha come sostegno l'insieme delle funzioni \"f\" che associano ad ogni intervallo non vuoto [\"a, b\"] di P uno scalare \"f\"(\"a\", \"b\"); denoteremo questo insieme con F. Su questo insieme definiamo la somma e la moltiplicazione per uno scalare componente per componente. Munita di tali operazioni F costituisce un modulo. Per avere un'algebra occorre definire una \"moltiplicazione\" tra due elementi \"f\" e \"g\" di F; per questa operazione binaria si assume una convoluzione definendo\nVa osservato che il carattere localmente finito di P rende sempre possibile effettuare la precedente somma. Un'algebra di incidenza risulta finito-dimensionale se e solo se \"P\" \u00e8 un insieme finito.\nConcetti collegati.\nUn'algebra di incidenza \u00e8 analoga a un'algebra di gruppo; in effetti sia l'algebra di gruppo che l'algebra di incidenza sono casi particolari di un'algebra categorica, definita analogamente; essendo gruppi e poset tipi particolari di categorie.\nElementi speciali.\nL'elemento identit\u00e0 moltiplicativa dell'algebra di incidenza \u00e8 la funzione delta, definita da\nLa funzione zeta di un'algebra di incidenza \u00e8 la funzione costante \u03b6(\"a, b\") = 1 per ogni intervallo [\"a, b\"]. La moltiplicazione per \u03b6 \u00e8 analoga all'integrazione.\nSi pu\u00f2 mostrare che \u03b6 \u00e8 invertibile nell'algebra di incidenza (rispetto alla convoluzione definita sopra). Generalmente un membro \"h\" dell'algebra di incidenza \u00e8 invertibile se e solo se \"h\"(\"x\", \"x\") \u00e8 invertibile per ogni \"x\". L'inverso moltiplicativo della funzione zeta \u00e8 la funzione di M\u00f6bius \u03bc(\"a, b\"); ogni valore di \u03bc(\"a, b\") \u00e8 un multiplo intero di 1 nell'anello base.\nLa funzione di M\u00f6bius pu\u00f2 essere anche definita direttamente, dalla seguente relazione:\nMoltiplicare per \u03bc \u00e8 analogo alla differenziazione ed \u00e8 chiamata inversione di M\u00f6bius.\nCaratteristica di Eulero.\nUn poset si dice \"limitato\" se e solo se possiede un elemento minimo ed un elemento massimo; qui li denotiamo con 0 ed 1 rispettivamente, in modo da non confonderli con gli elementi 0 e 1 dell'anello degli scalari. La caratteristica di Eulero di un poset finito e limitato \u00e8 \u03bc(0,1); questo scalare \u00e8 sempre un intero. Questa nozione generalizza quella di caratteristica di Eulero classica.\nAlgebre di incidenza ridotte.\nOgni membro di un'algebra di incidenza che assegna lo stesso valore a due intervalli che siano isomorfi tra di loro \u00e8 un membro dell'algebra di incidenza ridotta. Essa \u00e8 una sottoalgebra dell'algebra di incidenza che chiaramente contiene l'identit\u00e0 dell'algebra e la funzione zeta.\nOgni elemento dell'algebra ridotta che sia invertibile nell'algebra originale ha il suo inverso nell'algebra ridotta. Conseguentemente, la funzione di M\u00f6bius \u00e8 sempre un elemento dell'algebra ridotta. Le algebre ridotte aiutano la comprensione della teoria delle funzioni generatrici, come si allude nell'esempio precedente sui numeri naturali."}
{"id": "2189308", "revid": "57342", "url": "https://it.wikipedia.org/wiki?curid=2189308", "title": "Giorgio Gallesio", "text": "\u00c8 sepolto tra gli uomini illustri nel chiostro della Basilica di Santa Croce in Firenze.\nBiografia.\nIntrapresi gli studi giuridici, nel 1793 consegu\u00ec la laurea in giurisprudenza presso l'Universit\u00e0 di Pavia e, pi\u00f9 per tradizione familiare che per vocazione, affront\u00f2 la carriera in magistratura.\nGli anni a cavallo del XVIII e del XIX secolo furono da Gallesio dedicati alla gestione della sua importante azienda agricola, attivit\u00e0 che svolse con inconsueta e innovativa imprenditorialit\u00e0 senza peraltro trascurare i suoi interessi culturali, scientifici e letterari.\nNel primo Ottocento entr\u00f2 nella carriera amministrativa napoleonica e, il 24 gennaio 1811, ottenne la prestigiosa carica di sottoprefetto prima a Savona, capoluogo del Dipartimento di Montenotte, e poi a Pontremoli, nel Dipartimento degli Appennini.\nCaduto Napoleone, Gallesio fu richiamato dal Governo dell'effimera Repubblica genovese e fu nominato rappresentante della Riviera di Ponente e membro della Commissione di Legislazione istituita per riformare l'antica Costituzione ligure del 1576. Nel 1814 - 1815 partecip\u00f2 al Congresso di Vienna in veste di segretario della Legazione genovese, al seguito del Ministro plenipotenziario marchese Antonio Brignole Sale.\nDopo l'annessione della Liguria al Regno di Sardegna entr\u00f2 nell'amministrazione sabauda e, nel 1816, divenne Commissario di Leva a Savona, carica che ricopr\u00ec, senza alcun entusiasmo e anzi con malcelata riluttanza, fino al 1823, anno in cui chiese ed ottenne il pensionamento.\nRe Carlo Felice il 31 marzo 1828 promulg\u00f2 una Regia patente con la quale gli veniva riconosciuto il titolo e la dignit\u00e0 comitale trasmissibile ai suoi discendenti.\nNello stesso anno Giovanni Battista, unico figlio di Giorgio Gallesio, spos\u00f2 la contessina Pellina, unica figlia del conte Ferdinando Piuma di Prasco, console generale di Marina degli Stati Sardi.\nIl sopravvenuto rapporto di parentela favor\u00ec le occasioni di presenza di Giorgio Gallesio nel castello del consuocero a Prasco, in un secondo tempo si giunse alla decisione della unione araldica dei due casati: infatti i figli di Giovanni Battista e i loro discendenti, con Regia Patente di re Carlo Alberto, ottennero l'autorizzazione ad aggiungere al cognome di famiglia quello del proprio avo materno assumendo il cognome \"Gallesio-Piuma di Prasco\".\nLa naturale propensione a dedicare la sua attenzione a problemi di interesse generale, le cariche pubbliche e i relativi impegni assunti non impedirono tuttavia di coltivare i suoi prediletti interessi scientifici, indirizzati prevalentemente nel campo della Pomologia, e di dedicarsi agli studi della fisiologia vegetale, della genetica applicata alla botanica, e della tassonomia frutticola.\nFu il primo a definire il termine di \"dominanza\" di un carattere genetico, da lui riscontrata nei suoi esperimenti di ibridazione sulla forma e colore dei fiori dei garofani.\nLa sua maggiore opera fu soprattutto, la Pomona Italiana, frutto di un'impresa editoriale senza precedenti per l'Italia, all'epoca politicamente travagliato e diviso, pubblicato in un arco di tempo di 22 anni, iniziato nel 1817 e conclusosi, quasi a completamento, con la morte di Gallesio avvenuta nel 1839.\nOpere.\nPomona italiana.\nLa Pomona Italiana \u00e8 indubbiamente l'opera che ha dato a Gallesio notoriet\u00e0 ed ampi consensi nella cultura europea della sua epoca.\nLa Pomona Italiana \u00e8 la unione delle rappresentazioni (disegni) a colori ed a piena pagina dei frutti italiani distinti per variet\u00e0, con le descrizioni delle caratteristiche dei frutti, e degli alberi fruttiferi che li producono, la diffusione, l'origine, l'ambiente vitale.\nIl successo \u00e8 dovuto intanto alla oggettiva bellezza e completezza dell'opera, voluta puntigliosamente dal Gallesio ed ottenuta da una accurata scelta e preparazione di artisti che lavorarono ad essa, combinando per sua parte l'accurata preparazione dei testi della completa descrizione.\nGallesio annot\u00f2 tutti i passi del miglioramento qualitativo ottenuto con il suo attento controllo che il risultato delle immagini fosse quanto pi\u00f9 possibile corrispondente al reale.\nFu allegata alla lussuosa edizione iconografica e descrittiva anche una parte scientifica, molto meno appariscente ma di notevole valenza di merito, ora molto utile a documentare lo stato della cultura botanica del tempo, e la posizione personale in tale cultura del Gallesio nel particolare momento storico del passaggio dalla nominazione tassonomica botanica tradizionale preesistente, alla linneana.\nAltre opere.\nTra le sue numerose pubblicazioni, sono di primaria importanza e con notevole successo (in Italia ma soprattutto all'estero) in ambito scientifico - naturalistico:\nOpere postume.\nAlle diverse opere a stampa coeve di Gallesio vanno inoltre aggiunte le edizioni recenti di altre opere, promosse e realizzate dal Centro per la promozione degli studi su Giorgio Gallesio, fino ad epoca pi\u00f9 recente rimaste inedite, o fortunosamente ritrovate.\nLe edizioni, per opera diretta o a mezzo di trascrizione e commento di Enrico Baldini, Professore Ordinario di Arboricoltura Generale all'Universit\u00e0 di Bologna, mediante il Centro per la promozione degli studi su Giorgio Gallesio, che ne cur\u00f2 le ricostituzioni, le stesure, e le pratiche di pubblicazione, furono infine pubblicate presso l'Accademia dei Georgofili di Firenze.\nSempre a cura del Centro trovarono pubblicazione opere di altri autori o presso altri editori.\nAlcune pubblicazioni"}
{"id": "2189309", "revid": "1656773", "url": "https://it.wikipedia.org/wiki?curid=2189309", "title": "Uomini e cose della vecchia Italia", "text": "Uomini e cose della vecchia Italia \u00e8 un'opera letteraria di Benedetto Croce. \nPubblicata per la prima volta, in due diverse serie e in due distinti volumi, nel 1927 dalla Laterza, la stessa casa editrice l'ha ristampata in edizione riveduta dall'autore nel 1943 e, infine, nel 1956. La pubblicazione verr\u00e0 riproposta, per Bibliopolis, nell'ambito dell'edizione nazionale del filosofo.\nDedicata a Francesco Ruffini, l'opera raccoglie una serie di saggi scaturiti, nella maggior parte, dalle ricerche eseguite dal filosofo per le stesure della \"Storia del Regno di Napoli\" del 1925 e della \"Storia dell'et\u00e0 barocca in Italia\" del 1928. Tali saggi, che non potevano rientrare nei predetti volumi, perch\u00e9 sarebbero usciti \u00abfuori del loro disegno\u00bb, rappresentavano per Croce quasi dei ricordi di famiglia, ma \u00abdi quella pi\u00f9 grande famiglia che ciascuno di noi si compone, merc\u00e9 le ideali parentele di affetti e di pensieri, con gli uomini del passato, o\u2026con gli uomini che vissero e operarono nello stesso paese dove noi siamo nati\u00bb.\nSi tratta, in particolare, di biografie di letterati, scrittori e politici e di vicende storico-letterarie dell'Italia meridionale, in un lasso di tempo che va all'incirca dall'Umanesimo ai prodromi dell'unificazione nazionale."}
{"id": "2189313", "revid": "2043462", "url": "https://it.wikipedia.org/wiki?curid=2189313", "title": "Ordine dei Petrovi\u0107-Njego\u0161", "text": "L'Ordine dei Petrovi\u0107 Njego\u0161 (in montenegrino: \u041e\u0440\u0434\u0435\u043d \u041f\u0435\u0442\u0440\u043e\u0432\u0438\u045b \u040a\u0435\u0433\u043e\u0448, Orden Petrovi\u0107 Njego\u0161) fu il pi\u00f9 alto ordine cavalleresco del Regno del Montenegro, fondato dal Re Nicola I nel 1896 per commemorare i 200 anni della presa di potere dei Petrovi\u0107-Njego\u0161 sul Montenegro.\nIn quello stesso anno, inoltre, la quinta figlia del Re Nicola I, Principessa Elena del Montenegro, spos\u00f2 Vittorio Emanuele di Savoia, principe ereditario d'Italia e futuro Re col nome di Vittorio Emanuele III.\nL'ordine era generalmente concesso ai soli membri della famiglia reale montenegrina ed a pochi altri uomini meritevoli (solitamente monarchi stranieri connessi alla famiglia). L'ordine sopravvisse al crollo del Regno del Montenegro in forma di conferimento privato che ancora oggi viene perpetrato dai discendenti di Nicola I.\nL'ordine consiste in una croce sul cui braccio superiore si trova in cirillico la lettera \"D\", iniziale di Danilo I, primo Petrovi\u0107 Njego\u0161 ad ottenere il governo della regione col titolo di Principe-Vescovo. Nel braccio sottostante, si trova invece una \"N\" per Nicola I, fondatore dell'ordine. Le restanti braccia della croce indicano la data \"1696\" per la presa di potere della famiglia, e il \"1896\" per la commemorazione della fondazione dell'ordine.\nIl nastro dell'ordine \u00e8 bianco bordato di rosso sui lati.\nL'Ordine consta di una sola classe col titolo di Cavaliere/Dama."}
{"id": "2189318", "revid": "767487", "url": "https://it.wikipedia.org/wiki?curid=2189318", "title": "Mez\u0151ny\u00e1r\u00e1d", "text": "Mez\u0151ny\u00e1r\u00e1d \u00e8 un comune dell'Ungheria di 1.724 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2189327", "revid": "110157", "url": "https://it.wikipedia.org/wiki?curid=2189327", "title": "Mez\u0151zombor", "text": "Mez\u0151zombor \u00e8 un comune dell'Ungheria di 2.591 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2189330", "revid": "767487", "url": "https://it.wikipedia.org/wiki?curid=2189330", "title": "M\u00e9ra", "text": "M\u00e9ra \u00e8 un comune dell'Ungheria di 1.826 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2189336", "revid": "767487", "url": "https://it.wikipedia.org/wiki?curid=2189336", "title": "Mik\u00f3h\u00e1za", "text": "Mik\u00f3h\u00e1za \u00e8 un comune dell'Ungheria di 605 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2189337", "revid": "83531", "url": "https://it.wikipedia.org/wiki?curid=2189337", "title": "Leone Di Lernia contro tutti", "text": "Leone di Lernia contro tutti \u00e8 un album di Leone Di Lernia, pubblicato nel 2009 e costituito di 10 tracce."}
{"id": "2189340", "revid": "1305772", "url": "https://it.wikipedia.org/wiki?curid=2189340", "title": "Walk with Me", "text": "Walk with Me (\"cammina con me\" in lingua inglese) pu\u00f2 riferirsi a:"}
{"id": "2189343", "revid": "767487", "url": "https://it.wikipedia.org/wiki?curid=2189343", "title": "Mogyor\u00f3ska", "text": "Mogyor\u00f3ska \u00e8 un comune dell'Ungheria di 73 abitanti (dati 2001). \u00c8 situato nella provincia di Borsod-Aba\u00faj-Zempl\u00e9n."}
{"id": "2189352", "revid": "120152875", "url": "https://it.wikipedia.org/wiki?curid=2189352", "title": "Jerry Hoyt", "text": "Prese parte a 4 edizioni della 500 Miglia di Indianapolis tra il 1950 e il 1955. Nella sua ultima partecipazione fece segnare la pole position, ma fu costretto al ritiro durante la corsa a causa di una perdita d'olio.\nMor\u00ec un mese e mezzo dopo in seguito ad un incidente di gara nella categoria \"Sprint Car\" a Oklahoma City.\nTra il 1950 e il 1960 la 500 Miglia faceva parte del Campionato Mondiale, e per questo motivo Hoyt ha all'attivo 4 Gran Premi di Formula 1 con una pole position.\nHoyt \u00e8 stato sepolto presso il cimitero di Crown Hill ad Indianapolis, Indiana."}
{"id": "2189353", "revid": "767487", "url": "https://it.wikipedia.org/wiki?curid=2189353", "title": "M\u00facsony", "text": "M\u00facsony \u00e8 un comune dell'Ungheria di 3.486 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2189358", "revid": "124722004", "url": "https://it.wikipedia.org/wiki?curid=2189358", "title": "Santuario del Santissimo Crocifisso (Boca)", "text": "Il santuario del Santissimo Crocifisso \u00e8 un grande santuario situato nel comune piemontese di Boca, tra le colline novaresi, in provincia e diocesi di Novara. \u00c8 una basilica minore.L'edificio religioso \u00e8 situato a fianco dello Strona, a quota 395\u00a0m. \u00c8 raggiungibile in auto da Boca o da Grignasco seguendo la SP 32 Boca-Grignasco.\nStoria.\nLa fondazione del santuario \u00e8 collegata alla morte violenta di due coniugi locali a seguito della quale sarebbe stata eretta, nel XVII secolo, una parete affrescata con l'immagine del crocefisso, in seguito trasformata in una piccola cappella.\nQuesta venne ampliata nella seconda met\u00e0 del Settecento a seguito di alcune guarigioni miracolose, la prima delle quali risalirebbe al 1763. Gli eventi miracolosi si ripeterono ed ancora oggi il santuario custodisce una ricca galleria di ex voto.\nL'afflusso di pellegrini rese presto insufficiente la costruzione cos\u00ec che nel 1819 ne venne deciso un ulteriore ampliamento, del quale fu inizialmente affidata la progettazione all'ingegnere novarese \"Giovanni Agnelli\". Il progetto prevedeva la deviazione dell'alveo dello Strona, che venne effettuata anche basandosi sul lavoro volontario di molti abitanti della zona.\nPer la continuazione dei lavori fu poi scelto un giovane architetto nativo di Ghemme, l'allora ventiduenne Alessandro Antonelli, il quale riscrisse il progetto proponendo un edificio maestoso in stile neoclassico. I lavori procedettero piuttosto lentamente e furono ostacolati da difficolt\u00e0 tecniche, economiche ed anche da alcune incomprensioni con la popolazione di Boca. Composte queste ultime la costruzione prosegu\u00ec e il cantiere sopravvisse alla morte del grande architetto, avvenuta a Torino nel 1888. Il figlio Costanzo prese in mano la direzione dei lavori e le strutture del santuario vennero completate attorno alla fine dell'ottocento, sia pure in modo non del tutto conforme al progetto originario. \nIl 30 agosto del 1907 avvenne per\u00f2 un fatto imprevisto che interruppe i lavori di abbellimento e completamento dell'opera: a causa di un terribile nubifragio un grave crollo lesion\u00f2 infatti pesantemente la fiancata sinistra del santuario. I lavori di restauro proseguirono per decenni subendo una interruzione dovuta agli eventi bellici. Nel 1942 il santuario fu danneggiato da un bombardamento aereo, questa volta per\u00f2 in modo non particolarmente grave. All'inizio degli anni Settanta le principali opere strutturali possono dirsi concluse con il completamento dello scalone frontale.\nNel 1987 il santuario \u00e8 stato inserito nel Parco naturale del Monte Fenera.\nIl 3 gennaio 2012 la Congregazione per il culto divino e la disciplina dei sacramenti ha proclamato il santuario basilica minore, mentre il 16 settembre 2012 il vescovo di Novara Franco Giulio Brambilla ha effettuato la proclamazione solenne.\nCelebrazioni principali.\nIl santuario \u00e8 meta tutti gli anni dei pellegrinaggi di varie parrocchie non solo della zona circostante ma di tutto il Piemonte. Ad inizio giugno si celebra la giornata annuale del malato, a settembre quella dell'esaltazione della croce.\nEscursionismo.\nDal santuario partono alcuni interessanti itinerari escursionistici che consentono di esplorare i rilievi prealpini dell'alta provincia di Novara quali il monte Lovagone, la Croce del Teso e, in generale, la bella zona viticola delle colline di Boca, dove si produce l'omonimo e pregiato vino.\nNumerose le possibilit\u00e0 anche per gli amanti della mountain bike."}
{"id": "2189360", "revid": "834", "url": "https://it.wikipedia.org/wiki?curid=2189360", "title": "Thank you", "text": ""}
{"id": "2189363", "revid": "767487", "url": "https://it.wikipedia.org/wiki?curid=2189363", "title": "Nagycs\u00e9cs", "text": "Nagycs\u00e9cs \u00e8 un comune dell'Ungheria di 910 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2189365", "revid": "767487", "url": "https://it.wikipedia.org/wiki?curid=2189365", "title": "Nagyrozv\u00e1gy", "text": "Nagyrozv\u00e1gy \u00e8 un comune dell'Ungheria di 739 abitanti (dati 2001), situato nella provincia di Borsod-Aba\u00faj-Zempl\u00e9n."}
{"id": "2189366", "revid": "419473", "url": "https://it.wikipedia.org/wiki?curid=2189366", "title": "Super CCD", "text": "Il Super CCD \u00e8 un sensore Charge Coupled Device (CCD) proprietario sviluppato da Fujifilm a partire dal 1999 per le proprie macchine fotografiche digitali.\nNel 2003 Fujifilm presenta la quarta generazione del Super CCD in due varianti, denominate Super CCD HR (\"High Resolution\", alta risoluzione) e Super CCD SR (\"Super dynamic Range\", miglior intervallo dinamico). A partire da questa generazione il Super CCD (sia HR, sia SR) adotta pixel ottagonali, anzich\u00e9 quadrati o rettangolari, disposti su file inclinate di 45\u00b0. In questo modo, a parit\u00e0 di numero di pixel, si ottiene una risoluzione verticale e orizzontale pi\u00f9 alta a discapito di quella diagonale.\nNella versione SR, nello stesso pixel (o fotosito) sono presenti due fotodiodi di dimensioni reciproche molto diverse. Il fotodiodo pi\u00f9 grande raccoglie pi\u00f9 luce e fornisce migliori informazioni in condizioni di scarsa illuminazione, mentre il pi\u00f9 piccolo si satura meno facilmente e quindi \u00e8 idoneo alla ripresa di zone fortemente illuminate. Elaborando opportunamente i dati raccolti dai due fotodiodi \u00e8 possibile ottenere un aumento dell'intervallo dinamico della luminosit\u00e0. Secondo Fujifilm, questo rende le fotografie scattate simili a quelle ottenibili con una macchina fotografica tradizionale.\nData l'inusuale inclinazione delle file di fotodiodi, \u00e8 necessario convertire l'immagine prodotta dal Super CCD in modo da ottenere il normale orientamento verticale/orizzontale dei pixel perch\u00e9 l'immagine risultante abbia un formato standard e risulti quindi portabile. La quarta generazione di Super CCD compie l'operazione interpolando un pixel fra ogni paio di fotositi, generando quindi un'immagine di 12 Megapixel a fronte di un sensore da 6. La quinta generazione di Super CCD, introdotta nel 2005, sfrutta ugualmente la forma e la disposizione dei fotositi, ma non usa l'interpolazione per produrre l'immagine finale; Fujifilm non ha rivelato come questa serie affronti la conversione. ()\nNel 2006 Fujifilm introduce la sesta generazione del sensore, con misura 1/1.7 di pollice e 6.3 Megapixel effettivi (eccettuata una versione specifica per la fotocamera F40fd avente dimensioni di 1/1.6 di pollice e 8.3 Megapixel effettivi). I punti di forza di questa serie sono la buona qualit\u00e0 delle immagini anche con sensibilit\u00e0 elevata (fino a ISO 800) e le prestazioni in condizioni di scarsa illuminazione. Questo Super CCD \u00e8 montato sulle bridge digital camera FinePix S6500fd (2006) e sulle compatte FinePix F-series F30, F20 (2006), F31fd e F40fd (2007).\nAlla fine del 2007 nasce la settima generazione, di 1/1.6 di pollice e 12 Megapixel effettivi, che equipaggia la Fuijfilm FinePix F50d (2007). Anche se dotato di una buona risoluzione, questo sensore non vanta le stesse doti della sesta generazione nell'uso con sensibilit\u00e0 ISO elevata. La ragione sta proprio nella maggior densit\u00e0 di pixel in uno spazio leggermente pi\u00f9 ristretto per cui, a parit\u00e0 di luce ambientale, ogni fotosito riceve meno luce rispetto alla precedente versione.\nA met\u00e0 2008 Fujifilm lancia l'ottava generazione, che mantiene le dimensioni e la risoluzione della settima e concentra i miglioramenti nel ritorno a buone prestazioni anche con elevata sensibilit\u00e0 ISO. Questo sensore equipaggia la Fujifilm FinePix F100d (2008)."}
{"id": "2189370", "revid": "767487", "url": "https://it.wikipedia.org/wiki?curid=2189370", "title": "Nek\u00e9zseny", "text": "Nek\u00e9zseny \u00e8 un comune dell'Ungheria di 906 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2189372", "revid": "868829", "url": "https://it.wikipedia.org/wiki?curid=2189372", "title": "Programmed input/output", "text": "Programmed Input/Output (PIO, Input/Output programmato) \u00e8 un metodo di trasferimento dati tra la RAM di un computer ed una periferica, tramite l'intervento diretto della CPU.\nPi\u00f9 precisamente l'Input/Output programmato si verifica quando il processore, utilizzando un opportuno software, accede allo spazio di indirizzi della periferica in esame per eseguire trasferimenti di dati in entrata o in uscita da essa. Ci\u00f2 \u00e8 in contrasto con i trasferimenti di tipo DMA.\nMolti vecchi dispositivi dei PC utilizzano questa modalit\u00e0, incluse porte seriali e parallele (quando non in modalit\u00e0 ECP), le connessioni MIDI e dei joystick, le porte PS/2 per mouse e tastiera, e alcune vecchie schede di rete.\nModalit\u00e0 PIO su interfaccia ATA.\nGli esempi pi\u00f9 noti di periferiche che utilizzano la modalit\u00e0 PIO sono per\u00f2 le unit\u00e0 a disco ATA/ATAPI, che tra l'altro fino all'introduzione del DMA (1994), potevano funzionare soltanto in questa maniera.\nIn riferimento a questo tipo di dispositivi, sono state definite 4 diverse modalit\u00e0 PIO, che corrispondono ad altrettante differenti velocit\u00e0 di trasferimento, come illustrato nella tabella sottostante; il tipo di segnale utilizzato \u00e8 molto simile nelle varie modalit\u00e0, mentre cambia il tempo caratteristico di ogni ciclo, che permette cos\u00ec di ottenere diverse velocit\u00e0.\nTutti i dispositivi ATA/ATAPI supportano la modalit\u00e0 0, ma in generale ci\u00f2 non \u00e8 vero per i protocolli pi\u00f9 veloci; \u00e8 stato quindi implementato un meccanismo di autorilevamento tramite il quale il BIOS, accedendo a dei registri presenti sul dispositivo, \u00e8 in grado di stabilire la massima velocit\u00e0 che esso pu\u00f2 sostenere, e conseguentemente configura il canale ATA per ottenere le migliori prestazioni.\nCome si vede dalla tabella, sono state definite 2 ulteriori modalit\u00e0 PIO avanzate, capaci rispettivamente di trasferimenti a 20 e 25 Mb/s., che riguardano per\u00f2 esclusivamente i dispositivi CompactFlash.\nDurante tutta l'operazione di trasferimento dati in modalit\u00e0 PIO, la CPU \u00e8 assoggettata ad un notevole carico di interrupt, che ne impegna gran parte della capacit\u00e0 di elaborazione, anche fino al 90%, specie nei vecchi elaboratori e con le modalit\u00e0 3 e 4, in cui i cicli sono pi\u00f9 veloci e quindi si susseguono pi\u00f9 rapidamente nel tempo; ci\u00f2 rallenta notevolmente l'esecuzione contemporanea di altre applicazioni, determinando un forte decadimento delle prestazioni del computer; proprio a causa di questa inefficienza, a partire dalla met\u00e0 degli anni novanta sono state introdotte modalit\u00e0 \ndi trasferimento pi\u00f9 raffinate, come la DMA (1994) e successivamente l'UDMA (1997), in cui la periferica comunica direttamente con la memoria di sistema, lasciando libera la CPU per l'esecuzione di altre attivit\u00e0.\nLa notevole affidabilit\u00e0 della modalit\u00e0 PIO, dovuta anche alla semplice logica digitale necessaria per implementarla, la rende tuttavia ancora oggi utilizzata quando non siano richieste elevate velocit\u00e0 di trasferimento, come nei sistemi embedded o nei chip FPGA;per lo stesso motivo, rimane come modalit\u00e0 di \"emergenza\" nei PC e notebook, dove in genere viene attivata dal sistema operativo in caso di problemi con il protocollo UDMA; il sistema operativo Microsoft Windows XP, ad esempio, inserisce automaticamente il PIO Mode 4, tra l'altro senza dare alcuna notifica all'utente, quando su un canale ATA/ATAPI si verificano pi\u00f9 di 5 errori consecutivi di scrittura o lettura.\n\u00c8 importante osservare che non tutti i dispositivi supportano i timing ufficiali ATA per la modalit\u00e0 PIO; un esempio \u00e8 il lettore di schede CompactFlash Sandisk SDDR-89 ImageMate 12-in-1, che utilizza il chip GL819 di Genesys Logic; esso presenta valori leggermente diversi per la maggior parte delle modalit\u00e0, come illustra la seguente tabella\nPIO Mode 5.\nAll'inizio del 1996 fu proposta anche per l'interfaccia ATA una modalit\u00e0 avanzata PIO 5, capace di operazioni a 22 Mb/s., ma essa non venne mai implementata negli hard disk poich\u00e9 le CPU dell'epoca, data la loro gi\u00e0 scarsa capacit\u00e0 di elaborazione, sarebbero state rese del tutto inservibili durante il trasferimento dati con questa modalit\u00e0; inoltre a questa elevata frequenza di trasmissione insorgono problemi dovuti all'interferenza elettromagnetica dei segnali lungo il cavo a nastro ATA, che limiterebbero la lunghezza di quest'ultimo intorno ai 20\u00a0cm per una trasmissione affidabile, valore molto pi\u00f9 basso rispetto agli standard ATA e del tutto insufficiente per effettuare i cablaggi all'interno del PC; d'altra parte era gi\u00e0 in fase di sviluppo il protocollo UDMA, che avrebbe risolto in maniera diversa entrambi i tipi di problemi.\nAlcuni produttori tuttavia implementarono preventivamente il supporto per questa modalit\u00e0 nei BIOS di alcune schede madri dell'epoca."}
{"id": "2189373", "revid": "767487", "url": "https://it.wikipedia.org/wiki?curid=2189373", "title": "ABA All-Defensive Team", "text": "L'ABA All-Defensive Team fu il riconoscimento che ogni anno, a partire dalla stagione 1972-1973, la ABA, tramite i voti degli allenatori di ogni franchigia, conferiva ai 5 migliori difensori che si erano distinti nel corso della \"regular season\"."}
{"id": "2189376", "revid": "110157", "url": "https://it.wikipedia.org/wiki?curid=2189376", "title": "We Have Come for Your Children", "text": "We Have Come for Your Children \u00e8 il secondo e ultimo album studio del gruppo punk statunitense Dead Boys. Fu pubblicato nel giugno del 1978 dalla Sire Records.\nIl disco.\nLa produzione dell'album venne funestata dai dissidi artistici tra la band e il produttore Felix Pappalardi. Al gruppo non piacevano gli arrangiamenti \"troppo morbidi\" che Pappalardi aveva dato ai brani per cercare di renderli maggiormente commerciali, smorzando la loro carica rabbiosa. La band quindi cerc\u00f2 di portare James Williamson degli Stooges per cercare di salvare il materiale, ma senza riuscirvi. Complice anche il grave ferimento del batterista del gruppo Johnny Blitz avvenuto in una rissa di strada, poco tempo dopo la band si sciolse."}
{"id": "2189389", "revid": "767487", "url": "https://it.wikipedia.org/wiki?curid=2189389", "title": "Jack McMahon", "text": ""}
{"id": "2189393", "revid": "216538", "url": "https://it.wikipedia.org/wiki?curid=2189393", "title": "Pino la lavatrice", "text": ""}
{"id": "2189394", "revid": "339392", "url": "https://it.wikipedia.org/wiki?curid=2189394", "title": "Decommissioning", "text": ""}
{"id": "2189397", "revid": "729019", "url": "https://it.wikipedia.org/wiki?curid=2189397", "title": "Michel Yachvili", "text": "Biografia.\nMichel Yachvili \u00e8 nato in Francia da \u010calva (o Chaliko) Ja\u0161vili (poi francesizzato in Charles Yachvili), soldato sovietico originario della Georgia, sfuggito ai campi di prigionia tedeschi e aggregatosi alla Resistenza nel Limosino, rimasto in Francia per evitare la deportazione in Siberia che Stalin riserv\u00f2 a molti ex-prigionieri dell'Armata Rossa.\nAffianc\u00f2 il proprio lavoro di ispettore di polizia all'attivit\u00e0 rugbistica, che lo vide dapprima militare nella sua citt\u00e0 natale, Tulle, poi a Brive-la-Gaillarde, dove si svolse gran parte della sua carriera sia professionale che sportiva, nel locale club: con il , infatti, Yachvili giunse fino alla finale del campionato francese in due occasioni, nel 1972 e nel 1975, nonch\u00e9 alla finale di Coppa di Francia nel 1974.\nDisput\u00f2 15 incontri in Nazionale francese tra il 1968 e il 1975, esordendo nel Cinque Nazioni 1968, in occasione del primo Grande Slam mai realizzato dalla ; prese parte anche ai tornei del e del .\nDa allenatore, guid\u00f2 lo stesso Brive, poi lavor\u00f2 a Nizza, dove era stato trasferito, e nel principato di Monaco, dove guid\u00f2 la sezione rugbistica del club pi\u00f9 noto per la sua squadra di calcio.\n\u00c8 padre di tre rugbisti professionisti, nativi di Brive-la-Gaillarde, Gr\u00e9goire, Dimitri e Charles-\u00c9douard, i primi due dei quali sono giocatori internazionali (rispettivamente per la e per la ) che presero parte alla Coppa del Mondo con le loro nazionali."}
{"id": "2189398", "revid": "834", "url": "https://it.wikipedia.org/wiki?curid=2189398", "title": "Travelling without Moving", "text": ""}
{"id": "2189400", "revid": "118343019", "url": "https://it.wikipedia.org/wiki?curid=2189400", "title": "Elliot Graham", "text": "Ha curato il montaggio per film come \"X-Men 2\", \"Il pi\u00f9 bel gioco della mia vita\", \"Superman Returns\" e \"21\". Ha curato il montaggio di \"Una prova per non morire\", episodio pilota della serie televisiva \"Dr. House - Medical Division\".\nNel 2009 ottiene la candidatura all'Oscar per il miglior montaggio di \"Milk\", film diretto da Gus Van Sant ed interpretato da Sean Penn."}
{"id": "2189401", "revid": "963244", "url": "https://it.wikipedia.org/wiki?curid=2189401", "title": "Figlie del Cuore di Ges\u00f9", "text": "Le Figlie del Cuore di Ges\u00f9 sono un istituto religioso femminile di diritto pontificio: le suore di questa congregazione pospongono al loro nome la sigla F.C.J.\nStoria.\nLa congregazione venne fondata a Berchem (Anversa) il 20 giugno 1873 da Maria di Ges\u00f9 Deluil-Martiny (1841-1884) dietro consiglio del sacerdote gesuita Jean Calage (1805-1888), suo direttore spirituale.\nNel 1875 la Deluil-Martiny termin\u00f2 la stesura delle costituzioni, redatte secondo la regola e la spiritualit\u00e0 di sant'Ignazio di Loyola. L'istituto ricevette il pontificio decreto di lode il 25 febbraio 1888 e venne approvato definitivamente dalla Santa Sede il 2 febbraio 1902.\nLa fondatrice \u00e8 stata beatificata il 22 ottobre 1989 da papa Giovanni Paolo II.\nAttivit\u00e0 e diffusione.\nLe Figlie del Cuore di Ges\u00f9 sono religiose di clausura dedite alla preghiera per la riparazione delle offese al sacro Cuore di Ges\u00f9 e l'offerta del sangue di Cristo alla santissima Trinit\u00e0 per l'esaltazione della Chiesa, l'estinzione delle societ\u00e0 segrete e la perfezione del clero e dei religiosi.\nSono presenti in Austria, Croazia, Francia, Italia e Svizzera: la sede generalizia \u00e8 a Berchem, presso Anversa.\nAl 31 dicembre 2005 l'istituto contava 50 religiose in 6 case."}
{"id": "2189403", "revid": "858648", "url": "https://it.wikipedia.org/wiki?curid=2189403", "title": "Federazione Giovanile Repubblicana", "text": ""}
{"id": "2189411", "revid": "767487", "url": "https://it.wikipedia.org/wiki?curid=2189411", "title": "Chuck Stevenson", "text": "Prese parte a 9 edizioni della 500 Miglia di Indianapolis tra il 1951 e il 1965. Il miglior risultato in gara fu il 6\u00ba posto nel 1961\nNel 1952 vinse il campionato nazionale ChampCar AAA.\nTra il 1950 e il 1960 la 500 Miglia faceva parte del Campionato Mondiale, e per questo motivo Stevenson ha all'attivo 5 Gran Premi di Formula 1."}
{"id": "2189424", "revid": "599013", "url": "https://it.wikipedia.org/wiki?curid=2189424", "title": "Alvin Gentry", "text": "Carriera da allenatore.\nInizio carriera.\nNel 1989 inizi\u00f2 la sua carriera da allenatore nel NBA come un assistente di Larry Brown ai San Antonio Spurs.\nGentry si unisce a Gregg Popovich, R. C. Buford, e Ed Manning come parte dello staff degli assistenti allenatori di Larry Brown per gli Spurs quando Brown lasci\u00f2 Kansas prima della stagione NBA 1988-1989.\nMiami Heat e Detroit Pistons.\nDopo due stagioni a San Antonio, Gentry diventa un assistente per i Los Angeles Clippers all'inizio della stagione NBA 1990-1991. Per la stagione del 1991 Gentry si unisce allo staff di Kevin Loughery come assistente allenatore per i Miami Heat, dove ha allenato per tre stagioni. Si \u00e8 poi trasferito a Detroit dopo la stagione NBA 1994-1995 dove \u00e8 stato un assistente per due anni e mezzo per poi essere nominato allenatore verso la fine della stagione NBA 1997-1998.\nLos Angeles Clippers.\nGentry ritorn\u00f2 a San Antonio come assistente dopo la stagione NBA 1999-2000, dove fu riunito con Gregg Popovich e R .C. Buford. Questo incarico dur\u00f2 poco, in quanto Gentry accett\u00f2 L'incarico di allenatore per i Los Angeles Clippers. Fece un buon lavoro con i Clippers per i primi due anni, portandoli a rispettivamente 31 e 39 vittorie in quelle due stagioni. Quelle stagioni sono caratterizzate da un ottimo gioco di giocatori giovani, come Darius Miles, Elton Brand e Lamar Odom. Nella sua terza stagione, per\u00f2, la squadra peggior\u00f2 (nonostante l'aggiunta di Andre Miller), e Gentry fu licenziato nel febbraio 2003.\nPhoenix Suns.\nGentry divent\u00f2 poi vice allenatore dei Phoenix Suns per sei anni, lavorando per Mike D'Antoni e Terry Porter. Quando Porter fu licenziato nella sua prima stagione da allenatore, Alvin Gentry lo sostitu\u00ec ad interim. Fu nominato allenatore dei Suns per la stagione NBA 2009-2010. Il record di Gentry nella sua prima stagione fu di 54 vittorie e di 28 sconfitte. I Suns avanzarono fino alle finali di Western Conference perdendo in sei gare contro i Lakers. Divent\u00f2 il quinto allenatore nella storia dell'organizzazione a portare la sua squadra alle finali di Western Conference nella sua prima stagione intera.\nIl 18 gennaio 2013, Gentry e i Suns si separarono di comune accordo. Nel luglio del 2013, ritorn\u00f2 dai Clippers, assumendo l'incarico di vice allenatore, rendendolo il vice di Doc Rivers.\nDopo una stagione con i Clippers, Gentry firm\u00f2 un contratto di tre anni come vice allenatore per i Golden State Warriors, lavorando per il nuovo allenatore Steve Kerr.\nNew Orleans Pelicans.\nIl 18 maggio 2015, ai New Orleans Pelicans venne permesso dagli Warriors di comunicare con Gentry per il loro incarico vacante di allenatore. Firm\u00f2 con i Pelicans il 30 maggio, prima dell'inizio delle NBA Finals 2015, ma dovette rimanere con Golden State fino alla fine della serie. Gli Warriors vinsero il titolo NBA dopo che sconfissero i Cleveland Cavaliers in sei gare dando a Gentry il suo primo titolo NBA."}
{"id": "2189428", "revid": "122873274", "url": "https://it.wikipedia.org/wiki?curid=2189428", "title": "Lefebvre", "text": ""}
{"id": "2189430", "revid": "6923", "url": "https://it.wikipedia.org/wiki?curid=2189430", "title": "Eufemia (imperatrice)", "text": "Biografia.\nSchiava e di origine barbara il suo nome di nascita era Lupicina. Durante l'impero di Anastasio I spos\u00f2 Giustino I, che all'epoca era un semplice soldato che stava incominciando una proficua carriera nell'esercito bizantino.\nQuando nel 518 d.C. il marito fu scelto quale nuovo imperatore, le fu cambiato il nome in Eufemia e fu incoronata quale \"Augusta\". Non si intromise mai nelle questioni politiche e militari, consigliando il marito solo in due occasioni: il contrasto religioso in Egitto per via della dottrina miafisita dilagante e il veto al matrimonio del nipote Giustiniano I con l'attrice e prostituta rea Teodora. Alla morte di Eufemia, avvenuta prima di quella del marito Giustino, il nipote ottenn\u00e8 l'autorizzazione a sposarsi."}
{"id": "2189434", "revid": "1305772", "url": "https://it.wikipedia.org/wiki?curid=2189434", "title": "Dream Street", "text": "Dream Street (\"strada dei sogni\" in lingua inglese) pu\u00f2 riferirsi a:"}
{"id": "2189440", "revid": "119740170", "url": "https://it.wikipedia.org/wiki?curid=2189440", "title": "Enrico Aristippo", "text": "Biografia.\nPoco si sa della vita: a lungo fu ritenuto di etnia greca, sia per le origini calabresi, sia per il nome e l'attivit\u00e0 di traduttore; pi\u00f9 di recente \u00e8 invece prevalsa l'ipotesi, sostenuta da Lorenzo Minio Paluello, che nega l'origine greca di Enrico; congetturale rimane invece la tesi, sostenuta tra gli altri dallo storico inglese John Julius Norwich, secondo la quale sarebbe stato di origine normanna. \nFu arcidiacono di Catania ed ebbe rapporti importanti con la corte di Guglielmo I. La congettura del Rose, accolta da Gigante, che intende 'natione Severitanus' nel senso di 'nato a Santa Severina' (in Calabria), ignora che all'interno del territorio di Catania sorge, con storia gi\u00e0 di et\u00e0 bizantina, Santa Venerina. \nAristippo era un inviato a Bisanzio (1158-1160) quando ricevette dall'imperatore Manuele I Comneno una copia greca dell'Almagesto di Tolomeo: Uno studente della \"Schola Medica Salernitana\" incontr\u00f2 Aristippo sul Monte Etna mentre osservava un'eruzione e predispose una traduzione latina dell'opera. Anche se questa \u00e8 stata la prima traduzione in latino dell'Almagesto, essa non fu cos\u00ec influente come quella successivamente fatta da Gerardo da Cremona dall'arabo. Il manoscritto originale \u00e8 probabilmente quello conservato nella Biblioteca Marciana di Venezia.\nAristippo stesso fece la prima traduzione latina del \"Menone\" (1155) e del \"Fedone\" (1156) di Platone, e del quarto libro dei \"Meteorologica\" di Aristotele. Ha anche tradotto Gregorio di Nazianzo su richiesta di Guglielmo I di Sicilia e opere di Diogene Laerzio.\nNel 1161, sotto il regno del re Guglielmo il Malo, prese il posto di Maione di Bari, assassinato l'anno precedente, nel \"triumvirato\" del \"Regnum\", al fianco di Silvestro di Marsico e Riccardo Palmer, arcidiacono di Siracusa.\nNel 1162, Aristippo venne sospettato di infedelt\u00e0 da parte del re e imprigionato. Mor\u00ec probabilmente poco dopo in quello stesso anno."}
{"id": "2189441", "revid": "729019", "url": "https://it.wikipedia.org/wiki?curid=2189441", "title": "Bill Young", "text": "Biografia.\nCresciuto a Kingsgrove, sobborgo di Sydney, entr\u00f2 nelle giovanili del West Harbour e, in seguito, fu ingaggiato dall'Eastwood, sua squadra di club per tutta la carriera.\nFu Nazionale Under-21 nel 1995 e nel 1998 divenne professionista, ingaggiato dalla \"franchise\" di Super 12 dei Brumbies di Canberra; nel 2000 esord\u00ec negli \"Wallabies\" a Parigi contro la Francia, e l'anno successivo vinse il Super 12 2001 con i Brumbies.\nInserito nella rosa dei giocatori che presero parte alla in Australia, dove gli \"Wallabies\" arrivarono in finale, poi sconfitti dall', Young vinse un secondo titolo del Super 12 nel 2004.\nDisput\u00f2 il suo ultimo incontro internazionale nel corso del Tri Nations 2005 contro la e il suo ultimo torneo professionistico nel 2006 dopodich\u00e9, nel luglio di quell'anno, annunci\u00f2 il ritiro dopo 100 incontri di Super Rugby e 46 internazionali a causa di problemi al collo.\nProveniente da una famiglia attiva nel settore alberghiero, Young lavora fin dal suo ritiro per un hotel di famiglia, il Concord; nel 2007 fu tuttavia allenatore in seconda dei Rams, formazione dell'effimero Australian Rugby Championship (tenutosi per una sola stagione) e, nel biennio 2009-2010, tecnico della mischia dei Brumbies.\nAttualmente ha rilevato in proprio la gestione dell'albergo di famiglia.\nAll'attivo di Young anche un invito nei Barbarians in occasione dell'incontro di fine \"tour\" della del 2004."}
{"id": "2189442", "revid": "363629", "url": "https://it.wikipedia.org/wiki?curid=2189442", "title": "Abbrivo", "text": "L'abbrivo o abbrivio, nella nautica \u00e8 il moto inerziale di una imbarcazione.\nEtimologia.\nL'etimologia della parola \u00e8, secondo Niccol\u00f2 Tommaseo, da ricondursi alle parole latine \"ab\" e \"riva\", significanti ci\u00f2 che si distacca dalla riva. Perci\u00f2, \"pigliare l'abbrivo\" \u00e8 \"quel primo corso che prende il vascello, che lo fa allontanar dalle rive\". Secondo Pietro Fanfani, invece, il termine sarebbe di origine provenzale e si userebbe per cosa o persona che si muova con forza.\nNel dialetto veneziano l'abbrivo \u00e8 tradotto come \"brivada\", e da questo deriva il comando nautico \"briva\" (o \"abbriva\"), col quale si ordina di far forza o dare spinta o nel momento del varo di una imbarcazione, oppure per conferire forza propulsiva a rapidi movimenti del timone.\nUtilizzo del termine.\nNell'uso corrente, l'abbrivo ha pi\u00f9 sovente il significato di inerzia in decelerazione, e come tale \u00e8 rilevante nelle manovre di ancoraggio, ormeggio o attracco in quanto l'inerzia del natante deve essere calcolata per individuare il momento in cui interrompere opportunamente la propulsione e far coincidere il punto naturale di arresto con quello desiderato senza dover ricorrere a spinta contraria (marcia indietro) a fini di freno.\nAnche nelle manovre in cui \u00e8 necessario ruotare l'imbarcazione per la sua opportuna presentazione all'ormeggio, si calcola l'abbrivo per l'aggancio in corsa di un punto fermo (sia con l'\u00e0ncora che agguanta il fondo, sia fissandosi a un gavitello) cos\u00ec da sfruttare tutta l'inerzia (dovuta all'energia cinetica acquisita) anche per la rotazione.\nNei regolamenti nautici italiani, per abbrivo si considera la generica condizione di moto dell'imbarcazione, sia essa a propulsione attiva o meno, come mera distinzione dall'imbarcazione ferma e quindi generico stato di navigazione. Pi\u00f9 in generale, l'abbrivo \u00e8 un moto di accelerazione o di decelerazione, essendo a questi fini il moto uniforme effetto del ricorso a propulsione."}
{"id": "2189443", "revid": "74801", "url": "https://it.wikipedia.org/wiki?curid=2189443", "title": "Bob Scott", "text": "Prese parte a 3 edizioni della 500 Miglia di Indianapolis tra il 1952 e il 1954.\nMor\u00ec durante la corsa \"Independence Day Sweepstakes\" di Darlington nel 1954. Riposa nel cimitero di Inglewood a Los Angeles, California.\nTra il 1950 e il 1960 la 500 Miglia faceva parte del Campionato Mondiale di Formula 1, per questo motivo Scott secondo le statistiche di Formula 1 ha all'attivo 3 Gran Premi di Formula 1."}
{"id": "2189449", "revid": "968255", "url": "https://it.wikipedia.org/wiki?curid=2189449", "title": "Sanremo in Fiore", "text": "Sanremo in Fiore, conosciuto anche come Corso Fiorito o Carnevale dei Fiori, \u00e8 una sfilata di carri allegorici allestiti con fiori e realizzati da una dozzina dei comuni della provincia di Imperia. La manifestazione si svolge a Sanremo la domenica precedente (in genere la seconda domenica di marzo) al sabato in cui si disputa la gara ciclistica Milano-Sanremo.\nI premi finali che prevedono 3.000 euro al carro vincitore, 2.000 euro al secondo e 1.000 euro al terzo vengono assegnati ogni anno a quelli che ottengono i primi tre punteggi totali, al termine dalla votazione effettuata dalla giuria, composta dal presidente e dai giurati provenienti dal mondo tecnico-floricolo e da quello artistico, in base alla qualit\u00e0 dell'infioramento e tecnica di realizzazione ed all'impatto visivo, interpretazione ed esecuzione del tema.\nL'ultima edizione si \u00e8 svolta l'11 marzo 2018, con inizio alle ore 14.30, anzich\u00e9 alle 10.30 per il maltempo, con ingresso libero e tribune a pagamento, \u00e8 stata dedicata a \"Sanremo, Citt\u00e0 Europea dello sport 2018\". L'ultimo giro verr\u00e0 trasmesso in differita tv a Linea verde la domenica successiva, 18 marzo su Rai 1 dalle 12.20.\nFino al 2010 quando si svolgeva l'ultima domenica di gennaio, precedeva il Festival della canzone, mentre dal 2011 da quando \u00e8 stata spostata a marzo \u00e8 successiva. La giunta comunale ha infatti deciso di spostare in via definitiva la competizione dei carri dall'ultima domenica di gennaio ad una diversa di marzo (nel 2011 e nel 2012 fu l'ultima, nel 2013 la seconda, nel 2014 la terza e dal 2015 \u00e8 la seconda), quando la manifestazione coincise con la Festa della donna), per far conoscere ed apprezzare il clima primaverile della Riviera dei Fiori, mentre il freddo ancora attanaglia il resto d'Italia.\nStoria.\nLa prima edizione del Corso Fiorito si svolse nel gennaio 1904 con il nome di \"Festa della Dea Flora\", denominazione utilizzata nuovamente anche per l'edizione del 2012. All'epoca sfilarono carrozze ornate e decorate da creazioni floreali lungo le vie cittadine di Sanremo, e con il passare del tempo il successo fu tale da divenire un appuntamento annuale, salvo un'interruzione dal 1966 al 1980.\nNe fu ideata anche un'edizione con il nome di \"Battaglia dei Fiori\", con numerosi carri interamente ricoperti di fiori, che si svolge nella vicina Ventimiglia nel mese di giugno.\nDopo la seconda guerra mondiale la manifestazione prese il nome di \"Italia in Fiore\": ai carri fioriti si affiancarono bande musicali e gruppi folcloristici. La citt\u00e0 di Sanremo divent\u00f2, grazie a questa manifestazione, la citt\u00e0 dei fiori per eccellenza.\nIl Corso Fiorito oggi.\nOggi il \"Corso Fiorito\" \u00e8 uno degli eventi cardine del programma delle manifestazioni cittadine, senza dubbio il pi\u00f9 atteso tra quelli gratuiti. Le fasi preparatorie durano qualche mese, ma l'infioramento viene effettuato in una sola notte, al fine di utilizzare solo fiori freschi.\nLa manifestazione si svolge con un percorso ad anello sul lungomare, che ha sostituito il precedente percorso nelle vie centrali della citt\u00e0 dei fiori ed \u00e8 seguita ogni anno da circa 50.000 spettatori, che si recano a Sanremo dal resto della Liguria, dal Piemonte, Valle d'Aosta, Lombardia, Toscana, Umbria e dalla Costa Azzurra in Francia, appositamente per assistere a questo evento.\nAlbo d'oro.\n1996: \"Le favole di Walt Disney\": comune di Riva Ligure\n1997: \"Polvere di stelle (teatro di rivista)\": comune di Santo Stefano al Mare\n1998: \"Le donne nell'opera lirica\": comune di Bordighera\n1999: \"I mestieri\": comune di Taggia\n2000: \"Le canzoni del Festival\": comune di Seborga\n2001: \"La Ferrari\": comune di Santo Stefano al Mare\n2002: \"Il treno e la ferrovia\": comune di Santo Stefano al Mare\n2003: \"Le avventure di Pinocchio\": comune di Imperia\n2004: \"Unione paesi europei\": comune di Santo Stefano al Mare\n2005: \"Le regioni italiane\": comune di Cipressa\n2006: \"Il magico mondo del circo\": comune di Santo Stefano al Mare\n2007: \"Il fumetto italiano\": Pimpa\" del comune di Santo Stefano al Mare\n2008: \"Le Olimpiadi\": \"Equitazione, Tokio 1964\" del comune di Taggia\n2009: \"La televisione\": \"Linea blu\" del comune di Imperia\n2010: \"I grandi interpreti del Festival\": \"Andamento lento\" del comune di Santo Stefano al Mare\n2011: \"Le citt\u00e0 italiane e i 150 anni dell'Unit\u00e0 nazionale\": \"Genova\" del comune di Cipressa\n2012: \"Le ore del mondo\": \"Tokyo\" del comune di Santo Stefano al Mare\n2013: \"L'uomo nello spazio\": \"Alla conquista di nuovi pianeti\" del comune di Seborga\n2014: \"Buon compleanno televisione: i 60 anni\": \"Buon compleanno Rai Radio televisione Italiana\" del comune di Cipressa\n2015: \"Ma dove vai bellezza in bicicletta! Pedalando tra i comuni del Ponente\": \"Mafalda\" del comune di Santo Stefano al Mare\n2016: \"C\u2019era una volta\u2026 il magico mondo delle fiabe\": \"La bella addormentata nel bosco\" del comune di Taggia\n2017: \"I supereroi\": \"Thor\" del comune di Santo Stefano al Mare\n2018: \"Sanremo, Citt\u00e0 Europea dello sport 2018\": \"Equitazione\" del comune di Taggia\nEdizioni vinte.\nIl comune di Sanremo partecipa sempre fuori concorso."}
{"id": "2189453", "revid": "287204", "url": "https://it.wikipedia.org/wiki?curid=2189453", "title": "Dream Street (album)", "text": ""}
{"id": "2189454", "revid": "287204", "url": "https://it.wikipedia.org/wiki?curid=2189454", "title": "Dream Street (film)", "text": ""}
{"id": "2189457", "revid": "291719", "url": "https://it.wikipedia.org/wiki?curid=2189457", "title": "Corso Fiorito", "text": ""}
{"id": "2189458", "revid": "291719", "url": "https://it.wikipedia.org/wiki?curid=2189458", "title": "Italia in Fiore", "text": ""}
{"id": "2189466", "revid": "767487", "url": "https://it.wikipedia.org/wiki?curid=2189466", "title": "Alveolina", "text": "Alveolina \u00e8 un genere di foraminifero estinto di forma da ovale/sferoidale a fusiforme allungata. Poteva raggiungere dimensioni centimetriche ed era costituito internamente da numerose camere disposte secondo una spirale involuta. Si pensa che le camere potessero ospitare alghe simbionti.\nHabitat.\nVivevano su fondali di acque basse e calde della regione tropicale.\nDistribuzione.\nEuropa, Africa, Asia.\nEt\u00e0.\nDal Albiano superiore all'Eocene medio (Bartoniano)."}
{"id": "2189467", "revid": "110157", "url": "https://it.wikipedia.org/wiki?curid=2189467", "title": "Rastkogel", "text": "Il Rastkogel (2.762 ) \u00e8 una montagna delle Alpi Scistose Tirolesi (sottosezione Prealpi del Tux).\nSi trova nel Distretto di Schwaz nel Tirolo austriaco. La montagna \u00e8 collocata a nord della Tuxertal e ad ovest della Zillertal.\nLa via normale di salita passa dalla Rastkogelh\u00fctte."}
{"id": "2189473", "revid": "339392", "url": "https://it.wikipedia.org/wiki?curid=2189473", "title": "Aeroporto di Los Angeles", "text": ""}
{"id": "2189474", "revid": "1272592", "url": "https://it.wikipedia.org/wiki?curid=2189474", "title": "Occhio del Mondo", "text": ""}
{"id": "2189478", "revid": "4175", "url": "https://it.wikipedia.org/wiki?curid=2189478", "title": "Charles-\u00c9douard Yachvili", "text": "Biografia.\nFrancese di origini georgiane per ramo paterno (suo nonno fu un soldato sovietico durante la seconda guerra mondiale, e sfugg\u00ec ai tedeschi per unirsi alla Resistenza francese), Charles-\u00c9douard Yachvili \u00e8 figlio del rugbista Michel e fratello minore di Gr\u00e9goire e Charles-\u00c9douard, entrambi rugbisti rappresentanti rispettivamente la e la .\nCome i suoi due fratelli, anche Charles-\u00c9douard crebbe nel , squadra della quale il padre fu prima giocatore e poi allenatore.\nNel 2005 Yachvili disput\u00f2 con l'Under-20 georgiana la Coppa del Mondo di categoria.\nNella stagione 2008-09 debutt\u00f2 in Top 14 nelle file dei baschi del , club nel quale militava anche il fratello Dimitri; nel 2009, seguendo il fratello Gr\u00e9goire, decise di rappresentare anche a livello seniores la .\nDopo l'esperienza con il Biarritz pass\u00f2 nel 2010 a Lormont e dal 2011 gioca a Hendaye (Aquitania)."}
{"id": "2189480", "revid": "287204", "url": "https://it.wikipedia.org/wiki?curid=2189480", "title": "Gene Hartley", "text": "Prese parte a 10 edizioni della 500 Miglia di Indianapolis tra il 1950 e il 1962, con miglior piazzamento il 10\u00ba posto nel 1957, mentre nel 1953 si piazz\u00f2 9\u00ba, ma con vettura condivisa.\nTra il 1950 e il 1960 la 500 Miglia faceva parte del Campionato Mondiale, e per questo motivo Hartley ha all'attivo 8 Gran Premi di Formula 1."}
{"id": "2189481", "revid": "1305772", "url": "https://it.wikipedia.org/wiki?curid=2189481", "title": "Val Derniga", "text": "La Val Derniga corrisponde al bacino idrografico del torrente Derniga, racchiuso da una linea immaginaria che parte da Sicciole, sale a Corte d'Isola, gira ad ovest verso le cime dei monti Castellier e Mal\u00eco, continua fino al paese di Saredo, prosegue per Baredi e Gason, passa per la Crosera di Montetoso, segue poi la strada per Monte di Capodistria, gira a sud per Villanova di Pirano e San Pietro dell'Amata, scende verso il paese di Dragogna e con la \"strada del bosco\" finisce sul ponte dove questo vialone alberato supera il fiume Dragogna. In epoche storiche diverse questa valle era stata menzionata come \"Vallis Derniga\", \"Reniga\" ed \"Erniga\".\nLa valle \u00e8 attraversata dalla Via Flavia che sale da Capodistria e scende verso Dragogna dopo la Crosera del monte Toso. L'antica arteria percorre la valle sempre sulla riva sinistra del Derniga, con larghe curve e in dolce discesa. La sponda sinistra della valle \u00e8 scoscesa, boscosa e solamente una strada sale ad est verso il paese di Padena e continua poi verso la Val Dragogna. La sponda destra \u00e8 molto pi\u00f9 dolce con colli incisi da ruscelli, con paesetti e casolari sparsi lungo i pianori coltivati a vigneto. Il fondo valle, dopo il bivio di Padena, si allarga ed \u00e8 tutto coltivato a vigneto, ortaggi e alberi da frutto. La strada passa per le case diValderniga.\nAl paese di Dragogna, sorto all'incrocio tra la \u201cstrada del bosco\u201d e la Via Flavia, un tempo chiamato Bivio Ferrari, la valle si interseca con quella del fiume Dragogna formando con questa una larga pianura che prosegue fino alla strada che da Sicciole sale verso Buie; questa pianura \u00e8 quasi totalmente coperta da un grande frutteto coltivato a spalliera. La valle del torrente Derniga, una piccola conca situata fra colli marno-arenacei tutti coperti di vegetazione, \u00e8 lunga una decina di chilometri, piacevole da percorrersi dati gli insediamenti abitativi molto vicini e collegati fra loro con molti sterrati e sentieri da praticarsi a piedi; le escursioni sono rese pi\u00f9 piacevoli da osterie e ristoranti che non mancano in questa zona.\nNella Val Derniga si affacciano i paesi di P\u00e0dena, Sergassi, Gas\u00f2n, Dragogna, S. Onofrio e Corte d\u2019Isola che per\u00f2 fa parte del territorio di Isola d'Istria."}
{"id": "2189483", "revid": "287204", "url": "https://it.wikipedia.org/wiki?curid=2189483", "title": "Cratere Poczobutt", "text": "Poczobutt \u00e8 un grande cratere lunare che \u00e8 localizzato nella faccia nascosta della Luna. A nord-nordest c'\u00e8 il cratere Smoluchowski. Il cratere Zsigmondy \u00e8 situato a nordest, e Omar Khayyam \u00e8 collocato nella parte ovest di Poczobutt.\nCaratteristiche.\nPoczobutt prende il nome da Marcin Poczobutt-Odlanicki, il suo scopritore. Molti dei crateri formatisi nei pressi di Poczobutt sono stati erosi dal cratere principale.\nCrateri correlati.\nAlcuni crateri minori situati in prossimit\u00e0 di Poczobutt sono convenzionalmente identificati, sulle mappe lunari, attraverso una lettera associata al nome."}
{"id": "2189490", "revid": "933835", "url": "https://it.wikipedia.org/wiki?curid=2189490", "title": "Municipio di Vienna", "text": "Il Municipio di Vienna () \u00e8 il palazzo comunale della citt\u00e0 di Vienna e uno degli esempi di architettura neogotica pi\u00f9 noti in Europa centrale.\nStoria e descrizione.\nVenne progettato da Friedrich von Schmidt e costruito tra il 1872 ed il 1883 sulla nota \"Ringstra\u00dfe\": il vecchio municipio nella Wipplingerstra\u00dfe era diventato insufficiente per il comune di Vienna, oramai notevolmente cresciuto.\nL'edificio si distingue per l'effetto plastico della facciata: dietro le arcate goticheggianti si intravede, seminascosto, il vetro delle finestre; il loggiato che intercorre tra le due filigrane pareti alleggerisce cos\u00ec l'effetto di insieme di un edificio che, tutto sommato, ha dimensioni notevoli (153 x 127 m). La costruzione \u00e8 sormontata dalla torre centrale; con i suoi 105 metri era all'epoca della costruzione la seconda per altezza a Vienna, dopo quella del duomo di Santo Stefano. Sulla torre si trova la nota statua del \"Rathausmann\" (uomo del municipio). Situata presso il centro della facciata, la torre principale sporge in avanti, aumentandone cos\u00ec l'effetto di profondit\u00e0.\nLa pianta dell'edificio, illuminato da sette cortili, \u00e8 ispirata alle strutture dell'architettura barocca.\n\u00c8 oggi sede del \"Landtag\" dello Stato federato di Vienna (legislativo regionale) e del borgomastro (esecutivo della citt\u00e0)."}
{"id": "2189492", "revid": "767487", "url": "https://it.wikipedia.org/wiki?curid=2189492", "title": "Flirting", "text": "Flirting \u00e8 un film del 1991 diretto da John Duigan.\nPellicola di produzione australiana, interpretata da Noah Taylor, Thandie Newton e Nicole Kidman. \u00c8 il secondo film di una trilogia autobiografica basata sulla vita di Duigan e parla di una storia d'amore sorta tra due adolescenti.\nTrama.\nDanny Embling \u00e8 un adolescente dal carattere difficile, afflitto da sporadici attacchi di balbuzie, che frequenta un collegio scolastico interamente maschile nel Nuovo Galles del Sud, in Australia.\nL'anno \u00e8 il 1965 e Danny ha da poco intrapreso un rapporto con una ragazza (un ex ragazza, Freya). L'amore precedente viene ben presto dimenticato e il ragazzo s'innamora di Thandiwe Adjewa, una giovane africana, di padre ugandese e madre britannica.\nTra i due inizia un'intensa vicenda romantica, contrastata da motivi razziali e convenzioni sociali.\nCritica.\nPer i suoi personaggi complessi e per l'atmosfera particolarmente intensa, il film \u00e8 stato largamente acclamanto dalla critica. \u00c8 stato infatti citato nell'elenco dei \"10 Migliori Film del 1992\" del critico Roger Ebert. Il film ha vinto l'Australian Film Institute Award for Best Film del 1990 e ha raggiunto la posizione numero 46 nella classifica, fornita da Entertainment Weekly, dei \"The 50 Best High School Movies\".\nIl film presenta una delle ultime comparse dell'attrice Nicole Kidman in film australiani, prima del suo definitivo trasferimento ad Hollywood; nonostante tutto, l'attrice ha nuovamente lavorato col regista Duigan, interpretando un ruolo nella miniserie australiana \"Vietnam\"."}
{"id": "2189500", "revid": "6923", "url": "https://it.wikipedia.org/wiki?curid=2189500", "title": "Farruca", "text": "La farruca \u00e8 un genere musicale Flamenco (palo), probabilmente di origine galiziana, regione del nord-ovest della Spagna. \u00c8 tradizionalmente pi\u00f9 diffusa come baile che come cante. Viene ballata tradizionalmente dagli uomini ed esprime la linearit\u00e0 e l'energia del baile maschile, ma viene interpretata anche dalle donne, vestite in abiti maschili. Una famosissima interprete femminile fu Carmen Amaya.\nTrattandosi di un palo che utilizza grandi cambi di velocit\u00e0 e quindi di atmosfera musicale, la Farruca si presta molto bene a tutta una serie di sperimentazioni musicali, e se ne possono trovare parecchie nella discografia, ad opera di chitarristi come Vicente Amigo e Agustin Carbonell Bola e lo stesso Paco De Lucia.\nStoria.\nLa farruca \u00e8 comunemente suonata in tonalit\u00e0 di La minore, con ogni comp\u00e1s equivalente a 2 misure di 4/4 e con enfasi sulla 1\u00aa, 3\u00aa, 5\u00aa, e 7\u00ba tempo: [1] 2 [3] 4 [5] 6 [7] 8\nLa \"Farruca\" \u00e8 anche una famosa canzone composta da Mary Ann Godla.\nNessuno ha mai dimostrato, ad ogni modo, che la farruca provenga effettivamente dalla Galizia, ma la si collega a questa regione a causa del fatto che se ne parla nella strofa poetica pi\u00f9 comunemente cantata in questo genere musicale e resa famosa dalla cantaora La Ni\u00f1a de los Peines: \"Una farruca en Galicia, amargamente lloraba, porqu\u00e9 se le habia muerto su farruco, y la gaita ya no sonaba\".\nIl nome farruca \u00e8 etimologicamente molto correlato alla lingua araba: in arabo farouk significa \"coraggioso\".\nLa farruca condivide la scala musicale, la velocit\u00e0 e la struttura ritmica con il tango de Malaga, e ricorda, come gusto ed atmosfera, la zambra."}
{"id": "2189503", "revid": "339392", "url": "https://it.wikipedia.org/wiki?curid=2189503", "title": "Rathaus di Vienna", "text": ""}
{"id": "2189504", "revid": "39224", "url": "https://it.wikipedia.org/wiki?curid=2189504", "title": "Organizzazione Europea per la Cooperazione e lo Sviluppo", "text": ""}
{"id": "2189505", "revid": "39224", "url": "https://it.wikipedia.org/wiki?curid=2189505", "title": "OCS\u0395", "text": ""}
{"id": "2189507", "revid": "1522738", "url": "https://it.wikipedia.org/wiki?curid=2189507", "title": "Sapienti Aiel", "text": ""}
{"id": "2189511", "revid": "599013", "url": "https://it.wikipedia.org/wiki?curid=2189511", "title": "Don Casey", "text": ""}
{"id": "2189512", "revid": "227211", "url": "https://it.wikipedia.org/wiki?curid=2189512", "title": "Simbolo di Landau", "text": ""}
{"id": "2189513", "revid": "170280", "url": "https://it.wikipedia.org/wiki?curid=2189513", "title": "Ontologia primitiva", "text": ""}
{"id": "2189516", "revid": "599013", "url": "https://it.wikipedia.org/wiki?curid=2189516", "title": "Travis Webb", "text": "Prese parte a 6 edizioni della 500 Miglia di Indianapolis tra il 1948 e il 1954.\nTra il 1950 e il 1960 la 500 Miglia faceva parte del Campionato Mondiale, e per questo motivo Webb ha all'attivo 4 Gran Premi di Formula 1.\nWebb \u00e8 stato sepolto presso il Rest Lawn Memorial Park di Junction City, Oregon."}
{"id": "2189517", "revid": "339392", "url": "https://it.wikipedia.org/wiki?curid=2189517", "title": "William Cavendish", "text": ""}
{"id": "2189518", "revid": "287204", "url": "https://it.wikipedia.org/wiki?curid=2189518", "title": "Jos\u00e8 Ernesto Sosa", "text": ""}
{"id": "2189525", "revid": "266224", "url": "https://it.wikipedia.org/wiki?curid=2189525", "title": "Joseph Mengele", "text": ""}
{"id": "2189526", "revid": "44939", "url": "https://it.wikipedia.org/wiki?curid=2189526", "title": "Proteina prionica", "text": ""}
{"id": "2189530", "revid": "767487", "url": "https://it.wikipedia.org/wiki?curid=2189530", "title": "Lou Carnesecca", "text": ""}
{"id": "2189534", "revid": "2121138", "url": "https://it.wikipedia.org/wiki?curid=2189534", "title": "Garrot\u00edn", "text": "Il garrot\u00edn \u00e8 una forma del cante flamenco, proveniente dal folclore asturiano.\n\u00c8 molto probabile che provenga dai gitani catalani, dato che scaturisce dal comp\u00e1s del tango. La canzone \u00e8 accompagnata da un ballo e il suo periodo d'oro fu ai principi del secolo XX.\nLe sue strofe sono formate da quattro versi ottonari, dove rimano il secondo e il quarto e ripetono, inframmezzato fra loro, un \"estribillo\" (ritornello). "}
{"id": "2189535", "revid": "767487", "url": "https://it.wikipedia.org/wiki?curid=2189535", "title": "Homeosaurus", "text": "L'omeosauro (gen. Homeosaurus) \u00e8 un rettile estinto appartenente ai rincocefali. Visse nel Giurassico superiore (circa 150 milioni di anni fa) e i suoi resti sono stati ritrovati in Europa.\nDescrizione.\nLungo una trentina di centimetri, questo animale era molto simile all'attuale tuatara (\"Sphenodon punctatus\") della Nuova Zelanda. Il corpo dell'omeosauro era piuttosto tozzo, e le zampe corte sporgevano ai lati del corpo. Le zampe posteriori erano dotate di cinque dita, quattro delle quali dirette in avanti e di lunghezza crescente dalla pi\u00f9 interna alla pi\u00f9 esterna; il quinto dito, invece, era corto e diretto posteriormente. Erano presenti costole ventrali e le vertebre avevano entrambi i lati concavi (anficele). Il cranio era corto e assai simile a quello del tuatara, ma se ne differenziava nella dentatura. L'omeosauro, come gran parte dei rincocefali, differiva dalle lucertole nell'avere un cranio con l'articolazione dell'osso quadrato fissa e non mobile. Caratteristica era anche l'attaccatura dei denti marginali, fissi al margine della mascella, che una volta usurati non venivano sostituiti ma si accumulavano posteriormente durante la crescita. Altri denti erano presenti sul palato; il muso, a bordi ricurvi verso il basso, formava un margine tagliente.\nClassificazione.\nL'omeosauro \u00e8 spesso considerato, nella letteratura divulgativa, il diretto antenato del tuatara, che a sua volta \u00e8 ritenuto essere un fossile vivente proprio per questo motivo. In realt\u00e0 i due animali, pur essendo strettamente imparentati, non hanno un rapporto antenato/discendente. Lo stesso omeosauro non ha una tassonomia chiara: alcune specie (come \"Homeosaurus pulchellus\") sono state attribuite ad altri generi (\"Kallimodon\" e \"Leptosaurus\") assai simili, ma dotati di un cranio pi\u00f9 stretto e di zampe pi\u00f9 corte. La specie tipo \u00e8 \"Homeosaurus maximiliani\", che \u00e8 stata ritrovata in Germania, nel famoso giacimento di Solnhofen, in Inghilterra e in Francia.\nStile di vita.\n\u00c8 probabile che l'omeosauro fosse un animale terricolo, che viveva nei pressi delle lagune europee molto comuni nel Giurassico superiore. Visto il tipo di dentatura, verosimilmente questo animale si nutriva di insetti e di piccoli invertebrati."}
{"id": "2189536", "revid": "339329", "url": "https://it.wikipedia.org/wiki?curid=2189536", "title": "Comp\u00e1s", "text": ""}
{"id": "2189540", "revid": "486946", "url": "https://it.wikipedia.org/wiki?curid=2189540", "title": "Jarabe De Palo", "text": ""}
{"id": "2189541", "revid": "122845286", "url": "https://it.wikipedia.org/wiki?curid=2189541", "title": "Pentimento", "text": "Il termine pentimento (dal latino \"poenitentia\") designa una volont\u00e0 personale e sincera di assumere responsabilmente le conseguenze di atti ritenuti como moralmente riprovevoli commessi in passato e di impegnarsi a non perpetuarli. \nIl pentimento esprime anche uno stato d'animo di dolore, rammarico e rimorso rispetto a un atto compiuto o pensato precedentemente. \u00c8 un concetto che pu\u00f2 riferirsi a vari ambiti (morale, religioso, giuridico, ecc.); nell'ambito psicoanalitico, Sigmund Freud in \"Totem e tab\u00f9\" ha evidenziato il collegamento dell'idea di pentimento con i concetti di colpevolezza e di desiderio di espiazione."}
{"id": "2189542", "revid": "106908", "url": "https://it.wikipedia.org/wiki?curid=2189542", "title": "Robert Devereux", "text": ""}
{"id": "2189544", "revid": "154326", "url": "https://it.wikipedia.org/wiki?curid=2189544", "title": "Thomas Cromwell", "text": ""}
{"id": "2189545", "revid": "1305772", "url": "https://it.wikipedia.org/wiki?curid=2189545", "title": "Il bivio", "text": ""}
{"id": "2189555", "revid": "2121138", "url": "https://it.wikipedia.org/wiki?curid=2189555", "title": "Mariana (flamenco)", "text": "La Mariana \u00e8 un palo flamenco, stile musicale del cante e ballo spagnolo. Si tratta di un palo binario, del gruppo dei tangos.\nLa popolarizzazione di questo cante si deve principalmente a El Cojo de M\u00e1laga all'inizio del secolo XX, anche conosciuto come El Cojo de las Marianas, e El Ni\u00f1o de las Marianas, stile dal quale prese il suo nome artistico. Posteriormente \u00e8 stato rivalorizzata da artisti come Bernardo el de los Lobitos, Jes\u00fas Heredia, Curro Lucena e Jos\u00e9 Menese."}
{"id": "2189556", "revid": "16972", "url": "https://it.wikipedia.org/wiki?curid=2189556", "title": "Distrazione muscolare", "text": ""}
{"id": "2189557", "revid": "767487", "url": "https://it.wikipedia.org/wiki?curid=2189557", "title": "Dave Wohl", "text": ""}
{"id": "2189558", "revid": "599013", "url": "https://it.wikipedia.org/wiki?curid=2189558", "title": "Javier Hern\u00e1n Garc\u00eda", "text": "Carriera.\nMuove i suoi primi passi nel settore giovanile degli \"Xeneizes\" nel 1997, a 10 anni. Nel 2006 viene promosso come terzo portiere della prima squadra, dietro Aldo Bobadilla e Pablo Migliore. Nel 2007 l'uscita di scena del paraguaiano Bobadilla promuove l'arrivo di Mauricio Caranta, ma Garc\u00eda continua ad essere il terzo portiere.\nNel 2008 la cessione di Pablo Migliore al Racing Avellaneda lo promuove come secondo portiere. Il suo esordio dal primo minuto avviene alla Bombonera il 24 agosto, nel match che vedeva contrapposti il Boca e il Lan\u00fas. La partita fin\u00ec 2 - 1 per i padroni di casa, dopo una rimonta firmata Vargas e Chavez, che rispondono al gol iniziale di Jos\u00e9 Sand, futuro capocannoniere dell'Apertura. Carlos Ischia decide di promuoverlo come portiere titolare. Gioca poi tutte le partite fino alla fine del campionato.\nIl 12 luglio 2011 passa in prestito con diritto di riscatto al Tigre. Nel 2012 Tigre acquista il calciatore."}
{"id": "2189569", "revid": "1305772", "url": "https://it.wikipedia.org/wiki?curid=2189569", "title": "Lost Dogs", "text": ""}
{"id": "2189570", "revid": "767487", "url": "https://it.wikipedia.org/wiki?curid=2189570", "title": "Paolo Bagellardo", "text": "Biografia.\nSi laure\u00f2 in medicina a Padova e in quella universit\u00e0 ottenne la cattedra di medicina nel 1472. Trasferitosi a Venezia nel 1480, torn\u00f2 in seguito a Padova, dove visse fino alla morte.\nNel 1472 apparve il suo \"Libellus de aegritudinis et remediis infantium\", diviso in due parti che trattano questioni di puericoltura e, in 22 capitoli, le malattie dei bambini. L'opera \u00e8 il primo trattato di pediatria e deve la sua originalit\u00e0 alla sapiente fusione, compiuta dall'autore, della ricca tradizione medica araba con la scienza occidentale."}
{"id": "2189574", "revid": "729019", "url": "https://it.wikipedia.org/wiki?curid=2189574", "title": "Figlie di Ges\u00f9", "text": "Le Figlie di Ges\u00f9 sono le religiose di numerose congregazioni femminili:"}
{"id": "2189575", "revid": "1226", "url": "https://it.wikipedia.org/wiki?curid=2189575", "title": "Porta Santa Maria", "text": "Porta Santa Maria \u00e8 una porta delle mura di Lucca che guarda verso nord.\nStoria e descrizione.\n\u00c8 stata costituita tra il 1549 e il 1592 e fa parte della cerchia muraria rinascimentale. Fu progettata dall'architetto Ginese Bresciani e costruita da Michelangelo Gabrielli.\nLa porta \u00e8 dedicata alla Vergine Maria, infatti presenta una statua marmorea della Madonna inserita in una nicchia sulla parte esterna della stessa.\nIn origine, porta Santa Maria presentava un'unica apertura e solo successivamente sono state praticate le due aperture laterali, sopra le quali sono presenti le statue raffiguranti ciascuna una pantera (simbolo della citt\u00e0 di Lucca).\nSotto l'arcata centrale sono presenti due affreschi, da un lato l'Arcangelo Gabriele e dall'altro quello della Madonna, raffiguranti l'annunciazione.\nAl centro della facciata interna c'\u00e8 il bassorilievo marmoreo che raffigura San Pietro con sotto la scritta \"Libertas\", antico motto della citt\u00e0.\nDal 1883 fuori porta era presente il capolinea della tranvia Lucca-Ponte a Moriano gestita dalla societ\u00e0 Tranvia Lucchese. Nonostante una lunga diatriba che occup\u00f2 le cronache locali, nel 1884 l'impianto fu prolungato consentendo il transito per la porta dei convogli tranviari diretti alla nuova stazione terminale di Porta San Pietro. La linea tranviaria fu soppressa nel 1932.\nOggi l'apertura centrale \u00e8 adibita ad passaggio pedonale, mentre le aperture laterali sono utilizzate come passaggio per le autovetture in transito per la citt\u00e0."}
{"id": "2189576", "revid": "339392", "url": "https://it.wikipedia.org/wiki?curid=2189576", "title": "Smantellamento del reattore nucleare", "text": ""}
{"id": "2189581", "revid": "122043547", "url": "https://it.wikipedia.org/wiki?curid=2189581", "title": "Votivkirche", "text": "La Votivkirche (in italiano: \"chiesa votiva\") \u00e8 uno dei pi\u00f9 importanti luoghi di culto cattolici di Vienna.\nStoria.\nLa sua costruzione \u00e8 legata ad un attentato perpetrato da un indipendentista ungherese ai danni dell'Imperatore Francesco Giuseppe I d'Austria. Dopo il fallimento dell'attentato, sarebbe stato deciso un ex voto come espressione del ringraziamento di Ferdinando Massimiliano d'Austria per la salvezza del fratello.\nDivenne in un certo senso un progetto concorrente a quello, senza dubbio maggiore, del completamento del duomo di Colonia. Non da ultimo aveva una certa importanza come elemento accomunante delle varie etnie, in grande maggioranza cattoliche, dell'ormai pericolante Impero austriaco. Venne inaugurata in occasione delle nozze d'argento di Francesco Giuseppe ed Elisabetta di Baviera.\nDescrizione.\nArchitettura.\nCostruita in stile neogotico secondo i piani di Heinrich von Ferstel, la chiesa venne eretta nel giro di una ventina di anni (1853-1879).\nContribu\u00ec sostanzialmente alla sistemazione e diversificazione stilistica della Ringstra\u00dfe, la strada su cui \u00e8 situata e che circonda il centro storico della capitale.\nSi presenta come una basilica a tre corte navate ed un corposo transetto. La facciata \u00e8 sormontata da due snelle torri ottagonali. Nonostante le notevoli dimensioni (99\u00a0m di altezza) ed alcuni ritardi nell'edificazione, la relativa rapidit\u00e0 della costruzione si riflette nell'omogeneit\u00e0 stilistica, principale caratteristica di questa chiesa, distinguendola cos\u00ec dalle cattedrali gotiche, a cui la Votivkirche \u00e8 ispirata: queste ultime, infatti, venivano spesso costruite nel corso di secoli, spesso con interruzioni, ed erano quindi inesorabilmente oggetto di importanti ripensamenti nel progetto.\nOrgano a canne.\nSulla cantoria in controfacciata, si trova l'organo a canne Eberhard Friedrich Walcker \"opus 306\", costruito nel 1878 e radicalmente restaurato, pur mantenendo intatta la sua disposizione fonica, tra il 1995 e il 1996 dalla ditta organaria Klais Orgelbau.\nLo strumento, a trasmissione integralmente meccanica con macchina Barker, ha tre tastiere di 54 note ciascuna ed una pedaliera di 27 note. Di seguito, la sua disposizione fonica:"}
{"id": "2189583", "revid": "767487", "url": "https://it.wikipedia.org/wiki?curid=2189583", "title": "Nigel Olsson", "text": "\u00c8 noto per essere un fondamentale membro della Elton John Band, il batterista ideale nell'immaginario collettivo dei fan di Elton. Ha infatti contribuito notevolmente al sound di alcuni album della rockstar, in particolare i primi.\nBiografia.\nInizi\u00f2 la carriera in ambito musicale come cantante dei \"Fireflies\" (band non professionista): in seguito ne divenne il batterista. La svolta avvenne nel 1965/66 con i \"Fallout\", insieme a Mick Grabham: il nome del gruppo sar\u00e0 poi cambiato in \"Jazzboard\". Esso permetter\u00e0 a Nigel di accumulare esperienza, aprendo i concerti di artisti quali, per esempio, gli Who e Jerry Lee Lewis. Nel 1967, gli \"Jazzboard\" diventeranno gli \"James South Syndicate\", in seguito si decise di assemblare un gruppo vero e proprio (i \"Plastic Penny\"), formato da Olsson (alla batteria), Brian Keith (voce), Mick Grabham (alla chitarra), Tony Murray (al basso) e Paul Raymond (all'organo). Il singolo \"Everything I Am\", con Nigel cantante (6\u00ba nelle classifiche inglesi), ebbe un buon successo. Dopo lo scioglimento della formazione, Nigel collabor\u00f2 per la prima volta con Elton John nell'album \"Empty Sky\" (in \"Lady What's Tomorrow?\"); inoltre tenter\u00e0, senza successo, di entrare a far parte dei Supertramp e, dopo essersi temporaneamente unito allo Spencer Davis Group e agli Uriah Heep, entrer\u00e0 a far parte stabilmente della Elton John Band a partire dal trionfale tour americano del 1970/71. Per i successivi quattro anni suoner\u00e0 in tutti gli album della superstar (celebri le sue partecipazioni agli album \"Honky Ch\u00e2teau\", \"Don't Shoot Me I'm Only the Piano Player\", \"Goodbye Yellow Brick Road\" e \"Captain Fantastic and the Brown Dirt Cowboy\", e le sue storiche performance contenute nell'album live \"17-11-70\").\nNel 1975 sia Nigel che Dee Murray furono allontanati dalla band, della quale torneranno a far parte nel 1979. Nel frattempo Nigel, avendo passato una notte in stato di ubriachezza, investe un passante con l'auto, uccidendolo, e per questo verr\u00e0 rinchiuso in carcere. Scontata la pena, il batterista contribu\u00ec fino al 1984 al sound di album come \"Too Low for Zero\" e \"Breaking Hearts\". Nel 1988 Olsson partecip\u00f2 ai cori di \"Reg Strikes Back\" (1988), mentre nel 1991 form\u00f2, con altri musicisti legati ad Elton, i \"War Pipes\". Dopo altre partecipazioni e un duraturo periodo di oblio, \u00e8 rientrato nell'entourage di John con alcuni cori in \"The One\", \"The Road to Eldorado Soundtrack\", mentre a partire dal 2001 \u00e8 tornato anche ad incidere con il pianista britannico (\"Songs from the West Coast\", 2001). Attualmente \u00e8 di nuovo il batterista della Elton John Band e vive a Los Angeles."}
{"id": "2189585", "revid": "30300", "url": "https://it.wikipedia.org/wiki?curid=2189585", "title": "EPolis", "text": ""}
{"id": "2189586", "revid": "648716", "url": "https://it.wikipedia.org/wiki?curid=2189586", "title": "Ipotesi di Lindel\u00f6f", "text": "In matematica, l'ipotesi di Lindel\u00f6f \u00e8 una congettura formulata da Ernst Leonard Lindel\u00f6f nel 1908 sul comportamento asintotico della funzione zeta di Riemann, \u03b6(s), sulla retta dei numeri complessi con parte reale uguale a \u00bd. Tale congettura ipotizza che per ogni \"\u03b5\" &gt; 0\nper \"t\" che tende all'infinito, ove \"O\" denota il simbolo di Landau.\nAttualmente l'ipotesi di Lindel\u00f6f pare molto lontana dall'essere dimostrata, anche se nel corso degli anni sono stati fatti alcuni leggeri progressi in tale direzione. Il miglior risultato noto attualmente \u00e8 dovuto a Huxley che ha provato che\nper ogni \"\u03b5\" &gt; 0.\nIl legame con l'ipotesi di Riemann.\nL'ipotesi di Lindel\u00f6f \u00e8 strettamente collegata all'ipotesi di Riemann: infatti nel 1912 Littlewood ha osservato che una conseguenza del teorema dei tre cerchi \u00e8 che l'ipotesi di Riemann implica l'ipotesi di Lindel\u00f6f. Non \u00e8 noto se vale anche il viceversa, tuttavia il matematico tedesco Ralf Backlund ha provato che se l'ipotesi di Lindel\u00f6f \u00e8 vera, allora, per ogni T&gt;0 e \u03c3 &gt; \u00bd, il numero di zeri della funzione \u03b6(s) di parte reale maggiore di \u03c3 e parte immaginaria compresa tra \"T\" e \"T+1\" \u00e8 formula_3.\nAlcune conseguenze.\nL'ipotesi di Lindel\u00f6f ha molte importanti conseguenze, una delle pi\u00f9 famose \u00e8 che se tale congettura fosse vera allora, denotando con \"p\"\"n\" l\"'n\"-esimo numero primo, si avrebbe che\nper ogni \"\u03b5\" &gt; 0 e \"n\" sufficientemente grande. Tale implicazione \u00e8 stata dimostrata nel 1940 da Albert Ingham.\nUn altro importante risultato che si pu\u00f2 dimostrare essere vero, se lo \u00e8 l'ipotesi di Lindel\u00f6f, \u00e8 che\nper ogni \"\u03b5\" &gt; 0 e ogni intero \"k\"&gt;0. In questo caso \u00e8 stato provato anche il viceversa, e dunque tale condizione \u00e8 equivalente all'ipotesi di Lindel\u00f6f."}
{"id": "2189587", "revid": "190231", "url": "https://it.wikipedia.org/wiki?curid=2189587", "title": "Ej\u00e9rcito del Aire de Espa\u00f1a", "text": ""}
{"id": "2189588", "revid": "320578", "url": "https://it.wikipedia.org/wiki?curid=2189588", "title": "Aeronautica militare spagnola", "text": ""}
{"id": "2189589", "revid": "320578", "url": "https://it.wikipedia.org/wiki?curid=2189589", "title": "Spanish Air Force", "text": ""}
{"id": "2189590", "revid": "729019", "url": "https://it.wikipedia.org/wiki?curid=2189590", "title": "Porta San Pietro (Lucca)", "text": "Porta San Pietro \u00e8 una porta delle mura di Lucca che guarda verso sud.\nStoria e descrizione.\nLa porta, progettata da Alessandro Resta, \u00e8 stata costituita tra il 1565 e il 1566 e fa parte della cerchia muraria rinascimentale.\nPorta San Pietro si apre con tre porte sormontate al centro da uno scudo con lo stemma di San Pietro e la dicitura \"libertas\" e ai lati da due leoni inseriti in nicchie nelle antiche aperture attraverso le quali scorrevano le catene che azionavano l'antico ponte levatoio. Le aperture laterali sono state realizzate successivamente.\nLa porta presenta un elegante timpano classicheggiante che inelegantisce la struttura.\nAd oggi le porte laterali sono usate per il transito pedonale, mentre l'apertura centrale \u00e8 la strada per il traffico automobilistico.\nAttualmente i locali accessibili dal piano inferiore della porta sono in uso come sede e magazzino di una delle associazioni di rievocazione storica di Lucca."}
{"id": "2189592", "revid": "838137", "url": "https://it.wikipedia.org/wiki?curid=2189592", "title": "Benz Tonneau", "text": "La Tonneau \u00e8 un'autovettura prodotta dal 1900 al 1903 dalla casa automobilistica tedesca Benz &amp; Cie.\nProfilo e caratteristiche.\nLa Tonneau era una vettura che si proponeva come alternativa alla Ideal; in effetti si trattava in entrambi i casi di vetture con caratteristiche di tipo \"familiare\": cambiava il tipo di carrozzeria, che nella Tonneau dava il nome alla vettura stessa, \"tonneau\", appunto.\nCondivideva gran parte della meccanica con la contemporanea Spider e con la Phaeton, che avrebbe debuttato nel 1902. Il telaio era in acciaio profilato. Su di esso sono stati montati l'impianto frenante del tipo a nastro, il cambio a 4 marce ed il motore, un bicilindrico boxer da 2690 cm\u00b3, in grado di erogare una potenza massima di 10 CV a 920 giri/min. Tale motore era alimentato inizialmente da un carburatore con vaschetta a livello costante, mentre la distribuzione era a valvole di aspirazione automatiche e valvole di scarico comandate. Le prestazioni del motore erano sufficienti per spingere la vettura ad una velocit\u00e0 massima di 45 km/h.\nNel 1902 la gamma si arricch\u00ec di nuove versioni: una era pi\u00f9 economica, con motore da 1710 cm\u00b3, sempre bicilindrico boxer, della potenza di 9 CV. Le altre due versioni erano invece pi\u00f9 impegnative e montavano due bicilindrici boxer da 2940 e da 3720 cm\u00b3, con potenze massime rispettivamente di 15 e di 20 CV. Contemporaneamente la versione da 2.7 litri vide crescere la potenza a 12 CV. Le versioni del 1902 hanno visto un cambiamento anche per quanto riguardava il carburatore, che a quel punto era a getto, con dosatura mediante farfalla comandata dal pedale dell'acceleratore, che gi\u00e0 all'epoca, quindi, cominci\u00f2 a somigliare fortemente ai pedali dell'acceleratore utilizzati un secolo dopo. Inoltre, un altro importante aggiornamento stava nel telaio, non pi\u00f9 solamente in acciaio, ma in acciaio e legno.\nDi seguito vengono mostrate le caratteristiche prestazionali delle varie versioni della \"Tonneau\":\nLa Tonneau \u00e8 stata tolta di produzione nel 1903 e venne sostituita dalle versioni di punta della Parsifal."}
{"id": "2189598", "revid": "227211", "url": "https://it.wikipedia.org/wiki?curid=2189598", "title": "Funzione Zeta di Riemann", "text": ""}
{"id": "2189599", "revid": "599013", "url": "https://it.wikipedia.org/wiki?curid=2189599", "title": "Fdg", "text": ""}
{"id": "2189600", "revid": "436907", "url": "https://it.wikipedia.org/wiki?curid=2189600", "title": "Phase 2", "text": "Carriera.\nNel periodo in cui comincia a graffitare la maggior parte dei \"writer\" sono portoricani di Manhattan, mentre Phase \u00e8 un afroamericano proveniente dal Bronx, dove frequenta la DeWitt Clinton High School. Dalla parte opposta della strada in cui si trova la scuola era situato un negozio di ciambelle chiamato Coffee Shop, davanti al quale si ritrovavano diversi writers che si davano appuntamento l\u00ec prima di scendere a dipingere la metropolitana. \u00c8 qui che Phase 2 conosce il writing, venendo inserito nel giro da un amico, Thomas Lee, conosciuto come Lee 163rd, uno dei pionieri del writing a New York.\nComincia a dipingere con il nome di Phase 2 nel 1971. Il nome ha una provenienza banale, come dichiarer\u00e0 lo stesso artista pi\u00f9 tardi: \"L'anno precedente avevamo dato una festa, e volevamo ripeterla quell'anno, e io dissi: \"la chiameremo fase 2\" (Phase 2 in inglese). Non conosco neanch'io il motivo, ma sono rimasto folgorato da quel nome, ho capito che faceva per me. Da allora ho cominciato a realizzare pezzi con il nome Phase 2\".\nVerso la fine del 1972 comincia a sviluppare il Bubble Style, uno stile innovativo che \u00e8 stato considerato un \"passo da gigante\" per questa forma d'arte. Le lettere leggere e gonfie inventate da Phase 2 sono state ispirazione per altri artisti che le hanno modificate realizzandole con un proprio stile, aggiungendo elementi. Presto comincia lui stesso a modificare e migliorare questo stile, creando dozzine di varianti come le \"Phasemagorical Phantastic\", ossia lettere decorate con l'aggiunta di stelle o le \"Bubble Cloud\" e le \"Bubble Drip\". A Phase 2 \u00e8 anche accreditata l'idea di usare frecce per decorare le lettere, oggi largamente impiegate. Il giornalista hip hop Jeff Chang ha descritto le tele di Phase 2 realizzate attorno al 1973 come \"la definizione di un genere\". Chang definisce il lavoro di Phase 2 come \"decostruzione della lettera\", trasformando i caratteri con \"linee dure, corna, punte, immagini egiziane e figure geometriche\".\nNel 1974 Phase 2 fonda la United Graffiti Artists, un collettivo di writer professionisti che inizia presto ad attirare l'attenzione dei media. Ha anche collaborato con Richard Goldstein per la realizzazione di un saggio sul graffitismo a New York, che \u00e8 servito ad ispirare le nuove generazioni di artisti.\nNel 1980 Phase 2 partecipa alla creazione di International Graffiti Times, la prima rivista dedicata al writing.\nInfluenze nel mondo dell'hip hop.\nA differenza di altri writer attivi a New York, Phase 2 ha avuto un ruolo di prima importanza nella scena hip hop del Bronx nei primi anni ottanta. Attualmente \u00e8 ancora un riferimento per molti rapper della zona.\nPhase 2 ha partecipato al leggendario spettacolo organizzato da Kool Lady Blue durante l'estate del 1982 al Roxy NYC nel Chelsea, quartiere newyorkese appartenente alla circoscrizione di Manhattan. Questo spettacolo ha riunito i migliori dj, mc, breaker e writer provenienti dal Bronx, portando la cultura hip hop all'attenzione della scena New York punk e new wave. Il compito del writer \u00e8 quello di disegnare la grafica per i volantini e di esibirsi su un palco alla manifestazione. Nel novembre dello stesso anno prende parte al primo tour internazionale che comprende tutte le discipline dell'hip hop, visitando la Francia e il Regno Unito.\nPhase 2 \u00e8 stato uno dei pochi writer ad essere coinvolto nella parte musicale dell'hip hop, inizia infatti come dj, anche se smetter\u00e0 subito per non dedicarsi pi\u00f9 a quell'attivit\u00e0. Nel 1982, in collaborazione con i ragazzi del Roxy, rilascia due singoli in qualit\u00e0 di rapper: il primo \u00e8 \"Beach Boy\", in collaborazione con Barry Michael Cooper, che pi\u00f9 tardi sarebbe stata inserita nel film New Jack City. Il secondo \u00e8 \"The Roxy\", in collaborazione con Material, il gruppo del bassista Bill Laswell e il dj Grand Mixer DXT.\nOltre a dj e rapper Phase 2 \u00e8 stato anche B-boy, e ha dichiarato di aver inventato l'uprock, nonostante sia noto che lo stile \u00e8 probabilmente nato nel Brooklyn, e non nel Bronx. L'artista ha cos\u00ec praticato attivamente tutte e quattro le tradizionali discipline della cultura hip hop.\nNonostante non abbia mai preso parte attivamente alla produzione, pare che il writer abbia influenzato il film Wild Style. Nei commenti del regista inserti sul DVD, infatti, Charlie Ahearn spiega che nell'ideazione del personaggio chiamato \"Phade\" si \u00e8 ispirato a Phase 2 perch\u00e9 l'artista, proprio come il personaggio, \u00e8 stato un writer che ha enormemente contribuito a far evolvere la scena hip hop. Il personaggio \u00e8 stato recitato dal writer Fab Five Freddy, che insieme a Ahearn \u00e8 stato quello che ha creato il film. Phase 2 ha lavorato ufficialmente per un altro film, Beat Street del 1984, come consulente sui graffiti, infatti il suo nome viene citato dai protagonisti durante lo svolgimento del film."}
{"id": "2189604", "revid": "767487", "url": "https://it.wikipedia.org/wiki?curid=2189604", "title": "The Sufferer &amp; the Witness", "text": "The Sufferer &amp; the Witness \u00e8 il quarto album della band Rise Against, uscito il 4 luglio 2006.\nUscito per Geffen dopo il precedente \"Siren Song of the Counter Culture\", del 2004.\nPrima dell'uscita del CD fu pubblicato come singolo \"Ready to Fall\", mentre dopo l'uscita \u00e8 uscito il singolo di \"Prayer of the Refugee\". Nel 2007 \u00e8 uscito, come terzo singolo, \"The Good Left Undone\". Nel 2007 \u00e8 stato pubblicato come singolo \"Behind Closed Doors\" e nel 2008 \"The Approaching Curve\"."}
{"id": "2189608", "revid": "827882", "url": "https://it.wikipedia.org/wiki?curid=2189608", "title": "Phase II", "text": ""}
{"id": "2189609", "revid": "571594", "url": "https://it.wikipedia.org/wiki?curid=2189609", "title": "Lucy ed io", "text": "Lucy ed io (\"I Love Lucy\") \u00e8 una situation comedy statunitense in onda sulla CBS dal 1951 al 1957. Protagonisti della serie erano gli attori Lucille Ball e Desi Arnaz.\nNelle sue prime quattro stagioni la sitcom \u00e8 stato lo show pi\u00f9 visto negli Stati Uniti: primo \"programma ad essere visto in 10 milioni di case, avvenimento che frutta ai protagonisti la copertina di TIME\", la serie \u00e8 divenuta un classico della televisione, \"modello per tutte le future sitcom\", perch\u00e9 \u00e8 stata la prima ad introdurre la tecnica di ripresa dal vivo con tre telecamere.\nVinse cinque Emmy Awards.\nNel 2002, la rivista TV Guide ha classificato \"Lucy ed io\" al 2\u00ba posto tra I migliori 50 spettacoli televisivi di tutti i tempi\nIn Italia andarono in onda solo tredici episodi della sitcom, corrispondenti alla prima stagione della serie televisiva, dal 6 febbraio al 28 maggio 1960, ogni sabato alle 22.15 sul Programma Nazionale della Rai.\nCuriosit\u00e0.\nLa serie, con il suo nome originale in inglese, appare come prima voce nel taccuino di Steve Rogers nel film \"\", come sitcom da vedere e da recuperare."}
{"id": "2189610", "revid": "767487", "url": "https://it.wikipedia.org/wiki?curid=2189610", "title": "Bill Blair", "text": ""}
{"id": "2189611", "revid": "125616895", "url": "https://it.wikipedia.org/wiki?curid=2189611", "title": "Vinicio Marchioni", "text": "Biografia.\nRomano di origini calabresi (la madre \u00e8 originaria di Torre Melissa, in provincia di Crotone). Si \u00e8 diplomato come attore nel 2000 presso la \"Libera Accademia dello Spettacolo\" di Roma, e ha debuttato nel 1995 in teatro, con associazione culturale LUDOM (Luci dall'ombra), dove vanta un ricco curriculum. Nel 2005 ha studiato con Luca Ronconi presso il Centro Santa Cristina. In precedenza, dopo aver conseguito la maturit\u00e0, si era iscritto alla facolt\u00e0 di Lettere indirizzo Spettacolo dell'Universit\u00e0 La Sapienza seguendo la sua passione per la scrittura. Per dedicarsi completamente al teatro non ha conseguito la laurea. Vinicio Marchioni, lievemente balbuziente, ha dichiarato di lavorare molto per limitare gli effetti della disfluenza sul proprio eloquio.\nNel mese di ottobre 2018, Marchioni si iscrive al corso di laurea in Beni culturali presso l'Universit\u00e0 di Roma \"Tor Vergata\".\nCarriera.\nVinicio Marchioni \u00e8 diventato famoso per la sua partecipazione, nel ruolo de il Freddo, nella serie televisiva \"Romanzo criminale\" (2008-2010), diretta da Stefano Sollima, ispirata alla vera storia della cosiddetta Banda della Magliana.\nSempre nel 2008 ha avuto anche una piccola esperienza come conduttore televisivo: su LA7 ha infatti presentato \"Citt\u00e0 criminali\" una serie di docu-fiction riguardanti i pi\u00f9 famosi fatti di cronaca nera italiani dagli anni sessanta ai giorni nostri.\nNel 2009 debutta sul grande schermo con \"Feisbum! Il film\", pellicola in otto episodi ispirata al servizio di rete sociale Facebook. Nello stesso anno gira da protagonista, il film \"20 sigarette\", tratto dal libro \"Venti sigarette a Nassiriya\", scritto da Aureliano Amadei, uno dei superstiti della strage di Nassiriya del 2003 e regista del film. A settembre il film viene presentato alla 67\u00aa Mostra internazionale d'arte cinematografica di Venezia nella sezione Controcampo Italiano, di cui vince il premio e una menzione speciale \u00e8 dedicata a Marchioni per la prova d'attore.\nNel 2010 ha partecipato ai videoclip \"Gli spietati\" dei Baustelle e \"Casting\" dei Mambassa. Nel 2011, per la sua interpretazione in \"20 sigarette\", ottiene una candidatura come miglior attore protagonista ai David di Donatello 2011.\nVita privata.\nIl 6 agosto 2011 \u00e8 diventato padre di un bambino, avuto dalla compagna Milena Mancini. Due settimane prima della nascita del loro figlio, hanno esordito alla regia di un videoclip, con il nuovo singolo della cantautrice romana Pilar, \"Cherchez la femme\". Il 24 settembre 2011 si sono sposati nella chiesa di Santa Rita da Cascia a Roma. Il 17 ottobre 2012 nasce il secondogenito della coppia. "}
{"id": "2189612", "revid": "599013", "url": "https://it.wikipedia.org/wiki?curid=2189612", "title": "Mihails Miholaps", "text": "Carriera.\nClub.\nEsordisce da professionista con il Baltika, squadra della citt\u00e0 in cui \u00e8 nato. Gioca successivamente nell'Amstrig R\u012bga, divenuto nel 1996 Daugava R\u012bga. In quell'annata realizza 33 delle 41 reti della sua squadra e si guadagna il titolo di capocannoniere del campionato.\nLa prestazione con il Daugava spinge lo Skonto R\u012bga ad acquistarlo per la stagione 1997. Con la prima squadra della capitale vincer\u00e0 otto campionato nazionali e cinque Coppe di Lettonia; realizzer\u00e0 anche un totale di 202 reti in 10 stagioni tra tornei nazionali ed internazionali, numeri che lo rendono il miglior goleador nella storia dello Skonto.\nLa prima annata con lo Skonto \u00e8 positiva: segna infatti 14 reti in 17 gare, secondo miglior realizzatore della squadra dopo il georgiano David \u010caladze. Nella stagione 1998, con il passaggio di \u010caladze all'Alania, Miholaps diventa titolare nella coppia d'attacco al fianco di Marian Pahars: i due realizzano 20 e 19 reti rispettivamente, e curiosamente segnano 5 reti ciascuno nella gara del 4 ottobre contro il Valmieras, chiusasi 15-2 per lo Skonto. In campo europeo, da citare il gol segnato da Miholaps nella gara di ritorno del secondo turno preliminare della Champions League 1998-1999 contro l' (che per\u00f2 vince 1-3 e passa il turno).\nNel 1999 realizza 14 reti in 20 gare, prima di infortunarsi e rimanere fuori dal campo per nove mesi. Ritorna a giocare l'anno dopo, quando in 17 partite mette a referto 12 reti. Nel 2001 migliora il suo score personale, con 23 realizzazioni in 27 gare, e si afferma capocannoniere del campionato per la seconda volta in carriera.\nAltre 23 reti (in altrettante gare) nella stagione 2002 gli consentono di conquistare per la terza volta il titolo di capocannoniere del campionato. All'inizio del 2003 viene ceduto all'Alania Vladikavkaz, squadra russa; ad agosto, dopo soli 8 mesi e 4 reti, rientra per\u00f2 in patria, sempre allo Skonto, per chiudere l'annata con 10 reti in 11 incontri.\nNella stagione stagione 2004 totalizza 16 reti in 27 gare, mentre nel 2005 si ferma ad 8 reti in 24 gare. Sempre nel 2005 lo Skonto deve interrompere la striscia record di 13 titoli nazionali consecutivi: il campionato viene vinto dal Metalurgs Liep\u0101ja, al primo trionfo. Il campionato 2006 vede la vittoria finale del Ventspils; Miholaps realizza 15 reti in 25 partite, vincendo per la quarta volta il titolo di capocannoniere. \u00c8 comunque questo il suo ultimo anno allo Skonto, prima del trasferimento allo \u0160acht\u00ebr, squadra kazaka della citt\u00e0 di Karaganda.\nNel gennaio 2008, dopo un anno in Kazakistan, Miholaps rientra nuovamente in Lettonia, questa volta per giocare nelle file del FK R\u012bga, mentre nell'estate 2008 ritorna allo \u0160acht\u00ebr.\nNazionale.\nCittadino russo fino al 1998, in quell'anno ottiene il passaporto lettone: fa cos\u00ec il proprio debutto in Nazionale il 26 giugno di quell'anno, nel corso di una gara valida per le Qualificazioni al campionato europeo di calcio 2000 contro la , entrando nella ripresa al posto di Imants Bleidelis. Tra 1998 e 2005 totalizza 32 presenze e 2 reti con la maglia della Nazionale, realizzando la sua prima rete il 28 febbraio 2001 in amichevole contro il .\nHa preso parte al in Portogallo, prima storica partecipazione del paese al torneo continentale. Non \u00e8 per\u00f2 mai sceso in campo durante le tre partite che hanno visto impegnata la selezione guidata da Aleksandrs Starkovs..\nCon la nazionale ha vinto due Coppe del Baltico."}
{"id": "2189613", "revid": "2121138", "url": "https://it.wikipedia.org/wiki?curid=2189613", "title": "Malague\u00f1a (flamenco)", "text": "La malague\u00f1a \u00e8 un palo del flamenco, facente parte della tradizione di Malaga, originaria dei cantes di Levante e dagli antichi fandangos malague\u00f1os. Si converte in stile flamenco nella prima met\u00e0 del secolo XIX. Questo cante non ha un ballo proprio ma possiede un grande registro melodico. Si accompagna con la chitarra \"por arriba\" ed \u00e8 un cante \"ad libitum\".\nChitarra.\nIl suo accompagnamento di chitarra si realizza suonandola sempre \"por arriba\" e il suo tempo \u00e8 \u00be andante ed espressivo. Tuttavia, non ha un ritmo esterno severo, perch\u00e9 il cantaor pu\u00f2 allungare i tercios a volont\u00e0 e qualche volta rientra nel comp\u00e1s mentre altre volte lo anticipa. La chitarra ottiene molta complessit\u00e0 nel \"toque\" (tocco) nelle malague\u00f1as, dovuto all'ampia gamma di arpeggi, tremoli ed altro. \nLa malague\u00f1a si differenzi\u00f2 dal fandango locale perch\u00e9 il suo tocco si fa ogni volta pi\u00f9 lento, sostenuto, conseguendo cos\u00ec una straordinaria ricchezza dinamica. Le note sono MI maggiore e FA maggiore, essendo la sua tonica LA minore.\nCante.\nIl cante \u00e8 molto compassato, melodioso e solenne che acquis\u00ec la categori\u00eda di \"cante grande\" nelle voci di Enrique El Mellizo e Chac\u00f3n.\nEsistono diverse tipi di \"malague\u00f1as\", dovute alle creazioni individuali di una serie di interpreti tanto originari di Malaga, come nati in altri luoghi dell'Andaluc\u00eda. \nDiego Clavel ha raccolto in un disco fino a quarantasette stili differenti di malague\u00f1a. \u00c8 un cante con copla di quattro o cinque versi ottonari, che generalmente diventano sei per la ripetizione di qualcuno di essi.\nInterpreti.\nAlcuni considerano Juan Breva il creatore delle prime malague\u00f1as sebbene altri considerino El Canario, poich\u00e9 le malague\u00f1as di Juan Breva sono un fandango \"abandolao\". Sono anche conosciute le malague\u00f1as della Trini, quelle del Ni\u00f1o Tomares o quelle del maestro Ojana che sono differenti da quelle di Juan Breva. Allo stesso modo, i cantes per questo stile di Enrique el Mellizo, Fosforito el Viejo e Chac\u00f3n, da dove si dice che sradicano le \"malague\u00f1as nuevas\", suppongono un salto evolutivo rispetto a quelle delle figure citate precedentemente, che si raggruppano fra gli interpreti di quelle che hanno chiamate \"malague\u00f1as di transizione\".\nAlla fine degli anni 90 cominci\u00f2 il risorgere delle malague\u00f1as chiamate \"Malague\u00f1as de Fiesta\" grazie al \"Concurso de Malague\u00f1as\", ora chiamato Memorial Jose Mar\u00eda Alonso. Perci\u00f2 si cominci\u00f2 a creare nuove malague\u00f1as sotto la norma di rispettare il ritmo e comp\u00e1s, per poter farle ballabili nei differenti gruppi di danza. Autore di varie \"Malague\u00f1as de Fiesta\" di questa epoca \u00e8 Pedro Soler."}
{"id": "2189615", "revid": "227211", "url": "https://it.wikipedia.org/wiki?curid=2189615", "title": "Dimostrazione (matematica)", "text": ""}
{"id": "2189616", "revid": "287204", "url": "https://it.wikipedia.org/wiki?curid=2189616", "title": "Malague\u00f1a", "text": ""}
{"id": "2189619", "revid": "1516566", "url": "https://it.wikipedia.org/wiki?curid=2189619", "title": "GRAMPS", "text": "Gramps, che in inglese ricorda la parola \u201cnonni\u201d, ma in realt\u00e0 \u00e8 l'acronimo di Genealogical Research and Analysis Management Programming System (in italiano: \"Sistema di programmazione per la ricerca e la gestione dell'analisi in genealogia\"), \u00e8 un programma open source che include anche le indicazioni in tale campo da parte dei mormoni (LDS). Esiste anche la versione in italiano."}
{"id": "2189627", "revid": "1154737", "url": "https://it.wikipedia.org/wiki?curid=2189627", "title": "Monte Front\u00e8", "text": "Il monte Front\u00e9 ( ) \u00e8 una montagna delle Alpi Liguri (sottosezione Alpi del Marguareis).\nToponimo.\nIl nome attuale \u00e8 la contrazione del precedente nome storico di \"monte Frontero\".\nDescrizione.\n\u00c8 la seconda vetta pi\u00f9 alta della Liguria dopo il monte Saccarello ed \u00e8 anche la montagna pi\u00f9 alta posta interamente in territorio ligure. Come il Saccarello anche il Monte Front\u00e9, presenta un versante poco acclive, coperto da pascoli, rodoreti e lariceti sul versante settentrionale (verso Monesi di Mendatica) ed \u00e8 invece roccioso e molto scosceso sul lato sud-ovest (verso Triora). Il passo Front\u00e8 () separa la vetta del Monte Front\u00e9 dalla vicina Cima Garlenda. Sulla cima della montagna convergono la val Tanaro, la valle Argentina e la valle Arroscia ed \u00e8 collocata una statua della Madonna in grandezza naturale, eretta nel 1955.\nAccesso alla cima.\nNei pressi del monte Front\u00e9 transita l'Alta via dei Monti Liguri, che nel suo tratta tra il colle Front\u00e9 e il passo Garlenda attraversa il versante della montagna rivolto verso la val Tanaro. La cima della montagna pu\u00f2 essere raggiunta o per una grossa mulattiera dal colle Front\u00e9 o dal passo di Garlenda per tracce di passaggio sul crinale.\nTutela naturalistica.\nLe pendici meridionali della montagna fanno parte del Parco naturale regionale delle Alpi Liguri."}
{"id": "2189633", "revid": "729019", "url": "https://it.wikipedia.org/wiki?curid=2189633", "title": "Porta San Donato", "text": "Porta San Donato \u00e8 una porta delle mura di Lucca che guarda verso ovest.\n\u00c8 stata costituita tra il 1629 e il 1639 e fa parte della cerchia muraria rinascimentale. In origine era dotata di ponte levatoio. Sui lati superiori della porta sono posizionate due statue marmoree che rappresentano San Donato e San Paolino.\nPorta San Donato \u00e8 la porta sostitutiva dell'antica Porta San Donato risalente al 1590, ancora oggi presente all'interno delle Mura di Lucca in piazzale Verdi."}
{"id": "2189638", "revid": "287204", "url": "https://it.wikipedia.org/wiki?curid=2189638", "title": "Martin Vazquez", "text": ""}
{"id": "2189639", "revid": "38120", "url": "https://it.wikipedia.org/wiki?curid=2189639", "title": "Martin Vasquez", "text": ""}
{"id": "2189641", "revid": "729019", "url": "https://it.wikipedia.org/wiki?curid=2189641", "title": "Porta San Jacopo", "text": "Porta San Jacopo \u00e8 una porta delle mura di Lucca che guarda verso nord. \u00c8 la pi\u00f9 recente delle porte nelle mura di Lucca in quanto \u00e8 stata costituita nel 1930.\nLa porta riporta al suo interno una scritta di epoca fascista, cancellata probabilmente smuovendo le lettere che la componevano ma attualmente parzialmente leggibile."}
{"id": "2189642", "revid": "275260", "url": "https://it.wikipedia.org/wiki?curid=2189642", "title": "Funicolare Chiaia", "text": ""}
{"id": "2189645", "revid": "1543377", "url": "https://it.wikipedia.org/wiki?curid=2189645", "title": "Pomerania (anatra)", "text": "Pomerania \u00e8 una razza media di anatra domestica originaria dell'Europa Settentrionale, la quale prende il nome dall'omonima regione europea divisa tra Germania e Polonia. Le esatte origini della razza non sono note, considerando anche la somiglianza con un'altra razza nordeuropea, la Svedese. La Pomerania \u00e8 un'anatra di tipo campagnolo, quindi di medie dimensioni, dal corpo abbastanza corto e a duplice attitudine (produzione sia di carne che di uova). La razza \u00e8 presente in due colorazioni, \"Nera\" e \"Blu\", entrambe con la \"bavetta\", una macchia bianca regolare situata sulla parte anteriore del collo.\nOrigini.\nNon sono molto chiare le origini della razza. Ma anatre con la bavetta sono menzionate nella letteratura da parecchio tempo. Gi\u00e0 all'inizio dell'800 le fattorie presenti nella regione della Pomerania erano abitate da anatre simili alla razza attuale, di mole abbastanza pesante e di varie colorazioni, ma tutte col tratto distintivo della bavetta sul collo. La regione della Pomerania \u00e8 stata nel corso dei secoli sotto vaire dominazioni, tra cui quella del Regno di Svezia, a partire dall'inizio del '600. Le anatre di questa tipologia che hanno poi raggiunto altre nazioni e l'America sono state chiamate Svedesi, mentre i tedeschi hanno chiamato il prodotto finale della loro selezione Pomerania, in onore del luogo d'origine della razza. In tutto ci\u00f2 in un certo periodo anche gli olandesi hanno cercato di accaparrarsi la paternit\u00e0 di questa razza. Ma indubbiamente rimane la Pomerania il luogo di origine della razza, che \u00e8 stata selezionata a partire dalle anatre comuni campagnole presenti in quel periodo, le quali presentavano la bavetta sul collo. Sono presenti in Europa molte altre razze di simile colorazione e forma, e con poche differenze tra loro. Lo Standard Europeo cerca di dissolvere ogni confusione precisando che sono conosciute anatre di questa tipologia e colorazione fin dal diciottesimo secolo, e in varie regioni d'Europa. Inoltre la colorazione a bavetta \u00e8 spesso facilmente ottenibile, non solo sul nero e sul blu, ma anche su colorazioni dal disegno selvatico. Ovviamente oggi \u00e8 difficile dire quanto sangue di anatra di Pomerania ci sia nella Svedese e viceversa.\nCaratteristiche morfologiche.\nLa Pomerania \u00e8 un'anatra di medie dimensioni, appartenente alla tipologia di anatre campagnole, quindi dalla corporatura proporzionata e abbastanza robusta, ma non troppo pesante. Il portamento \u00e8 solo leggermente rialzato, ma il tronco tende ad essere posizionato piuttosto orizzontalmente. Il becco, di media lunghezza, \u00e8 verde salice nel maschio e verde nerastro nella femmina, con unghia nera in entrambi i sessi. Le zampe hanno tarsi robusti quasi neri, con membrana e dita pi\u00f9 chiare. Sono ammesse macchie rosse. Le zampe sono posizionate inoltre al centro del tronco. Il peso arriva a 3,000\u00a0kg per il maschio e a 2,500\u00a0kg per la femmina. L'anello misura 18\u00a0mm per entrambi i sessi. Le uova hanno colore bianco.\nDifetti gravi.\nPresenza di chiglia, tronco allungato e postura verticale. Linea del ventre rilassata. Becco e zampe color arancio. Remiganti bianche. Disegno della bavetta irregolare e sporco, espansione del bianco fino alla faccia e alla parte posteriore del collo. Peso scarso.\nColorazioni.\nLa razza \u00e8 presente solo in due colorazioni, \"Nera Bavetta\" e \"Blu Bavetta, con il becco bianco e una macchia ricoprente gli occhi e buona parte del muso di colore anch'essi bianco.\" Mantenere questo disegno, molto semplice alla vista, in realt\u00e0 non \u00e8 facile come sembri, soprattutto nella \"Blu.\" Infatti, come in ogni altra razza, bisogna tener conto che da due soggetti blu nasceranno soggetti di varie colorazioni, ovvero blu, neri e \"Splash\" (bianchi spruzzati di grigio). Ma nell'anatra di Pomerania la situazione si complica, perch\u00e9 oltre ad apparire tutte e tre le varianti nascoste dietro la colorazione \"Blu\", appare spesso anche il gene del bianco recessivo, che porter\u00e0 alla nascita di soggetti bianchi. Dunque dall'accoppiamento di due anatre di Pomerania blu nasceranno soggetti che seguono questa percentuale:\nProbabilmente il gene del bianco recessivo \u00e8 stato malauguratamente introdotto nella razza tramite incroci che dovevano essere evitati. \u00c8 opportuno che gli allevatori desiderosi di selezionare la colorazione Blu, utilizzino anche soggetti neri: dall'accoppiamento di un maschio nero con una femmina blu infatti nascer\u00e0 una prole che seguir\u00e0 questo schema:\nTenendo conto del fatto che entrambe le colorazioni sono riconosciute, si eviteranno scarti inutili. Tuttavia se si dispone di soggetti \"Splash\" si potr\u00e0 accoppiare un maschio blu con una femmina splash (specie se questa ha l'unghiata del becco nera): il risultato porter\u00e0 a tutti figli blu, dal primo all'ultimo.\nQualit\u00e0.\nLa Pomerania \u00e8 un'anatra molto attiva e grande pascolatrice, adatta a vivere all'aperto in tutte le stagioni, come ogni razza di tipo campagnolo. Gli anatroccoli crescono rapidamente, tanto da essere pronti per la tavola gi\u00e0 a dieci settimane di vita (i maschi), e gli adulti sono molto robusti. La presenza di canali o specchi d'acqua \u00e8 indispensabile per la loro salute, anche se porter\u00e0 una possibile sfumatura brunastra sul ventre nella colorazione \"Nera\"; in questo caso i giudici alle esposizioni dovranno essere tolleranti. Raggiungendo un buon peso, si presta ad essere un'ottima anatra da carne. Le femmine depongono dalle 100 alle 160 uova, bianche e di buon peso."}
{"id": "2189646", "revid": "275260", "url": "https://it.wikipedia.org/wiki?curid=2189646", "title": "Funicolare Mergellina", "text": ""}
{"id": "2189648", "revid": "767487", "url": "https://it.wikipedia.org/wiki?curid=2189648", "title": "Bob MacKinnon", "text": ""}
{"id": "2189656", "revid": "1543377", "url": "https://it.wikipedia.org/wiki?curid=2189656", "title": "Leonid F\u00ebdorovi\u010d Il'i\u010d\u00ebv", "text": "Biografia.\nFiglio di un contadino, ricevette nel 1930 un'istruzione all'Universit\u00e0 comunista del Caucaso settentrionale e nel 1938 all'Istituto del professorato rosso. Nel 1918-24 lavor\u00f2 in una fabbrica a Krasnodar. Nel 1924 entr\u00f2 nel Partito comunista bolscevico e fu trasferito a lavorare nella Giovent\u00f9 comunista. Nel 1930-31 insegn\u00f2 all'Universit\u00e0 comunista del Caucaso settentrionale. Nel 1931-34 lavor\u00f2 nell'apparato del comitato regionale del partito del Caucaso e contemporaneamente diresse l'Istituto Ord\u017eonikidze di agricoltura ed estrazione mineraria. Nel 1938-40 fu membro del collegio di redazione e segretario responsabile della rivista \"Il bolscevico\" e nel 1940-44 della \"Pravda\".\nNel 1944-48 fu caporedattore delle \"Izvestija\".\nNel 1948-49 fu vicecapo della Direzione di agitazione e propaganda del Comitato centrale del Partito comunista bolscevico. Dal 1949 fu primo vice e nel 1951-52 caporedattore della \"Pravda\". Fu l'organizzatore della campagna propagandistica contro i \"medici assassini\", i \"cosmopoliti senza patria\", ecc.\nNel 1952-56 fu candidato nei membri del Comitato centrale del PCUS.\nDopo la morte di Stalin (5 marzo 1953) prima occup\u00f2 la carica secondaria di direttore dell'ufficio di stampa e membro del collegio del Ministero degli affari esteri dell'URSS (1953-58) e nel 1958 fu promosso da N. S. Chru\u0161\u010d\u00ebv alla carica di direttore della sezione di propaganda e agitazione del Comitato centrale del PCUS per le repubbliche dell'Unione; nel 1961-66 \u00e8 membro del Comitato centrale del PCUS.\nNel 1960 ricevette il Premio Lenin.\nFu autore di lavori sul materialismo dialettico e storico. Dal 1961 fu segretario del Comitato centrale del PCUS, mentre dal 1962 presidente della Commissione ideologica del Comitato centrale del PCUS. Per alcuni anni (1962-65) fu il principale ideologo del partito.\nDopo l'arrivo di Bre\u017enev, nel 1965 perse la sua pi\u00f9 alta carica nel partito e fu nominato viceministro degli affari esteri. Nel 1962-66 fu deputato del Soviet Supremo dell'URSS. Dal 1981 fu candidato nei membri del Comitato centrale del PCUS. Dal 1989 and\u00f2 in pensione."}
{"id": "2189658", "revid": "633110", "url": "https://it.wikipedia.org/wiki?curid=2189658", "title": "SMS Radetzky", "text": "La SMS Radetzky\"\"' \u00e8 stata una nave da battaglia pre-dreadnought della imperiale e regia Marina Austroungarica che con le unit\u00e0 gemelle \"Erzherzog Franz Ferdinand\" e \"Zrinyi\" costituiva la classe Radetzky.\nCaratteristiche.\nLe unit\u00e0 della Classe Radetzky erano pre-dreadnought pur essendo di costruzione solida con una protezione ben distribuita ed essendo notevolmente armate con gli ottimi pezzi di costruzione \u0160koda, allo scoppio del primo conflitto mondiale erano di concezione ormai sorpassata.\nServizio.\nIl \"Radetzky\" intitolato al feldmaresciallo Radetzky venne costruito nel cantiere navale San Marco di Trieste e viene considerato unit\u00e0 capoclasse anche se in realt\u00e0 \u00e8 entrato in servizio successivamente al gemello \"Erzherzog Franz Ferdinand\" tanto che a volte la classe viene denominata classe Erzherzog Franz Ferdinand. Le unit\u00e0 della classe vennero messe in servizio nel Nord Adriatico nella base di Pola, costituendo la 2\u00aa Divisione della 1\u00aa Squadra da battaglia ma durante il conflitto stazionarono quasi sempre nei porti sicuri senza impegnare il nemico, la loro unica azione da menzionare venne effettuata il 24 maggio 1915 giorno di entrata in guerra dell'Italia quando le tre unit\u00e0 della classe cannoneggiarono la costa adriatica bombardando Fano, Senigallia e sia il porto e sia la citt\u00e0 di Ancona.\nNell'autunno del 1918, quando la situazione bellica si dimostr\u00f2 ormai irrimediabilmente compromessa per l'Austria-Ungheria, nel tentativo di scongiurare il disfacimento del proprio impero l'imperatore Carlo I decise di cedere l'intera flotta allo Stato degli Sloveni, dei Croati e dei Serbi appena costituitosi. A pochi giorni dalla fine della guerra, il 31 ottobre, l'ammiraglio Mikl\u00f3s Horthy consegn\u00f2 la flotta ancorata a Pola agli ufficiali del nuovo stato che condussero la flotta loro consegnata a Spalato. Avendo per\u00f2 gli alleati deciso diversamente sulla sorte della flotta asburgica il \"Radetzky\" insieme allo \"Zriniy\" dopo essere stato oltre un anno in disarmo venne consegnato il 22 novembre 1919 alla US Navy e rimorchiato in Italia per la demolizione che per ironia della sorte avvenne nel 1926 ad Ancona."}
{"id": "2189659", "revid": "770813", "url": "https://it.wikipedia.org/wiki?curid=2189659", "title": "Hayastani R'azmao'dayin Owjher", "text": "La Hayastani R'azmao'dayin Owjher (; in inglese: \"Armenian Air Force\"), \u00e8 l'attuale aeronautica militare dell'Armenia e parte integrante delle forze armate armene.\nStoria.\nL'Armenia divenne forlmalmente indipendente il 21 settembre 1991, in seguito al dissolvimento dell'Unione Sovietica, e a quell'epoca il paese non ospitava importanti basi aeree della V-VS. Il suo territorio era stato considerato dalle autorit\u00e0 militari sovietiche troppo vicino al confine con la Turchia, paese appartenente alla NATO, e non idoneo ad ospitare grandi aeroporti per via della conformazione prevalentemente montuosa.\nCome altre aeronautiche militari dell'ex Unione Sovietica, la Hayastani R'azmao'dayin Owjher viene fondata nell'ottobre 1992 acquisendo una piccola parte dell'equipaggiamento bellico disponibile. Si trattava di 3 velivoli da combattimento, 13 tra elicotteri da attacco Mil Mi-24 Hind e da trasporto Mil Mi-17PS. in forza al 17\u00ba Reggimento della Guardia sovietico di stanza a Erebuni, di alcuni addestratori Aero L-39 Albatros e 10 Yakovlev Yak-52. Gli aerei da trasporto disponibili erano sei Antonov An-2, un Antonov An-24 and e un Antonov An-32. Incertezze vi erano su tre velivoli da combattimento, che sono stati poi identificati con un caccia intercettore MiG-25 Foxbat e due cacciabombardieri Sukhoi Su-25 Frogfoot probabilmente appartenenti all'80\u00ba Reggimento cacciabombardieri allora di stanza sulla base aerea di Sital\u00e7ay, in Azerbaijan. Oltre ai velivoli militari della V-VS vi erano velivoli civili appartenenti alla Dosaaf (Dobrovol-noe-Obshchestvo-Sodeistviia-Armii, Aviatsi-i-Flotu), l'aviazione sportiva.\nPoco tempo dopo la sua costituzione l'aeronautica armena venne impegnata nella guerra del Nagorno-Karabakh, nell'omonima regione situata nel Caucaso meridionale, fino alla conclusione della stessa nel 1994. I principali combattimenti avvennero nel cosiddetto corridoio di Lachin che collegava l'Armenia al Nagorno-Karabakh, e videro l'abbattimento di numerosi velivoli ed elicotteri dei due paesi e anche di quelli della Federazione russa intervenuta in supporto alle forze armate armene. Al termine del conflitto la dotazione di velivoli ed elicotteri si era ridotta a poca cosa, efu avviato un piccolo programma di riequipaggiamento che port\u00f2 all'acquisto di 10 cacciabombardieri Su-25K/UKB e di alcuni addestratori L-39 Albatros dalla Slovacchia.\nI principali programmi di riequipaggiamento.\nNon si hanno indicazioni esaurienti a proposito dei programmi di riequipaggiamento della HRO. La pi\u00f9 volte ipotizzata acquisizione di aeroplani da combattimento di prima linea (come i Mikoyan-Gurevich MiG-29 Fulcrum o i Sukhoi Su-30 Flanker) non sembra assolutamente all'ordine del giorno, data la garanzia fornita dall'\"ombrello russo e la buona dotazione di sistemi missilistici terra-aria. \u00c8 considerata probabile, invece (e vi sono indicazioni al riguardo da parte della Irkut russa), l'acquisizione di un piccolo numero di addestratori avanzati Yakovlev Yak-130 per integrare o sostituire gli L-39C, cos\u00ec come vi \u00e8 la necessit\u00e0 di almeno quattro-otto aerei da trasporto tattico e strategico per sostituire i tipi pi\u00f9 anziani in servizio.\nBasi aeree.\nLe basi aeree dell'Aviazione Militare Armena sono tre:\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\"\n\"In base al Trattato sulle forze armate convenzionali in Europa, l'Armenia ha la possibilit\u00e0 di equipaggiarsi con un tetto massimo di 100 velivoli da combattimento ad ala fissa e di 50 elicotteri d'attacco.\""}
{"id": "2189660", "revid": "61051", "url": "https://it.wikipedia.org/wiki?curid=2189660", "title": "Armenian Air Force", "text": ""}
{"id": "2189661", "revid": "61051", "url": "https://it.wikipedia.org/wiki?curid=2189661", "title": "Aeronautica militare armena", "text": ""}
{"id": "2189663", "revid": "162719", "url": "https://it.wikipedia.org/wiki?curid=2189663", "title": "Classe Erzherzog Franz Ferdinand (nave da battaglia)", "text": ""}
{"id": "2189667", "revid": "599013", "url": "https://it.wikipedia.org/wiki?curid=2189667", "title": "Gene Wiley", "text": ""}
{"id": "2189669", "revid": "6923", "url": "https://it.wikipedia.org/wiki?curid=2189669", "title": "Classe Radetzky", "text": "Le unit\u00e0 della classe Radetzky furono delle navi da battaglia pre-dreadnought della k.u.k. Kriegsmarine austro-ungarica.\nCaratteristiche.\nLe unit\u00e0 della Classe Radetzky pur essendo di costruzione solida con una protezione ben distribuita ed essendo notevolmente armate con gli ottimi pezzi di costruzione \u0160koda, allo scoppio del primo conflitto mondiale, con l'avvento delle navi da battaglia monocalibro erano di concezione ormai sorpassata. La classe comprendeva le corazzate , e . Le unit\u00e0 della classe sono state tutte costruite dallo Stabilimento Tecnico Triestino nel cantiere navale San Marco di Trieste. La classe viene anche denominata Classe Erzherzog Franz Ferdinand in quanto l'unit\u00e0 capoclasse \"Radetzky\" \u00e8 in realt\u00e0 entrata in servizio successivamente all'unit\u00e0 gemella \"Erzherzog Franz Ferdinand\".\nServizio.\nLe unit\u00e0 della classe vennero messe in servizio nell'Adriatico nella base di Pola, costituendo la 2\u00aa Divisione della 1\u00aa Squadra da Battaglia e durante il conflitto stazionarono quasi sempre nei porti sicuri senza impegnare il nemico. La loro unica azione da menzionare venne effettuata il 24 maggio 1915 giorno di entrata in guerra dell'Italia quando le tre unit\u00e0 della classe cannoneggiarono varie localit\u00e0 della costa adriatica bombardando in particolare Senigallia ed il porto e la citt\u00e0 di Ancona.\nNell'autunno del 1918, quando la situazione bellica si dimostr\u00f2 ormai irrimediabilmente compromessa per l'Austria-Ungheria, nel tentativo di scongiurare il disfacimento del proprio impero l'imperatore Carlo I decise di cedere l'intera flotta allo Stato degli Sloveni, dei Croati e dei Serbi appena costituitosi. A pochi giorni dalla fine della guerra, il 31 ottobre, l'ammiraglio Mikl\u00f3s Horthy consegn\u00f2 la flotta ancorata a Pola agli ufficiali del nuovo stato che condussero le navi prima a Buccari e poi a Spalato. Avendo per\u00f2 gli alleati deciso diversamente sulla sorte della flotta asburgica le navi della classe vennero consegnate agli alleati e rimorchiate in Italia per la demolizione."}
{"id": "2189672", "revid": "287204", "url": "https://it.wikipedia.org/wiki?curid=2189672", "title": "Prantij", "text": " \nPrantij \u00e8 una suddivisione dell'India, classificata come \"municipality\", di 22.306 abitanti, situata nel distretto di Sabarkantha, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 26' 18 N e 72\u00b0 51' 26 E.\nSociet\u00e0.\nEvoluzione demografica.\nAl censimento del 2001 la popolazione di Prantij assommava a 22.306 persone, delle quali 11.643 maschi e 10.663 femmine. I bambini di et\u00e0 inferiore o uguale ai sei anni assommavano a 2.568, dei quali 1.479 maschi e 1.089 femmine. Infine, coloro che erano in grado di saper almeno leggere e scrivere erano 15.666, dei quali 9.008 maschi e 6.658 femmine."}
{"id": "2189674", "revid": "767487", "url": "https://it.wikipedia.org/wiki?curid=2189674", "title": "Fu Manchu A.S.3 - Operazione tigre", "text": "Fu Manchu A.S.3 \u2013 Operazione tigre (\"The Face of Fu Manchu\") \u00e8 un film del 1965, diretto da Don Sharp.\nTrama.\nLa storia narra del tentativo di Fu Manchu di diffondere un virus capace di distruggere villaggi interi, aiutato da uno scienziato, ad ostacolarlo sir Nayland Smith.\nSeguiti.\nAl primo sono seguiti 4 film, tutti prodotti da Towers: "}
{"id": "2189676", "revid": "767487", "url": "https://it.wikipedia.org/wiki?curid=2189676", "title": "Al-Mustan\u1e63ir bi-ll\u0101h", "text": "Ebbe cordiali rapporti con l'Impero bizantino (l'inimicizia con gli Abbasidi facilit\u00f2 tali relazioni), tanto da consentire l'acquisto di frumento egiziano da parte di Costantinopoli.\nGli succedette al trono il figlio al-Musta'li."}
{"id": "2189682", "revid": "287204", "url": "https://it.wikipedia.org/wiki?curid=2189682", "title": "Palej", "text": " \nPalej \u00e8 una suddivisione dell'India, classificata come \"census town\", di 10.872 abitanti, situata nel distretto di Bharuch, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 21\u00b0 55' 48 N e 73\u00b0 05' 09 E.\nSociet\u00e0.\nEvoluzione demografica.\nAl censimento del 2001 la popolazione di Palej assommava a 10.872 persone, delle quali 5.723 maschi e 5.149 femmine. I bambini di et\u00e0 inferiore o uguale ai sei anni assommavano a 1.480, dei quali 773 maschi e 707 femmine. Infine, coloro che erano in grado di saper almeno leggere e scrivere erano 7.451, dei quali 4.316 maschi e 3.135 femmine."}
{"id": "2189684", "revid": "767487", "url": "https://it.wikipedia.org/wiki?curid=2189684", "title": "Fammi posto tesoro", "text": "Fammi posto tesoro (\"Move Over, Darling\") \u00e8 un film del 1963 diretto da Michael Gordon.\n\u00c8 il remake di \"Le mie due mogli\" (\"My favorite wife\") di Garson Kanin del 1940 interpretato da Cary Grant.\nTrama.\nDurante un naufragio una donna scompare per riapparire 5 anni dopo, quando suo marito si \u00e8 appena risposato. Ma il nuovo matrimonio non sar\u00e0 consumato e i due coniugi ritorneranno insieme, non prima di essersi rinfacciati 5 anni di presunti tradimenti."}
{"id": "2189686", "revid": "767487", "url": "https://it.wikipedia.org/wiki?curid=2189686", "title": "Frustrazione (film 1972)", "text": "Frustrazione (\"Dr. Phibes Rises Again\") \u00e8 un film del 1972 diretto da Robert Fuest e interpretato da Vincent Price\nFilm di genere horror, \u00e8 il seguito de \"L'abominevole dr. Phibes\" del 1971.\nTrama.\nIl dottor Phibes, dopo tre anni di sonno profondo, si risveglia perch\u00e9 deve partire per l'Egitto. in quanto di l\u00ec a pochi giorni una favorevole congiunzione astrale far\u00e0 riemergere il Fiume della Vita nascosto in una tomba faraonica, grazie al quale tenter\u00e0 di resuscitare la moglie. Prima per\u00f2 deve recuperare il papiro su cui \u00e8 segnata l'esatta ubicazione della montagna sotto a cui scorre il fiume, papiro in possesso del miliardario Darius Biederbeck, intento, anche lui, a ricercare il Fiume per la vita eterna. Egli infatti ha pi\u00f9 di cento anni e si mantiene in vita grazie ad un'ampolla in cui \u00e8 contenuta un po' di acqua miracolosa che sta terminando.\nDopo l'uccisione del maggiordomo del miliardario in circostanze inconsuete la polizia di Scotland Yard, che anni prima aveva dato la caccia a Phibes senza successo, si mette sulle sue tracce.\nPhibes, assieme alla misteriosa e taciturna assistente Vulnavia si imbarca su una nave per l'Egitto sulla quale viaggia anche il miliardario ed il suo assistente, che uccide dopo che ha scoperto il corpo della moglie. Giunto in Egitto trova il tempio nascosto che egli aveva gi\u00e0 attrezzato anni prima per compiere il rito. Qui trova anche Biederbeck, giunto assieme all'amata fidanzata Diana nei pressi della montagna dove ha allestito un campo base di ricerca camuffata da scavo archeologico. Per ultimi giungono gli imbranati poliziotti di Scotland Yard che hanno seguito le tracce lasciate da Phibes i quali per\u00f2 si dimostreranno degli inetti e non riusciranno a fermare il dottore.\nBiederbeck ruba il sarcofago in cui Phibes ha riposto l'adorata moglie defunta in attesa del rito ma il malvagio dottore riuscir\u00e0 a recuperarlo ed a rapire a sua volta Diana, minacciando il miliardario di ucciderla se non gli render\u00e0 una chiave necessaria ad aprire i cancelli che faranno scorrere il magico fiume. Ottenuta la chiave e salvata Diana il dottor Phibes varcher\u00e0 la soglia del Fiume della Vita assieme alla moglie e a Vulnavia, mentre Darius Biederbeck subir\u00e0 il declino definitivo, invecchiando velocemente in acqua."}
{"id": "2189687", "revid": "287204", "url": "https://it.wikipedia.org/wiki?curid=2189687", "title": "Parvat", "text": " \nParvat \u00e8 una suddivisione dell'India, classificata come \"census town\", di 20.694 abitanti, situata nel distretto di Surat, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 11' 21 N e 72\u00b0 51' 42 E.\nSociet\u00e0.\nEvoluzione demografica.\nAl censimento del 2001 la popolazione di Parvat assommava a 20.694 persone, delle quali 12.235 maschi e 8.459 femmine. I bambini di et\u00e0 inferiore o uguale ai sei anni assommavano a 3.100, dei quali 1.678 maschi e 1.422 femmine. Infine, coloro che erano in grado di saper almeno leggere e scrivere erano 13.217, dei quali 8.724 maschi e 4.493 femmine."}
{"id": "2189689", "revid": "287204", "url": "https://it.wikipedia.org/wiki?curid=2189689", "title": "Petro Chemical Complex INA", "text": " \nPetro Chemical Complex INA \u00e8 una citt\u00e0 dell'India di 7.336 abitanti, situata nel distretto di Vadodara, nello stato federato del Gujarat. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 22' 52 N e 73\u00b0 07' 28 E.\nSociet\u00e0.\nEvoluzione demografica.\nAl censimento del 2001 la popolazione di Petro Chemical Complex INA assommava a 7.336 persone, delle quali 3.876 maschi e 3.460 femmine. I bambini di et\u00e0 inferiore o uguale ai sei anni assommavano a 1.009, dei quali 604 maschi e 405 femmine. Infine, coloro che erano in grado di saper almeno leggere e scrivere erano 5.874, dei quali 3.230 maschi e 2.644 femmine."}
{"id": "2189690", "revid": "125963700", "url": "https://it.wikipedia.org/wiki?curid=2189690", "title": "Philippe Coutinho", "text": "Cresciuto nel , ha debuttato con il club brasiliano e all'et\u00e0 di sedici anni \u00e8 stato acquistato dall', con cui ha vinto in due anni una Coppa Italia e una Supercoppa italiana. Dopo la parentesi in prestito all' e un breve ritorno all'Inter, dal 2013 ha vestito la maglia del , con cui in un quinquennio si \u00e8 affermato come uno dei migliori talenti del panorama internazionale. Ceduto al per una somma record per il club catalano, dopo una stagione e mezza si \u00e8 trasferito in prestito al , per poi rientrare nelle file del club spagnolo. Nel 2021 \u00e8 passato in prestito all'.\nCon la nazionale brasiliana ha partecipato a tre edizioni della Coppa America (2015, 2016 e 2019, vincendo quest'ultima) e ad una del campionato del mondo (2018).\nBiografia.\nSposatosi il 27 dicembre 2012 in Brasile con Aine, nel 2010 \u00e8 stato inserito nella lista dei migliori calciatori nati dopo il 1989 stilata da \"Don Bal\u00f3n\". Nel 2012 \u00e8 stato inserito nella lista dei migliori calciatori nati dopo il 1991 stilata da \"Don Bal\u00f3n\".\nCaratteristiche tecniche.\n\u00c8 un trequartista molto abile nei dribbling e nel servire assist, dotato di agilit\u00e0, velocit\u00e0 e visione di gioco. Possiede un'ottima tecnica individuale ed \u00e8 dotato di un efficace dribbling. Ha cambiato ruolo nel tempo, ricoprendo sempre di pi\u00f9 il ruolo di esterno nel 4-3-3: \u00e8 solito partire largo per accentrarsi, soprattutto da sinistra. L'ex attaccante brasiliano Careca l'ha accostato al connazionale Zico per le caratteristiche tecniche. Al ricopriva il ruolo di mezzala sinistra.\nCarriera.\nClub.\nVasco da Gama.\nCoutinho si fa notare nelle giovanili del Vasco da Gama e viene presto chiamato nella nazionale di calcio brasiliana under 15. Nel luglio 2008, all'et\u00e0 di 16 anni, viene acquistato dall'Inter per 4 milioni di euro. Rimane al Vasco in prestito per due anni (poich\u00e9 la FIFA vieta il trasferimento internazionale di calciatori fino a quando non hanno raggiunto i 18 anni) e diventa un giocatore regolare della prima squadra nonostante la sua giovane et\u00e0. Nel 2009 aiuta il Vasco a vincere il titolo della S\u00e9rie B e ad ottenere la promozione. Nel 2010, colleziona 31 presenze e segna 5 gol in tutte le competizioni, affermandosi come un giocatore chiave della prima squadra.\nInter e parentesi all'Espanyol.\nIl 15 luglio 2010 si unisce al ritiro dell'Inter ad Appiano Gentile, venendo ufficialmente presentato in conferenza stampa il 19 luglio. Il 21 agosto, pur senza scendere in campo, vince il suo primo trofeo con la maglia nerazzurra: la Supercoppa di lega, che l'Inter vince battendo per 3-1 la Roma. Fa il suo debutto la settimana seguente, esattamente venerd\u00ec 27 agosto, subentrando a Wesley Sneijder al 79' della gara di Supercoppa Europea persa 2-0 contro l'Atletico Madrid.\nIl 30 agosto esordisce in Serie A, entrando in campo al 61' di Bologna-Inter (0-0) per sostituire Goran Pandev. A dicembre \u00e8 vittima di un infortunio che gli impedisce di partecipare al Mondiale per club, vinto dall'Inter. Segna il suo primo gol in Serie A, e il primo con l'Inter, l'8 maggio 2011, nella partita vinta 3-1 contro la Fiorentina. Dopo aver contribuito alla vittoria del Brasile nel Mondiale under-20, la stagione 2011-12 inizia senza acuti per il brasiliano. Il 19 novembre, di ritorno dopo un infortunio, segna la prima rete stagionale nella gara di campionato vinta 2-1 contro il Cagliari.\nIl 30 gennaio 2012 passa in prestito ai catalani dell'Espanyol con la formula del prestito fino a termine stagione e con la garanzia di giocare almeno il 50% delle partite. Debutta da titolare il 4 febbraio nel 3-3 contro l'Athletic Bilbao uscendo per crampi al minuto 61.. Segna i suoi primi due gol con la nuova maglia l'11 marzo nella sfida vinta per 5-1 contro il Rayo Vallecano. Conclude la sua esperienza spagnola con 16 presenze e 5 gol e torna all'Inter.\nGrazie alle sue prestazioni con l'Espanyol viene nominato giocatore rivelazione della Liga Spagnola della stagione 2011-2012.\nTerminato il prestito all'Espanyol, ritorna all'Inter per la stagione 2012-2013. Il 2 agosto 2012, nell'andata del terzo turno preliminare di Europa League contro i croati dell'Hajduk Spalato, segna il suo primo gol europeo con la squadra nerazzurra.\nIl 26 agosto, nella prima giornata di campionato contro il Pescara, entra in campo nella ripresa subentrando ad Antonio Cassano e segna il gol del 3-0 su assist di Diego Milito. Il 4 ottobre segna la sua terza rete stagionale, con un colpo di tacco, nell'incontro di Europa League vinto 3-1 in Azerbaigian contro il Neftchi Baku. Nella partita contro il Partizan Belgrado del 25 ottobre rimedia un infortunio alla tibia: torna in campo il 18 novembre, in Inter-Cagliari di campionato. A causa di ripetuti problemi fisici, il 18 dicembre la societ\u00e0 gli concede anticipatamente il permesso di tornare in Brasile per il suo matrimonio, che si tiene il 27 dicembre.\nLiverpool.\nNel gennaio del 2013 viene ceduto al Liverpool per 10 milioni di euro (pi\u00f9 3 legati al rendimento del giocatore; sceglie la maglia numero 10. Esordisce l'11 febbraio 2013 nella sconfitta interna per 2-0 contro il West Bromwich Albion. Coutinho segna il suo primo gol con la maglia dei \"Reds\" il 17 febbraio 2013, nella gara casalinga contro lo Swansea.\nNella sua seconda stagione al Liverpool diventa uno dei perni principali della squadra allenata da Brendan Rodgers e contribuisce al secondo posto in Premier League ottenuto dalla sua squadra. Il primo gol lo mette a segno nel derby di Liverpool contro l'Everton pareggiato per 3-3. Nell'ultima parte di stagione \u00e8 protagonista segnando a due \"big\" del calcio inglese, ovvero Tottenham, nella vittoria per 4-0, e Manchester City, nella vittoria per 3-2. Il 27 agosto 2013 esordisce in Football League cup nella partita vinta 4-2 dopo i tempi supplementari contro il Notts County, mentre 5 gennaio 2014 esordisce nella coppa Inglese pi\u00f9 prestigiosa, la FA Cup, nella vittoria per 2-0 contro l'Oldham Athletic. Nonostante la sua squadra sia stata in testa per gran parte del campionato nelle ultime giornate, complice la sconfitta interna per 2-0 contro il Chelsea e il pareggio esterno per 3-3 contro il Crystal Palace, alla fine del campionato cede il primo posto al Manchester City.\nIl 19 settembre 2014 esordisce con la maglia del Liverpool in Champions League nella gara vinta 2-1 contro il Ludogorets. La sua squadra tuttavia non riesce a superare la fase a gironi e viene declassata in Europa League dove viene eliminata subito per mano dei turchi del Be\u015fikta\u015f. Coutinho gioca la prima partita vinta 1-0 in casa. Il 4 febbraio 2015 trova il primo gol in FA Cup nella gara vinta 2-1 sul campo del Bolton. La squadra quest'anno non riesce a riproporre i risultati della passata stagione infatti si classifica solo 5a a fine stagione riuscendo ad ottenere il pass per entrare in Europa League.\nLa stagione 2015-2016 comincia subito bene per lui: infatti trova il primo gol stagionale alla prima giornata nella vittoria per 1-0 sul campo dello Stoke City. Successivamente avviene il cambio in panchina, che vede il nuovo tecnico tedesco Jurgen Klopp prendere il posto dell'uscente Brendan Rodgers. Il 31 ottobre 2015 Coutinho mette a segno la sua prima doppietta della carriera e con la maglia del Liverpool nella vittoria esterna sul campo del Chelsea per 3-1. Il 28 febbraio 2016 arriva il suo primo gol in Football League cup nella finale persa poi i ai calci di rigore contro il Manchester City. Il 17 marzo arriva il suo primo gol in Europa con la maglia del Liverpool nella gara pareggiata per 1-1 sul campo del Manchester United. Mentre in Premier League il rendimento della squadra \u00e8 altalenante, in Europa League Coutinho e compagni arrivano fino in finale perdendola contro gli spagnoli del Siviglia per 3-1. In questa occasione regala l'assist al compagno Sturridge per il momentaneo 1-0 degli inglesi.\nIl 6 dicembre 2017 sigla la sua prima tripletta in carriera in una competizione europea nel 7-0 interno contro lo Spartak Mosca in Champions League.\nBarcellona e prestito al Bayern Monaco.\nIl 6 gennaio 2018 il Barcellona comunica di aver raggiunto un accordo per il trasferimento del calciatore brasiliano. Secondo le fonti specializzate, la cifra versata dagli spagnoli sarebbe pari a 120 milioni di euro pi\u00f9 altri 40 milioni di bonus legati al raggiungimento di determinati obiettivi, 5 di questi legati alla vittoria della Champions; l'esborso potenziale di 160 milioni di euro rende Coutinho il terzo calciatore pi\u00f9 costoso di sempre, dietro al connazionale Neymar e al francese Mbapp\u00e9, e l'acquisto pi\u00f9 oneroso nella storia del Barcellona, superando il precedente primato che spettava a Demb\u00e9l\u00e9. Esordisce con la maglia blaugrana il 25 gennaio successivo, subentrando ad Iniesta nel derby contro l'Espanyol (2-0) valido per i quarti di finale di Copa del Rey; il primo gol lo realizza invece l'8 febbraio contro il Valencia (2-0), nella semifinale di ritorno della stessa Coppa nazionale. Il 13 maggio realizza una tripletta nella sconfitta per 5-4 contro il .\nNella stagione 2018-2019 colleziona 34 presenze e 5 gol in campionato, che diventano 54 presenze e 11 reti contando tutte le competizioni. Il suo rendimento \u00e8 per\u00f2 generalmente inferiore alle grandi aspettative generate dal costo del suo cartellino.\nIl 16 agosto 2019 il comunica di aver raggiunto una base di accordo per il passaggio in prestito di Coutinho dal Barcellona. Il trasferimento viene completato tre giorni dopo, con il brasiliano che si trasferisce in prestito oneroso (8,5 milioni di euro) con diritto di riscatto fissato a 120 milioni. Il suo esordio avviene il 24 agosto 2019, nella vittoria ai danni dello Schalke 04 per 0-3. Il 21 settembre segna il suo primo gol in campionato contro il Colonia (gara terminata 4-0 per il Bayern Monaco). Si ripete anche la giornata successiva, nella trasferta contro il Paderborn. Il 14 dicembre 2019 realizza una tripletta contro il Werder Brema (6-1). Il 14 agosto 2020 realizza una doppietta proprio contro il Barcellona, nella vittoria per 8-2 dei bavaresi nei quarti di finale disputatisi in gara unica a Lisbona. Il 23 agosto vince la sua prima Champions League grazie alla vittoria per 1-0 dei bavaresi contro il Paris Saint-Germain. Seppur senza essere titolare contribuisce ai successi del club realizzando 11 gol in 38 partite tra campionato e coppe.\nAl termine della stagione fa ritorno al Barcellona; incluso sin da subito nel progetto del nuovo allenatore dei catalani Ronald Koeman, a dicembre subisce un infortunio al menisco che lo tiene lontano dai campi per qualche mese.\nAston Villa.\nL'11 gennaio 2022 viene ufficializzata la cessione in prestito all', club di Premier allenato dal suo ex compagno del Steven Gerrard. La punta verdeoro sceglie di indossare la maglia numero 23. Quattro giorni dopo al debutto contro il , subentrando al minuto 68, colleziona un gol e un assist risultando decisivo per il 2-2 finale.\nNazionale.\nNazionali giovanili.\nNel 2009, all'et\u00e0 di 17 anni, ha partecipato al Campionato sudamericano di calcio Under-17 svoltosi in Cile mettendo a segno 3 reti in 5 presenze e conquistando cos\u00ec il suo primo trofeo internazionale con la maglia del Brasile Under-17. Il 17 giugno 2011, non convocato per la Copa Am\u00e9rica con la nazionale maggiore, viene chiamato dal c.t. dell'Under-20 Ney Franco in vista del Mondiale Under-20 da giocare in Colombia. Esordisce il 29 luglio 2011 nella partita pareggiata 1 a 1 contro l'Egitto. Il 1\u00ba agosto nella seconda partita del girone contro l'Austria segna un gol contribuendo alla vittoria per 3 a 0. Il 4 agosto nell'ultima partita del girone realizza 2 gol contro Panama. Il 18 agosto prende parte all'atto conclusivo del Mondiale Under-20 contro il Portogallo. La partita termina 3-2 per i verdeoro, che si laureano campioni del mondo per la quinta volta nella loro storia.\nNazionale maggiore.\nIl 20 agosto 2010 il nuovo commissario tecnico del Brasile, Mano Menezes, lo convoca per la prima volta. Il 7 ottobre avviene l'esordio ufficiale con la nazionale verdeoro giocando i primi 45 minuti nell'amichevole vinta dal Brasile 3-0 contro l'Iran.\nSegna il suo primo goal con la maglia verdeoro il 7 giugno 2015 contro il Messico. Convocato per la Copa Am\u00e9rica Centenario negli Stati Uniti, nella seconda partita del girone contro Haiti realizza la sua prima tripletta con la maglia della nazionale verdeoro.\nViene convocato per i Mondiali 2018, siglando un gol alla prima giornata nel pareggio per 1-1 contro la Svizzera. Nella seconda partita del girone in Russia contro la Costa Rica, la punta del Barcellona sblocca il match realizzando la rete dell'1-0 contro i centroamericani al 90\u00ba minuto seguita dalla rete del raddoppio al 97\u00ba di Neymar per il 2-0.\nViene convocato alla Copa Am\u00e9rica 2019 dalla nazionale brasiliana, in cui va a segno nella prima gara vinta per 3-0 sulla Bolivia con una doppietta. Alla fine della competizione vince la Coppa dopo il successo per 3-1 sul Per\u00f9 in finale, ottenendo cos\u00ec il suo primo trofeo con la nazionale.\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "2189691", "revid": "216538", "url": "https://it.wikipedia.org/wiki?curid=2189691", "title": "Gli acchiappafilm", "text": ""}
{"id": "2189706", "revid": "648716", "url": "https://it.wikipedia.org/wiki?curid=2189706", "title": "Berchem (Anversa)", "text": "Berchem \u00e8 una localit\u00e0 del Belgio fiammingo, posta alla periferia meridionale di Anversa.\nIl distretto di Berchem si estende su una superficie di e alla fine del 2006 contava abitanti ( abitanti per km\u00b2).\nNel 1832 vi venne stabilito il quartier generale dell'esercito francese; durante la guerra d'indipendenza belga, Berchem fu teatro di una battaglia tra Belgi e Olandesi.\n\u00c8 patria di Jacquet Berchem, compositore del secolo XVI.\n\u00c8 sede di numerosi stabilimenti industriali (metallurgici, alimentari, chimici; birrifici, mobilifici, saponifici; fabbriche di orologi e gioielli)."}
{"id": "2189711", "revid": "161374", "url": "https://it.wikipedia.org/wiki?curid=2189711", "title": "SR356", "text": ""}
{"id": "2189712", "revid": "161374", "url": "https://it.wikipedia.org/wiki?curid=2189712", "title": "SR252", "text": ""}
{"id": "2189714", "revid": "31886", "url": "https://it.wikipedia.org/wiki?curid=2189714", "title": "Coretto", "text": "Il coretto \u00e8 lo spazio, di solito sopraelevato, che in alcune chiese si affaccia sugli spazi interni della chiesa stessa e ne \u00e8 separato da una grata. I coretti, destinati in origine ai religiosi di clausura, che dovevano assistere alle funzioni religiose senza essere visti, con il tempo divennero anche spazi privilegiati riservati alle famiglie nobili, che non desideravano mescolarsi agli altri fedeli durante le cerimonie.\nMolte chiese barocche ne conservano ricchissimi esempi, con grate di legno o ferro battuto, balaustre decorate con stucchi o con vere e proprie sculture.\nEsempi di coretti.\nA Lucca, nella Basilica di San Frediano ci sono vari coretti, non tutti sopraelevati. Uno di essi, incorniciato da terrecotte robbiane si trova in corrispondenza del fonte battesimale, altri, a grata e in stile barocco prospettano sulla cappella Fatinelli, ove si conserva la mummia naturale di Santa Zita.\nA Roma la Basilica di Santa Cecilia in Trastevere si caratterizza per i bellissimi coretti barocchi sopraelevati.\nA Padova, nella Cappella degli Scrovegni vi sono delle pitture murali di Giotto simulanti due coretti. Queste decorazioni rappresentarono una novit\u00e0 rivoluzionaria dato che il maestro intese dilatare lo spazio con prospettive che vogliono ingannare l'osservatore (si vedano Coretti (Giotto))."}
{"id": "2189715", "revid": "599013", "url": "https://it.wikipedia.org/wiki?curid=2189715", "title": "Hubie White", "text": ""}
{"id": "2189721", "revid": "599013", "url": "https://it.wikipedia.org/wiki?curid=2189721", "title": "John Rudometkin", "text": ""}
{"id": "2189722", "revid": "287204", "url": "https://it.wikipedia.org/wiki?curid=2189722", "title": "Ranoli", "text": " \nRanoli \u00e8 una suddivisione dell'India, classificata come \"census town\", di 11.057 abitanti, situata nel distretto di Vadodara, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 24' 10 N e 72\u00b0 47' 36 E.\nSociet\u00e0.\nEvoluzione demografica.\nAl censimento del 2001 la popolazione di Ranoli assommava a 11.057 persone, delle quali 6.005 maschi e 5.052 femmine. I bambini di et\u00e0 inferiore o uguale ai sei anni assommavano a 1.332, dei quali 710 maschi e 622 femmine. Infine, coloro che erano in grado di saper almeno leggere e scrivere erano 8.139, dei quali 4.836 maschi e 3.303 femmine."}
{"id": "2189726", "revid": "287204", "url": "https://it.wikipedia.org/wiki?curid=2189726", "title": "Ranip", "text": " \nRanip \u00e8 una suddivisione dell'India, classificata come \"municipality\", di 87.573 abitanti, situata nel distretto di Ahmedabad, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 06' 08 N e 72\u00b0 33' 12 E.\nSociet\u00e0.\nEvoluzione demografica.\nAl censimento del 2001 la popolazione di Ranip assommava a 87.573 persone, delle quali 47.032 maschi e 40.541 femmine. I bambini di et\u00e0 inferiore o uguale ai sei anni assommavano a 9.088, dei quali 5.242 maschi e 3.846 femmine. Infine, coloro che erano in grado di saper almeno leggere e scrivere erano 71.458, dei quali 39.895 maschi e 31.563 femmine."}
{"id": "2189731", "revid": "767487", "url": "https://it.wikipedia.org/wiki?curid=2189731", "title": "The Last Lullaby", "text": "The Last Lullaby del 2008 \u00e8 un film drammatico con Tom Sizemore e Sasha Alexander diretto da Jeffey Goodman.\nTrama.\nPrice \u00e8 un killer che ha deciso di ritirarsi. Prima del ritiro per\u00f2 deve eseguire un ultimo incarico: uccidere una ragazza, Sarah. Tutto ci\u00f2 per\u00f2 non sar\u00e0 facile per lui poich\u00e9 si innamora della ragazza, coinvolgendolo in un turbine di sentimenti e inquietudine, e costringendolo a dover scegliere se eseguire l'incarico o salvare la ragazza.\nPremi.\nIl film presentato in vari festival del cinema negli Stati Uniti si \u00e8 aggiudicato tre importanti riconoscimenti: 2 sono andati al regista Jeffey Goodman che si \u00e8 aggiudicato il premio Audience Award al festival cinematografico di San Diego e lo Special Jury Award dal festival Temecula Valley International Film Festival, mentre il terzo premio \u00e8 andato all'attrice Sasha Alexander che ha vinto il premio Festival Award come migliore attrice protagonista al festival di San Diego."}
{"id": "2189734", "revid": "287204", "url": "https://it.wikipedia.org/wiki?curid=2189734", "title": "Joseph Bazalgette", "text": "Biografia.\nJoseph William Bazalgette era figlio di un capitano della Royal Navy e nipote di un ugonotto immigrato dalla Francia. Inizi\u00f2 la sua carriera lavorativa lavorando al progetto di una ferrovia e facendo molta esperienza in Irlanda nel campo della bonifica di terreni. Si spos\u00f2 nel 1845 e lavor\u00f2 all'espansione della rete ferroviaria cos\u00ec intensamente che due anni dopo ebbe un grave esaurimento nervoso.\nMentre si stava riprendendo dal suo esaurimento, la \"Metropolitan Commission of Sewers\" di Londra dispose la chiusura di tutte le fosse biologiche delle abitazioni e ordin\u00f2 che tutti gli scarichi fossero riversati nelle acque del Tamigi. Ci\u00f2 determin\u00f2 l'insorgere di una epidemia di colera (1848-49) che caus\u00f2 la morte di londinesi.\nBazalgette venne nominato vice direttore della Commissione di sorveglianza nel 1849 e quindi direttore nel 1852 quando il suo predecessore mor\u00ec per \"stress ed ansia.\" Subito dopo arriv\u00f2 un'altra epidemia di colera che caus\u00f2 la morte di persone nel 1853. L'opinione dei medici di quel tempo era che il colera fosse causato dai miasmi sparsi nell'aria. Il medico John Snow fu il primo a suggerire che la causa del colera era dovuta all'acqua contaminata, ma il suo punto di vista non venne preso in considerazione.\nSostenuto dall'amico ingegnere Isambard Kingdom Brunel, Bazalgette venne nominato ingegnere capo del \"Metropolitan Board of Works\" nel 1856, posto che egli occup\u00f2 fino alla creazione del London County Council nel 1889. Nel 1858, l'anno della \"grande puzza\", il Parlamento, nonostante la spesa colossale del progetto, eman\u00f2 una legge che accolse le proposte di Bazalgette per il rinnovo radicale del sistema fognario londinese di Londra, con l'aspettativa che questi lavori avrebbero eliminato il problema della puzza e soprattutto ridotto l'incidenza del colera.\nRealizzazione della rete fognaria.\nA Londra lo smaltimento dei rifiuti era da sempre stato un problema. I rifiuti solidi e i liquidi umani, cos\u00ec come i prodotti di scarto delle case, venivano gettati direttamente nel Tamigi. Se il fiume era il principale collettore fognario di Londra, ne era anche la principale fonte di approvvigionamento idrico, fatto che, come ovvio, rappresentava un pericolo per la salute dei londinesi. L'estate del 1858 fu insolitamente calda e il fiume, che non conteneva pi\u00f9 molta acqua, si era ridotto ad un enorme fogna a cielo aperto, con escrementi e liquami di ogni genere. L'evento segn\u00f2 la storia di Londra ed \u00e8 ricordato come \"la Grande puzza\". Il compito di risolvere il problema fu affidato a Bazalgette e la soluzione proposta (simile alla proposta fatta dal pittore John Martin 25 anni prima), fu di costruire di collettori principali al fine di intercettare di fognature stradali e canalizzare i reflui che fino ad allora fluivano nelle strade, per riversarsi poi nel Tamigi. \nGli scarichi vennero realizzati nella parte inferiore del Tamigi. Per risparmiare tempo e risorse il progetto prevedeva di riversare i liquami nel mare sfruttando il reflusso della marea presso la foce del fiume. Il progetto contempl\u00f2 la costruzione delle innovative stazioni di pompaggio a Deptford (1864) ed a Crossness (1865) sull'Erith, entrambe nella zona sud del Tamigi, ed una stazione ad Abbey Mills (nella valle del fiume Lea, 1868) e sul \"Chelsea Embankment\" (vicino al \"Grosvenor Bridge\" nel 1875), a nord del fiume.\nL'impianto venne inaugurato nel 1865 dal Principe di Galles Edoardo, anche se l'intero progetto venne completato diversi decenni dopo, con la realizzazione degli impianti di depurazione.\nLa lungimiranza di Bazalgette pu\u00f2 essere dedotta dal diametro dei collettori. Quando progett\u00f2 la rete fognaria egli consider\u00f2 il massimo livello che poteva raggiungere la popolazione, attribu\u00ec ad ogni persona il massimo quantitativo di liquami possibili e stabil\u00ec quale fosse il diametro necessario. Alla fine disse: \u00abBene, facciamo questo lavoro una volta per tutte e poi esiste sempre l'imprevisto\u00bb e raddoppi\u00f2 il diametro del collettore. Oggi ogni londinese dovrebbe essere grato a Bazalgette per questa sua lungimiranza. Se egli non avesse raddoppiato il diametro, gi\u00e0 negli anni sessanta il sistema sarebbe stato insufficiente mentre ancora oggi assolve egregiamente al suo compito.\nGli effetti della nuova rete fognaria furono quelli di ridurre il colera. La premessa di base di questo faraonico progetto era errata, ma i risultati finali superarono le pi\u00f9 rosee aspettative. Anche se gli intenti di Bazalgette erano quelli di risolvere l'epidemia eliminando la puzza, coerentemente alla teoria miasmatica che la riteneva la causa della malattia, la costruzione della rete fognaria elimin\u00f2 la vera causa impedendo la contaminazione dell'acqua ad opera dei liquami degli scarichi fognari. \nIl fiume Tamigi ora presenta una grande variet\u00e0 di pesci compresa la trota. Nelle sue acque \u00e8 possibile nuotare, per quei coraggiosi che osano sfidare le sue fredde acque.\nBazalgette venne insignito del cavalierato nel 1875, ed eletto presidente dell\"Institution of Civil Engineers\" nel 1883.\nUn monumento alla sua memoria venne innalzato sulle rive del Tamigi, sul \"Victoria Embankment\" nel centro di Londra."}
{"id": "2189735", "revid": "36426", "url": "https://it.wikipedia.org/wiki?curid=2189735", "title": "Johan M\u00fcller di K\u00f6nigsberg", "text": ""}
{"id": "2189736", "revid": "36426", "url": "https://it.wikipedia.org/wiki?curid=2189736", "title": "Bagellardo", "text": ""}
{"id": "2189738", "revid": "287204", "url": "https://it.wikipedia.org/wiki?curid=2189738", "title": "Ranavav", "text": " \nRanavav \u00e8 una suddivisione dell'India, classificata come \"municipality\", di 24.202 abitanti, situata nel distretto di Porbandar, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 40' 60 N e 69\u00b0 45' 0 E e ha un'altitudine di 39 .\nSociet\u00e0.\nEvoluzione demografica.\nAl censimento del 2001 la popolazione di Ranavav assommava a 24.202 persone, delle quali 12.413 maschi e 11.789 femmine. I bambini di et\u00e0 inferiore o uguale ai sei anni assommavano a 3.586, dei quali 1.766 maschi e 1.820 femmine. Infine, coloro che erano in grado di saper almeno leggere e scrivere erano 15.206, dei quali 8.722 maschi e 6.484 femmine."}
{"id": "2189739", "revid": "1048993", "url": "https://it.wikipedia.org/wiki?curid=2189739", "title": "Dario Migliardi", "text": "Carriera.\nHa debuttato alla regia di un lungometraggio con \"Un Aldo qualunque\" (2002), prodotto da RaiCinema con interpreti Fabio De Luigi, Silvana Fallisi, Neri Marcor\u00e8 e Giuseppe Battiston e presentato nelle sezione Orizzonti del Torino Film Festival.\nNel 2010 partecipa alla Biennale di Architettura di Venezia con \"Il Kilometroquadrato di San Salvario\" in cui racconta con un video come il quartiere si sia trasformato nel tempo, diventando un modello di integrazione che molti sociologi hanno iniziato a studiare. \nDal 2015 ha iniziato a collaborare con la Rai, lavorando dapprima come regista di programmi televisivi quali \"Voyager\", \"Il posto giusto\", \"Top - Tutto quanto fa tendenza\" e quindi \"Linea Verde Life\", \"Linea Verde Tour\", \"L'Italia non finisce mai\" e \"Linea bianca\"."}
{"id": "2189740", "revid": "300067", "url": "https://it.wikipedia.org/wiki?curid=2189740", "title": "Ron Watts", "text": ""}
{"id": "2189742", "revid": "339392", "url": "https://it.wikipedia.org/wiki?curid=2189742", "title": "The Hum", "text": ""}
{"id": "2189745", "revid": "2111051", "url": "https://it.wikipedia.org/wiki?curid=2189745", "title": "Francesco Paolo Neglia", "text": "Biografia.\nNato a Castrogiovanni (l'odierna Enna) il 22 maggio 1874, emigr\u00f2 in Germania, trasferendosi nel 1901 ad Amburgo. I tedeschi apprezzarono le doti direttive del musicista affidandogli la direzione d'orchestra dei Musik Freunde di Amburgo e appoggiarono l'iniziativa di aprire un conservatorio per i loro figli. Nacque presto il Neglia Conservatorium, che vantava oltre i 500 iscritti. Il lavoro di Neglia non fu solo quello del didatta e del direttore d'orchestra: compose anche delle opere. Nel 1912 present\u00f2 la Seconda Sinfonia in Re minore e l'anno seguente i Tre Quadri di Vita Veneziana.\nAl suo ritorno in patria, per effetto della morte del padre che coincise con lo scoppio della Prima Guerra Mondiale (1914), fu accolto con scarso entusiasmo dai suoi concittadini. Infatti gli abitanti di Castrogiovanni erano sospettosi di questo figlio che aveva vissuto una condizione d'agiatezza in Germania e che portava in patria una moglie tedesca e tre figli nati in Germania. La citt\u00e0 di Castrogiovanni ostacol\u00f2 in tutti i modi gli sforzi musicali e professionali che Neglia ottenne fino a quel momento. Grazie alla curia riusc\u00ec ad ottenere il posto di direttore d'orchestra della cattedrale. Fu cos\u00ec che inizi\u00f2 l'opera di riorganizzazione della musica sacra che, durante la sua assenza, non svettava particolarmente. Le ostilit\u00e0 dell'orchestra per\u00f2 furono pesanti e quelle dei concittadini non furono da meno. La moglie non poteva uscire di casa perch\u00e9 veniva additata come spia tedesca e i figli venivano presi a sassate. Ben presto Neglia fu relegato al ruolo di scribacchino del comune e la sua posta privata fu messa sotto sequestro per timore che ricevesse sovvenzioni dagli austriaci per i servizi di spionaggio resi ai tedeschi.\nNeglia trov\u00f2 un po' di serenit\u00e0 soltanto quando si trasfer\u00ec a Caltanissetta, dove pot\u00e9 dirigere l'orchestra nissena. La sua voglia di riprendere una carriera lo port\u00f2 a trasferirsi a Legnano. Prese il posto come insegnante elementare e fu il primo musicista italiano a prospettare l'inserimento della musica in tutte le scuole di ogni ordine e grado. Fond\u00f2 il Liceo Musicale \"Verdi\" di Milano, dove insegnarono personaggi illustri. Nella citt\u00e0 lombarda complet\u00f2 la sua unica opera lirica, Zelia, e scrisse l'ultima sua opera, il Trio per violoncello, violino e pianoforte.\nMor\u00ec a Intra il 31 luglio 1932."}
{"id": "2189750", "revid": "287204", "url": "https://it.wikipedia.org/wiki?curid=2189750", "title": "Radhanpur", "text": " \nRadhanpur \u00e8 una suddivisione dell'India, classificata come \"municipality\", di 32.076 abitanti, situata nel distretto di Patan, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 49' 60 N e 71\u00b0 35' 60 E e ha un'altitudine di 26 .\nSociet\u00e0.\nEvoluzione demografica.\nAl censimento del 2001 la popolazione di Radhanpur assommava a 32.076 persone, delle quali 16.743 maschi e 15.333 femmine. I bambini di et\u00e0 inferiore o uguale ai sei anni assommavano a 4.854, dei quali 2.564 maschi e 2.290 femmine. Infine, coloro che erano in grado di saper almeno leggere e scrivere erano 18.565, dei quali 11.308 maschi e 7.257 femmine."}
{"id": "2189751", "revid": "2082070", "url": "https://it.wikipedia.org/wiki?curid=2189751", "title": "Salame gentile", "text": "Il salame gentile (o semplicemente \"il gentile\" - \"al zint\u00ecl\" in dialetto ferrarese) \u00e8 un tipo di insaccato caratterizzato dal budello utilizzato. Tale budello \u00e8 la parte terminale dell'intestino retto del suino ed ha la caratteristica di avere una parete di spessore elevato (mediamente fino a circa 2\u00a0mm) costituita prevalentemente di grasso. Il \"Gentile\" \u00e8 prodotto con la stessa carne e la stessa concia del Salame all'aglio della tradizione ferrarese, bench\u00e9 sia nella produzione domestica, sia in quella casalinga, alcuni produttori talvolta escludano l'aglio nella sua preparazione.\nTipologie di budello per il salame gentile.\nL'intestino retto di ogni suino macellato viene destinato alla produzione di salami. Sulla base di questa considerazione si pu\u00f2 ben comprendere come detto budello possa avere dunque diverse dimensioni dipendentemente dal peso e dall'et\u00e0 dell'animale. Tutti salumi insaccati in questo budello possono essere chiamati \"gentili\", certamente l'esito finale della consistenza del salame \u00e8 decisamente diverso: pi\u00f9 asciutto quello di dimensioni minori, anche a causa del minore spessore del budello, pi\u00f9 morbido quello di dimensioni maggiori per lo spessore del budello che pu\u00f2 arrivare in alcuni punti anche a 5\u20136\u00a0mm nei punti dove rimane per ragioni anatomiche un po' del grasso che si trova intorno al gentile.\nEffetti del budello durante la stagionatura.\nLe caratteristiche del budello usato hanno una rilevanza particolare nella produzione e stagionatura casalinga di questo salame. La parete grassa del budello, infatti, rallenta l'essiccazione della carne macinata e questo fatto consente una stagionatura lunga anche di 8-12 mesi a seconda della pezzatura del salame (salami molto grossi fino a 12 mesi; salami pi\u00f9 piccoli intorno ai 6 mesi) pur mantenendo una buona morbidezza dell'impasto ed una buona omogeneit\u00e0 di essiccazione fra l'interno e la parte esterna del salame. \nPoich\u00e9 l'intestino retto \u00e8 lungo oltre 1,5 m vengono ricavati da esso altri salami pi\u00f9 sottili chiamati ordinariamente \"sottogentili\" (\"sottzintil\", nel dialetto ferrarese); questa parte del budello, conserva ancora un buono spessore di grasso, che consente una buona stagionatura anche fino a 4-6 mesi. Il sapore che si forma durante la stagionatura \u00e8 tuttavia meno intenso rispetto al gentile di pezzatura pi\u00f9 grossa, che assume un sapore ed un aroma pi\u00f9 decisi.\nLa fermentazione.\nL'essiccazione tuttavia \u00e8 solo uno dei complessi fenomeni bio-chimici che avvengono nella stagionatura, questa dipende prevalentemente dal microclima e dalla presenza del sale che induce la disidratazione della carne. Ma l'intenso profumo del \"gentile\" \u00e8 dovuto anche ad alcuni ingredienti come il pepe nero, la noce moscata ed il vino rosso (di gusto robusto e non pastorizzato) usati nella preparazione. Questi componenti insieme alla carne concorrono alla fermentazione naturale che si sviluppa durante la lunga stagionatura dove avvengono trasformazioni fisico-chimiche attivate da microorganismi (batteri lattici) dotati del loro corredo enzimatico. Questi, per la loro azione sui grassi e le proteine, attuano una sorta di predigestione (lisi enzimatica) che rende i salumi particolarmente digeribili. Questi processi inoltre producono una significativa quantit\u00e0 di acido lattico nella carne che, associata alla ridotta quantit\u00e0 di acqua presente per la disidratazione, ne impedisce la decomposizione.\nIl \"Gentile\" e la \"Zia\".\nUn risultato analogo di sapori - o anche superiore rispetto ad un gentile di grossa pezzatura - si ottiene anche con il \"salame zia\" o \"zia ferrarese\" (\"la zzi\u00e9\", in ferrarese) che \u00e8 insaccato nella parte terminale dell'intestino cieco. \nQuesta, come il \"gentile\", ha una parete del budello molto grassa, anche in misura maggiore del \"gentile\". La differenza con il gentile \u00e8 che all'impasto di carne macinata - oltre ai normali condimenti (sale, pepe, noce moscata, vino rosso) - si aggiunge sempre l'aglio. La rilevante pezzatura di questo salume e la lunga stagionatura conferiscono alla \"zia\" armoniosi aromi.\nLa produzione artigianale/industriale e casalinga.\nLa produzione a livello artigianale (o industriale) di questi salami differisce leggermente, ma sostanzialmente, da quella domestica, per l'azione concomitante di diversi fattori. Innanzitutto la presenza di conservanti come il nitrito di potassio (E249), il nitrito di sodio (E250) ed il nitrato di potassio (E252), singolarmente o in associazione fra loro; sono spesso presenti inoltre antiossidanti come l'acido ascorbico (E300) o qualcuno dei suoi sali come l'ascorbato di sodio (E301). Talvolta si riscontra anche l'aggiunta di proteine del latte (sotto forma di latte in polvere) con destrosio o sciroppo di glucosio per accelerare il processo di stagionatura.\nDi questi ingredienti (additivi alimentari), alcuni hanno il compito primario di garantire la conservazione e l'eliminazione di germi patogeni, come i nitriti ed i nitrati, i quali fanno anche assumere artificialmente alla carne un vivido colore rosso. Altri, come gli antiossidanti, agiscono su due ulteriori fattori che caratterizzano il salame:\nimpediscono che le fette di salame tagliate - ed il taglio stesso del salame (la cosiddetta \"prima fetta\"), possano cambiar di colore ossidandosi e diventando scure per effetto dell'ossigeno presente nell'aria; gli antiossidanti inoltre modificano leggermente anche il sapore del salame attraverso l'incremento dell'acidit\u00e0 complessiva.\nAltri ingredienti come il latte in polvere e gli zuccheri, permettono di accelerare la maturazione del salame e quindi di commercializzarlo in tempi brevi (60-120 giorni) prima che la stagionatura porti ad una elevata riduzione di peso dell'insaccato che, per i salumi a lunga stagionatura casalinghi, pu\u00f2 arrivare anche intorno al 35-39% del peso iniziale, fatto questo che porterebbe ad una notevole riduzione dei ricavi economici.\nA livello industriale inoltre vengono aggiunti con frequenza anche particolari ceppi di batteri lattici selezionati, chiamati \"starter\", che andranno a riprodursi proprio all'interno dello stesso impasto del salame durante la stagionatura. Il loro ruolo \u00e8 quello, da un lato, anche per loro, di accelerare il processo di fermentazione durante la maturazione e dall'altro di attribuire al prodotto finale un particolare sapore dovuto proprio alla scelta di quei precisi lieviti precedentemente selezionati..\nIl consumo del salame gentile.\nCos\u00ec come avviene per il salame all'aglio occorre distinguere i sapori, sempre gradevoli, del salame in ogni momento della stagionatura. Inoltre vale la stessa distinzione fra salame industriale/artigianale con conservanti da quello domestico senza conservanti. In tutti i casi, il modo pi\u00f9 adatto per il consumo si rif\u00e0 al classico menu per antipasti e merende: \"pane e salame\" dove per pane \u00e8 perfettamente adatto la tipica coppia ferrarese che vanta il marchio IGP."}
{"id": "2189752", "revid": "1366113", "url": "https://it.wikipedia.org/wiki?curid=2189752", "title": "Pe\u00f1\u00f3n de Ifach", "text": "Il parco naturale del Pe\u00f1\u00f3n d'Ifach \u00e8 un parco naturale della provincia di Alicante, nella Comunit\u00e0 Valenciana, in Spagna.\nIl parco di 47 ettari di superficie totale venne dichiarato parco naturale dal governo valenciano il 28 gennaio 1987; si trova nella comarca della Marina Alta, a nord della provincia di Alicante.\nOrografia.\nIl parco sorge su di un promontorio isolato nella costa nord della Provincia di Alicante, pi\u00f9 precisamente nel comune di Calpe ed \u00e8 una delle ultime articolazioni della cordigliera Betica raggiungendo un'altitudine di 332 metri. Il monolito calcareo discende in modo brusco fino al mare ed \u00e8 unito al continente da un istmo detritico. Date le sue caratteristiche fisiche \u00e8 classificabile come un vertice geodetico di terz'ordine e fu utilizzato per la triangolazione della Spagna."}
{"id": "2189755", "revid": "287204", "url": "https://it.wikipedia.org/wiki?curid=2189755", "title": "Rajula", "text": " \nRajula \u00e8 una suddivisione dell'India, classificata come \"municipality\", di 32.393 abitanti, situata nel distretto di Amreli, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 3' 0 N e 71\u00b0 25' 60 E e ha un'altitudine di 40 .\nSociet\u00e0.\nEvoluzione demografica.\nAl censimento del 2001 la popolazione di Rajula assommava a 32.393 persone, delle quali 16.478 maschi e 15.915 femmine. I bambini di et\u00e0 inferiore o uguale ai sei anni assommavano a 4.881, dei quali 2.553 maschi e 2.328 femmine. Infine, coloro che erano in grado di saper almeno leggere e scrivere erano 20.674, dei quali 11.889 maschi e 8.785 femmine."}
{"id": "2189756", "revid": "120353662", "url": "https://it.wikipedia.org/wiki?curid=2189756", "title": "Yrj\u00f6 V\u00e4is\u00e4l\u00e4", "text": "Yrj\u00f6 V\u00e4is\u00e4l\u00e4 era il settimo di otto fratelli, rimase orfano di padre a tredici anni, uno dei suoi fratelli era Vilho V\u00e4is\u00e4l\u00e4, noto scienziato, inventore e imprenditore finlandese.\nV\u00e4is\u00e4l\u00e4 studi\u00f2 matematica, fisica ed astronomia presso l'Universit\u00e0 di Helsinki; inizi\u00f2 la sua carriera lavorativa come matematico nel campo delle assicurazioni. Nel periodo 1918-1925 lavor\u00f2 presso l'Istituto di geodesia della Finlandia, dove si occup\u00f2 di triangolazione. Nel 1924 ottenne il posto di professore di fisica presso l'Universit\u00e0 di Turku, dove presto assunse anche il ruolo di professore di astronomia. Nel 1951 la sua carriera scientifica sarebbe culminata nel conferimento del ruolo di accademico, la maggiore onorificenza scientifica del tempo in Finlandia.\nConosciuto principalmente come astronomo, V\u00e4is\u00e4l\u00e4 si distinse per aver individuato un metodo in grado di determinare le distanze sfruttando l'interferenza della luce bianca; l'impiego di tale metodo si diffuse in tutto il mondo, e in geodesia fu sorpassato solo dalle moderne tecniche di osservazione da satellite.\nV\u00e4is\u00e4l\u00e4 si interess\u00f2 anche di ottica, sia dal punto di vista teorico che pratico: sotto la sua guida, furono realizzati specchi e lenti ad uso astronomico di notevole precisione. Nelle note delle sue lezioni, espose il principio alla base del telescopio Schmidt prima dello stesso Schmidt, e successivamente ne propose una miglioria (apparecchio di Schmidt-V\u00e4is\u00e4l\u00e4). Svilupp\u00f2 inoltre un metodo in grado di valutare la qualit\u00e0 degli strumenti ottici, e in particolare della superficie degli specchi ad uso astronomico. Prov\u00f2 anche a realizzare un telescopio a pi\u00f9 specchi, ma non riusc\u00ec a stabilizzarlo a sufficienza per via della mancanza della tecnologia necessaria: il primo strumento simile sarebbe stato messo in funzione solo nel 1987.\nIn astronomia, V\u00e4is\u00e4l\u00e4 svilupp\u00f2 un nuovo metodo per individuare gli asteroidi sulle lastre fotografiche, e un sistema per determinare rapidamente i parametri orbitali di tali oggetti. Assieme al suo gruppo di ricerca, individu\u00f2 807 asteroidi e 7 comete.\nV\u00e4is\u00e4l\u00e4 ha scoperto tre comete: la 40P/V\u00e4is\u00e4l\u00e4 (V\u00e4is\u00e4l\u00e4 1), scoperta nel 1939, la 139P/V\u00e4is\u00e4l\u00e4-Oterma scoperta nel 1939 assieme alla collega Liisi Oterma, inizialmente identificata come asteroide e caratterizzata dalla designazione provvisoria 1939 TN e la P/1942 EA (V\u00e4is\u00e4l\u00e4 2) scoperta nel 1942, anch'essa inizialmente ritenuta un asteroide.\nNegli anni 1950, l'Universit\u00e0 di Turku si dot\u00f2 di un nuovo osservatorio astronomico presso Tuorla: qui V\u00e4is\u00e4l\u00e4 inizi\u00f2 ad occuparsi dello studio della rotazione terrestre, e in particolare delle piccole variazioni nella direzione dell'asse di rotazione planetario. Per tali misure V\u00e4is\u00e4l\u00e4 si serv\u00ec di cosiddetti telescopi zenitali, che egli stesso aveva costruito. Tali telescopi rimasero gli strumenti pi\u00f9 precisi in grado di determinare la posizione del polo nord fino agli anni 1980, quando furono sostituiti dalla radioastronomia, che consentiva l'impiego delle quasar come sorgenti fisse di riferimento sullo sfondo.\nV\u00e4is\u00e4l\u00e4 si interess\u00f2 di esperanto, e divenne particolarmente attivo nel movimento esperantista. Fu responsabile di categoria dell'Associazione universale esperanto (UEA) per l'astronomia, e membro del comitato d'onore dell'associazione. Fino alla morte presiedette la Internacia scienca asocio esperantista (\"Associazione internazionale scientifica esperantista\"). Battezz\u00f2 diversi asteroidi con nomi relativi all'esperanto: fra di essi, 1421 Esperanto (scoperto nel 1936) e 1462 Zamenhof (scoperto nel 1938).\nRiconoscimenti.\nGli \u00e8 stato dedicato un cratere lunare di di diametro, il cratere V\u00e4is\u00e4l\u00e4 e due asteroidi, 1573 V\u00e4is\u00e4l\u00e4 e 2804 Yrj\u00f6 .\nPortano il suo nome anche una fondazione, la \"Vilho, Yrj\u00f6 and Kalle V\u00e4is\u00e4l\u00e4 Foundation\" e il centro di ricerca spaziale dell'Universit\u00e0 di Turku, Istituto V\u00e4is\u00e4l\u00e4 per la fisica spaziale e l'astronomia, noto con l'acronimo inglese di VISPA.\nGli \u00e8 stata assegnata la 168\u00aa \"Donohoe comet medal\"."}
{"id": "2189759", "revid": "287204", "url": "https://it.wikipedia.org/wiki?curid=2189759", "title": "Ramol", "text": " \nRamol \u00e8 una suddivisione dell'India, classificata come \"municipality\", di 27.539 abitanti, situata nel distretto di Ahmedabad, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 38' 35 N e 72\u00b0 46' 34 E.\nSociet\u00e0.\nEvoluzione demografica.\nAl censimento del 2001 la popolazione di Ramol assommava a 27.539 persone, delle quali 15.075 maschi e 12.464 femmine. I bambini di et\u00e0 inferiore o uguale ai sei anni assommavano a 4.194, dei quali 2.358 maschi e 1.836 femmine. Infine, coloro che erano in grado di saper almeno leggere e scrivere erano 17.915, dei quali 10.750 maschi e 7.165 femmine."}
{"id": "2189761", "revid": "113757", "url": "https://it.wikipedia.org/wiki?curid=2189761", "title": "Sulla mia cattiva strada", "text": ""}
{"id": "2189765", "revid": "67054672", "url": "https://it.wikipedia.org/wiki?curid=2189765", "title": "Cattura del regolatore", "text": ""}
{"id": "2189767", "revid": "599013", "url": "https://it.wikipedia.org/wiki?curid=2189767", "title": "John Fairchild", "text": ""}
{"id": "2189774", "revid": "599013", "url": "https://it.wikipedia.org/wiki?curid=2189774", "title": "Penon de ifach", "text": ""}
{"id": "2189775", "revid": "36426", "url": "https://it.wikipedia.org/wiki?curid=2189775", "title": "Marcello Virgilio Adriani", "text": ""}
{"id": "2189776", "revid": "599013", "url": "https://it.wikipedia.org/wiki?curid=2189776", "title": "Jesse Branson", "text": ""}
{"id": "2189777", "revid": "300749", "url": "https://it.wikipedia.org/wiki?curid=2189777", "title": "Parco naturale del penon de ifach", "text": ""}
{"id": "2189778", "revid": "599013", "url": "https://it.wikipedia.org/wiki?curid=2189778", "title": "Bud Koper", "text": ""}
{"id": "2189779", "revid": "767487", "url": "https://it.wikipedia.org/wiki?curid=2189779", "title": "Ron Bonham", "text": ""}
{"id": "2189783", "revid": "599013", "url": "https://it.wikipedia.org/wiki?curid=2189783", "title": "Jim Washington", "text": ""}
{"id": "2189785", "revid": "278830", "url": "https://it.wikipedia.org/wiki?curid=2189785", "title": "Blondi", "text": "Blondi (1941 \u2013 30 aprile 1945) era il cane da pastore tedesco di Adolf Hitler.\nVenne regalata al F\u00fchrer da Martin Bormann nel 1941. Blondi stette con Hitler anche dopo che si trasfer\u00ec nel F\u00fchrerbunker durante la caduta di Berlino, e nell'aprile del 1945 diede alla luce cinque cuccioli, con il pastore tedesco di Gerdy Troost, Harass. Hitler chiam\u00f2 uno dei cuccioli \"Wolf\" (il suo soprannome preferito e il significato del suo nome \"Adolf\"). Durante la battaglia di Berlino, Hitler prima di darsi la morte, ordin\u00f2 a uno dei suoi medici personali, il dott. Haase di testare su Blondi le pillole di cianuro che gli sarebbero servite per il suicidio. \nI soldati dell'Armata Rossa, una volta giunti al bunker, trovarono i corpi di Blondi e di un suo cucciolo. \u00c8 sconosciuto ci\u00f2 che accadde agli altri tre. Il quarto cucciolo venne regalato alla sorella di Eva, Gretl. La segretaria di Hitler, Traudl Junge, ha dichiarato in seguito che Eva Braun detestava Blondi e che talvolta la prendeva a calci. A detta di tutti, Hitler era molto affezionato a Blondi, la teneva spesso al proprio fianco e le permetteva di dormire nella sua camera da letto nel bunker.\nHitler ebbe un altro pastore tedesco in precedenza, nel 1921, ma fu costretto a dare via il cane a causa di un periodo di povert\u00e0; il cane scapp\u00f2 e torn\u00f2 da lui. Hitler, assistendo a questa prova di notevole lealt\u00e0, svilupp\u00f2 una certa simpatia per la razza."}
{"id": "2189787", "revid": "767487", "url": "https://it.wikipedia.org/wiki?curid=2189787", "title": "Gli ultimi 10 giorni di Hitler", "text": "Gli ultimi 10 giorni di Hitler (\"Hitler: The Last Ten Days\") \u00e8 un film del 1973, diretto da Ennio De Concini e tratto dal romanzo \"Gli ultimi giorni della cancelleria\" di Gerhardt Boldt.\nTrama.\nBerlino, ultimi giorni della seconda guerra mondiale, il 20 aprile 1945, giorno del suo 56\u00ba compleanno, Adolf Hitler si rinchiude nel F\u00fchrerbunker sotterraneo, insieme all'amata Eva Braun. Qui vivranno gli ultimi 10 giorni fino al loro suicidio, avvenuto il giorno 30.\nIl giovane ufficiale Hauptmann Hoffmann rimane nel F\u00fchrerbunker fino a poco prima del suicidio di Hitler. Dopo di che si offre volontario per portare una copia del testamento di Hitler oltre le linee russe. Ma una volta uscito all'aperto, egli guarda sgomento le rovine di Berlino e, in un moto di stizza, straccia il testamento.\nProduzione.\nLa narrazione \u00e8 basata sul racconto di un testimone autentico, l'ufficiale Gerhard Boldt, che rimase nel F\u00fchrerbunker fino a poco prima del suicidio di Hitler. Nei titoli di testa c'\u00e8 un richiamo (la firma \u00e8 poco leggibile). Nel film, il ruolo di Boldt \u00e8 interpretato dal giovane ufficiale che giunge dall'armata della Vistola per riferire al F\u00fchrer (l'episodio della mappa sbagliata sottopostagli corrisponde precisamente a quanto raccontato da Boldt).\nNel romanzo \"Gli ultimi giorni della cancelleria\" di Gerhardt Boldt, il finale \u00e8 differente: quando Boldt esce in superficie si trova ormai tra i russi e, resosi conto che la sua missione \u00e8 senza senso, pensa a salvarsi gettando l'uniforme."}
{"id": "2189791", "revid": "599013", "url": "https://it.wikipedia.org/wiki?curid=2189791", "title": "Dave Stallworth", "text": ""}
{"id": "2189793", "revid": "2034231", "url": "https://it.wikipedia.org/wiki?curid=2189793", "title": "Combinatoria algebrica", "text": "La combinatoria algebrica \u00e8 un'area della matematica dai contorni in progressiva definizione che utilizza metodi dell'algebra astratta, facendo riferimento in particolare alle strutture della teoria dei gruppi e della teoria delle rappresentazioni, per affrontare numerosi problemi di natura combinatoria e per converso si serve di configurazioni combinatorie e di tecniche algoritmico-combinatorie per analizzare strutture e problemi dell'algebra astratta. \nLo sviluppo di quest'area \u00e8 piuttosto recente e i suoi contorni sono in progressiva definizione. Molte delle sue tematiche hanno avuto sviluppi di rilievo a partire dal 1964, ma senza riuscire a far emergere un'area fino al 1980. In effetti, nella prefazione del suo testo \"Combinatorial Theory\", pubblicato nel 1979 e molto influente negli anni 1980, Martin Aigner segnala il \"crescente consenso sulla opportunit\u00e0 che la combinatoria si divida in tre parti (\"Enumerazione\", \"teoria degli ordini\" e \"Configurazioni\")\", senza neppure menzionare il termine \"combinatoria algebrica\". \nNegli anni 1980 la progressiva crescita degli studi concernenti la congiunzione di metodi combinatorici e algebrici hanno condotto alla introduzione nella versione del 1991 dello schema di classificazione MSC della categoria di secondo livello 05Exx intitolata \"Combinatoria algebrica\".\nNel corso dei primi e intermedi anni 1990 i tipici oggetti combinatorici di interesse per la combinatoria algebrica o presentavano marcate simmetrie (schemi associativi, grafi fortemente regolari, posets muniti di azioni di gruppi), oppure possedevano una ricca struttura algebrica, che spesso aveva origine nella teoria delle rappresentazioni (funzioni simmetriche, tabelle di Young). \nI risultati acquisiti e consolidati negli anni successivi hanno fatto considerare la combinatoria algebrica come un'area della matematica sempre pi\u00f9 estesa, nella quale le interazioni fra metodi combinatorici e algebrici sono particolarmente forti e significative. Gli argomenti combinatorici possono essere enumerativi negli scopi specifici, e coinvolgere strutture come matroidi, politopi, posets o geometrie finite. Sul versante algebrico, oltre alle teorie dei gruppi e delle rappresentazioni, sono cresciuti i ruoli della teoria dei reticoli e dell'algebra commutativa. Una delle sue sotto-aree di maggiore crescita \u00e8 l'algebra commutativa combinatoria. \nQuesti sviluppi hanno ricevuto riconoscimento dal consolidarsi della categoria 05Exx nelle versioni di MSC del 2000 e del 2010. In particolare la modifica pi\u00f9 recente (v. ) vede sistematici ampliamenti della portata delle categorie di terzo livello. \nIl recente progressivo consolidamento della combinatoria algebrica \u00e8 rispecchiato anche dalla pubblicazione di testi autorevoli sull'argomento, dalla rilevanza della rivista Journal of Algebraic Combinatorics pubblicata dalla Springer-Verlag (periodico scientifico internazionale che si propone come forum per quest'area), e dalla organizzazione di alcune serie di convegni."}
{"id": "2189794", "revid": "767487", "url": "https://it.wikipedia.org/wiki?curid=2189794", "title": "Premi Emmy 2000", "text": "La consegna dei Premi Emmy 2000 per il Primetime (52\u00aa edizione) si \u00e8 tenuta allo Shrine Auditorium di Los Angeles il 10 settembre 2000. La cerimonia \u00e8 stata presentata da Garry Shandling e trasmessa dalla ABC. I Creative Arts Emmy Awards sono stati consegnati il 26 agosto.\nLa consegna dei Premi Emmy 2000 per il Daytime (27\u00aa edizione) si \u00e8 tenuta al Radio City Musical Hall di New York il 19 maggio 2000. La cerimonia \u00e8 stata presentata da Susan Lucci. I relativi Creative Arts Emmy Awards sono stati consegnati il 13 maggio.\nPremi Emmy per il Primetime.\nMigliore serie drammatica.\nWest Wing - Tutti gli uomini del Presidente \nE.R. - Medici in prima linea\nLaw &amp; Order - I due volti della giustizia\nThe Practice - Professione avvocati\nI Soprano"}
{"id": "2189801", "revid": "73843", "url": "https://it.wikipedia.org/wiki?curid=2189801", "title": "Asiatici", "text": ""}
{"id": "2189802", "revid": "599013", "url": "https://it.wikipedia.org/wiki?curid=2189802", "title": "Ira Harge", "text": ""}
{"id": "2189805", "revid": "599013", "url": "https://it.wikipedia.org/wiki?curid=2189805", "title": "Barry Kramer", "text": ""}
{"id": "2189809", "revid": "1305772", "url": "https://it.wikipedia.org/wiki?curid=2189809", "title": "Rotten", "text": ""}
{"id": "2189812", "revid": "767487", "url": "https://it.wikipedia.org/wiki?curid=2189812", "title": "Walt Wesley", "text": ""}
{"id": "2189815", "revid": "599013", "url": "https://it.wikipedia.org/wiki?curid=2189815", "title": "Jerry Chambers", "text": ""}
{"id": "2189817", "revid": "97904126", "url": "https://it.wikipedia.org/wiki?curid=2189817", "title": "Eutettoide", "text": "Un eutettoide \u00e8 una miscela di due o pi\u00f9 sostanze con un punto di solubilit\u00e0 solida inferiore a quelli di entrambi i componenti.\nPer la lega ferro-carbonio, si ha una miscela eutettoide con una percentuale di carbonio pari a 0,77% che, in questo caso, corrisponde ad una temperatura di solubilit\u00e0 solida di 727 \u00b0C, dove la fase \u03b3 (austenite) si trasforma in una struttura lamellare composta da fase \u03b1 (ferrite) + Fe3C (cementite) detta perlite."}
{"id": "2189818", "revid": "767487", "url": "https://it.wikipedia.org/wiki?curid=2189818", "title": "Giovanni Falcone (film)", "text": "Giovanni Falcone \u00e8 un film del 1993 diretto da Giuseppe Ferrara.\nTrama.\nIl film si basa sulla storia vera del giudice Giovanni Falcone, in particolare sui suoi ultimi anni di lavoro (si parla degli anni 1981-1992) e sulla lotta contro la mafia, che gli coster\u00e0 la vita nella strage di Capaci, il 23 maggio 1992. Il film si apre in parallelo con due giuramenti: quello di un mafioso e quello del giudice stesso avvenuto nel 1964, per poi concentrarsi sugli episodi pi\u00f9 importanti dell'attivit\u00e0 di quest'ultimo, dall'uccisione del boss Inzerillo alla seconda guerra di mafia, dall'assassinio del generale Carlo Alberto dalla Chiesa fino alla collaborazione con Rocco Chinnici. Si intravede anche la Cupola mafiosa, la morte di Ninni Cassar\u00e0, gli interrogatori dei pentiti, tra cui quello di Tommaso Buscetta, che rivel\u00f2 diversi segreti di Cosa nostra ma non tutti, lo smantellamento del gruppo e l'incarico al ministero di Grazia e Giustizia come direttore generale per gli affari penali ed infine la strage di Capaci e quella di via d'Amelio, in cui perde la vita il collega ed amico Paolo Borsellino. Il regista mescola materiale di repertorio, tratto da telegiornali dell'epoca, con scene ricostruite con molta verosimiglianza, per raccontare con uno stile da \"docufiction\" l'inquietante intreccio fra mafia e politica. Significativa \u00e8 la scelta di inserire brevi sequenze tratte da \"Il settimo sigillo\" che raccontano la partita a scacchi tra la morte e il cavaliere, e che nel film rappresentano per Falcone una sorta di ossessione ricorrente.\nProduzione.\nIl film divenne un caso ancora prima di essere girato: la famiglia di Paolo Borsellino e altri parenti delle vittime si opposero alla sua realizzazione, accusando il regista di voler speculare sul loro dolore, ma Ferrara rispose con una lettera aperta con cui difendeva il suo operato. Per scrivere la sceneggiatura, Ferrara aveva incontrato lo stesso Borsellino cinque giorni prima che venisse ucciso e si avvalse anche della testimonianza di diversi colleghi di Falcone, tra cui Antonino Caponnetto (che si disse perplesso sul progetto), Giacomo Conte, Giuseppe Di Lello ed altri. Anche la sorella del giudice, Maria Falcone, incontr\u00f2 Ferrara prima delle riprese e Michele Placido raccont\u00f2 un aneddoto: \"\"La storia del film \u00e8 tutta singolare sin da un episodio accaduto quando eravamo a casa della sorella di Falcone. Mentre Ferrara spiegava che secondo lui il magistrato aveva un rapporto singolare, quasi di sfida, con la morte, il nipote di Falcone, passando per caso, rivel\u00f2 che lo zio era ossessionato da un film, e gliene aveva regalato alcuni fotogrammi. Era ' Il settimo sigillo' di Bergman, un film in cui un cavaliere gioca con la morte\".\"\nIl film venne mostrato in anteprima l'8 ottobre 1993 ad un pubblico di giornalisti e personaggi dello spettacolo ma la proiezione caus\u00f2 diverse polemiche, tanto che la stessa Maria Falcone ottenne dal produttore Giovanni Di Clemente il taglio di una scena di pochi minuti \"\"per impedire che nel film Ferrara rappresentasse la circostanza, assolutamente falsa, del viaggio di mio fratello negli Usa dopo la morte di Lima per interrogare Buscetta. Tale circostanza, prospettata come vera, offende profondamente la memoria di Giovanni che mai ha compiuto attivit\u00e0 di indagine illegittima\" mentre i legali di Bruno Contrada chiesero al pretore di Roma di rimuovere la didascalia che compariva nel finale \"Il numero tre del Sisde gi\u00e0 capo della squadra mobile di Palermo, \u00e8 arrestato per concorso in associazione mafiosa\" che riconduceva il personaggio de \"u' dottore\"\" che compare pi\u00f9 volte nel film al loro assistito. Il regista present\u00f2 al Tribunale di Roma un'istanza per ottenere il ripristino dei tagli ma venne rigettata. Infine questa versione \"aggiustata\" usc\u00ec nelle sale una ventina di giorni dopo.\nFerrara denunci\u00f2 la circostanza che per due anni nessuna rete televisiva nazionale volle trasmettere il film.\nControversie legali.\nIl regista Giuseppe Ferrara sub\u00ec una condanna per diffamazione nei confronti dell'ex commissario di polizia e funzionario del SISDE Bruno Contrada (che si sent\u00ec diffamato dal personaggio de \"Il Dottore\" interpretato da Pietro Biondi, che a lui si identificava) e una separata richiesta di risarcimento in sede civile pari a 4 miliardi di lire da parte del giudice Vincenzo Geraci (interpretato da Gianfranco Barra nel film) perch\u00e9 si sent\u00ec rappresentato nella pellicola come personaggio negativo.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "2189821", "revid": "247222", "url": "https://it.wikipedia.org/wiki?curid=2189821", "title": "Roby Ferrante", "text": "Biografia.\nNei primi anni sessanta prende parte ad alcuni spettacoli di Alighiero Noschese.\nIn seguito scrive brani per artisti sotto contratto con l'etichetta discografica RCA.\nPartecipa al Festival di Sanremo 1964 con \"Ogni volta\", di cui compone la musica, mentre il testo \u00e8 opera di Carlo Rossi. Il brano ottiene un notevole successo, soprattutto nella versione del suo partner Paul Anka.\nNell'estate dello stesso anno partecipa, nel girone B, al Cantagiro, con la canzone \"Non ti ricordi pi\u00f9\".\nNel 1965 si esibisce nuovamente al Cantagiro, sempre nella sezione degli artisti emergenti, col pezzo \"Il giorno mio\".\nNello stesso anno prende parte al film \"Questo pazzo, pazzo mondo della canzone\", nel quale interpreta s\u00e9 stesso e propone il brano \"Tu sei sempre\".\nFra le altre sue incisioni, \"Il pacchetto\" e \"No, non mi puoi lasciare\".\nTrascorse la notte del 18 agosto 1966 presso il locale \"La Bussola\" di Marina di Pietrasanta, dove si esibivano Charles Aznavour e Am\u00e1lia Rodrigues. All'alba del giorno successivo mor\u00ec all'et\u00e0 di 23 anni in un incidente stradale, nei pressi di Altopascio. Erano con lui altre due persone, tra cui il fotoreporter Rino Barillari, che rimase gravemente ferito e venne ricoverato all'ospedale di Lucca."}
{"id": "2189829", "revid": "767487", "url": "https://it.wikipedia.org/wiki?curid=2189829", "title": "La maschera di Frankenstein", "text": " La maschera di Frankenstein (\"The Curse of Frankenstein\") \u00e8 un film del 1957 diretto da Terence Fisher.\nIl film \u00e8 un remake di \"Frankenstein\" del 1931 ed \u00e8 il primo di una serie che la casa cinematografica britannica Hammer Film Productions dedic\u00f2 al capolavoro letterario di Mary Shelley. I protagonisti sono Peter Cushing (nel ruolo di Frankenstein) e Christopher Lee (nel ruolo del mostro), attori che prestarono i loro volti anche ai successivi film Hammer dedicati a Frankenstein e a Dracula.\nTrama.\nLa storia narra della vita del Barone Victor Frankenstein, e in particolare dei suoi esperimenti che miravano a riportare in vita i cadaveri.\nSvizzera, XIX secolo: Il Barone \u00e8 rinchiuso in prigione, accusato di omicidio e in attesa di esecuzione; nella cella egli racconta la sua vita al prete venuto a dargli l'ultimo conforto religioso. La storia inizia con la morte del padre che gli lascia in eredit\u00e0 l'intera fortuna dei Frankenstein. L'istitutore del giovane Victor \u00e8 un uomo di nome Paul Krempe e, quando Victor diventa adulto, i due iniziano a collaborare insieme a vari esperimenti scientifici. Una notte, dopo un esperimento particolarmente riuscito nel quale riportano in vita un cagnolino morto, Victor suggerisce di tentare di ricreare la \"vita umana\" in laboratorio.\nAll'inizio Krempe collabora con Victor, ma poi si tira indietro, inorridito ed incapace di tollerare i continui furti e smembramenti di cadaveri necessari per la buona riuscita dell'esperimento. I vari pezzi del corpo del \"mostro\" di Frankenstein vengono assemblati prelevando le parti meglio conservate da svariati cadaveri trafugati. Per il cervello, necessitando di una mente ancora in vita, Victor sceglie di prelevare quello di un anziano e stimato professore, in modo da dotare la sua creatura di una mente brillante e piena di conoscenze accumulate in una vita di studi accademici. Egli invita a casa propria il professore con la scusa di una visita amichevole, ma successivamente lo fa precipitare dall'alto di una scalinata provocandone la morte in modo da farla sembrare un incidente. Dopo il funerale e la sepoltura del professore, Victor si reca nella cripta e preleva il cervello dal cadavere dell'uomo, ma Krempe lo scopre sul fatto e la materia cerebrale del defunto professore resta danneggiata durante una colluttazione tra i due.\nMesse insieme tutte le parti anatomiche (incluso il cervello danneggiato), Frankenstein riesce finalmente a dare vita alla sua mostruosa creatura. Sfortunatamente, il mostro rivela di non possedere traccia alcuna dell'intelligenza del professore dimostrandosi, inoltre, un violento minorato mentale. Frankenstein lo chiude a chiave nel laboratorio, ma la creatura riesce a fuggire ed uccide un vecchio cieco incontrato nei boschi. Victor e Krempe si gettano al suo inseguimento, Krempe gli spara in un occhio uccidendolo sul colpo, e i due, anche se Victor \u00e8 riluttante, seppelliscono il cadavere del mostro nel bosco.\nKrempe decide di andarsene, ma Frankenstein riporta nuovamente in vita la creatura. Egli arriva anche a far uccidere dal mostro la sua amante, la cameriera Justine, che, incinta di lui, minaccia di raccontare degli strani esperimenti del Barone alle autorit\u00e0 del villaggio se egli non la sposer\u00e0. Successivamente la creatura fugge di nuovo ed aggredisce la fidanzata ufficiale di Victor, sua cugina Elizabeth. Victor spara al mostro, e questa volta gli getta addosso una lanterna a petrolio incendiandolo, causandone inoltre la caduta in una vasca piena d'acido che lo dissolve all'istante. Victor viene imprigionato e condannato a morte per l'omicidio di Justine, non essendoci prove dell'esistenza del mostro, esecutore materiale del delitto. Egli implora il vecchio amico Krempe di testimoniare in suo favore raccontando tutta la verit\u00e0 davanti al prete rivelandogli di come fosse stata la creatura e non lui ad uccidere Justine, ma Krempe si rifiuta e Frankenstein viene condotto al patibolo. Lo spettatore viene volutamente lasciato nel dubbio che la storia narrata da Frankenstein sia realt\u00e0 o semplicemente il parto di una mente malata ed omicida.\nProduzione.\nPeter Cushing, allora meglio conosciuto come attore televisivo, venne specificatamente scelto dalla Hammer per interpretare il protagonista del film. La scrittura di Christopher Lee per la parte del mostro, invece, fu soprattutto da imputarsi alla sua notevole altezza (198\u00a0cm). La Hammer aveva precedentemente preso in considerazione anche attori pi\u00f9 alti, come Bernard Bresslaw (204\u00a0cm.), per il ruolo. La Universal Pictures lott\u00f2 duramente per difendere il proprio copyright sulla versione di Frankenstein da loro prodotta nel 1931, negando ogni utilizzo di trucchi o scenografie dei precedenti film della serie, quindi la Hammer dovette commissionare al make-up artist Phil Leakey un nuovo look per la creatura che non ricalcasse minimamente il celebre trucco di Boris Karloff originariamente creato da Jack Pierce e di propriet\u00e0 della Universal. La produzione di \"La maschera di Frankenstein\" ebbe inizio, con un investimento iniziale di 65,000 sterline, il 19 novembre 1956 ai Bray Studios con la scena nella quale il Barone Frankenstein taglia la corda di un impiccato per rubarne il cadavere. Il film debutt\u00f2 in anteprima assoluta al London Pavilion il 2 maggio 1957.\nImportanza storica.\n\"La maschera di Frankenstein\" diede il via alla serie storica di film horror della Hammer. Il film segn\u00f2 inoltre l'inizio di un revival del gotico come genere cinematografico sia in Europa che negli Stati Uniti. La Hammer aveva gi\u00e0 prodotto altre pellicole horror a partire dal 1935, ma \u00e8 solo con questo film che inizi\u00f2 il fortunato successo della casa di produzione britannica che, da questo momento in poi verr\u00e0 per sempre associata con il genere horror gotico. Questo film, insieme a \"Dracula il vampiro\" dell'anno successivo, diede il via ad una rinascita del genere dopo che il successo dei prodotti della Universal anni trenta e quaranta si era via via affievolito sempre pi\u00f9. Altra nota importante \u00e8 che il film \u00e8 uno dei primi horror ad essere stato girato a colori, ed \u00e8 anche uno dei primi ad aver messo in evidenza elementi disturbanti quali bulbi oculari asportati, mani mozzate, decapitazioni, sangue a fiotti, ecc... Anche se la pellicola non pu\u00f2 certamente essere definita un film splatter, soprattutto secondo i canoni odierni, \"La maschera di Frankenstein\" all'epoca gener\u00f2 molto clamore tanto che la censura inglese cre\u00f2 una specifica classificazione censoria (\"X\") per esso, imponendo il taglio di alcune inquadrature e definendo l'opera di Fisher \"repellente\".\nLa versione della Hammer del mito di \"Frankenstein\" differisce rispetto a quella Universal sotto diversi aspetti salienti. Innanzitutto i film della Hammer sono a colori anzich\u00e9 in bianco e nero, garantendo cos\u00ec un maggior realismo e la possibilit\u00e0 allo spettatore di immedesimarsi nella storia senza per questo perdere in atmosfera; inoltre, per la prima volta il Barone Frankenstein viene assistito da uomini giovani di intelletto superiore piuttosto che da criminali deformi (come il gobbo Fritz nel film del 1931 e nei suoi sequel). Tutto il film \u00e8 incentrato sulla figura del Barone Frankenstein, e l'orrore non deriva dall'aspetto mostruoso di Christopher Lee nei panni della creatura (un make-up molto inferiore rispetto a quello ideato da Jack Pierce per Boris Karloff nel film Universal del 1931), ma piuttosto dalla follia del dott. Frankenstein stesso, amorale, indecente e malvagio, disposto a tutto al fine di raggiungere il suo scopo al punto di trasformarsi in un assassino per procurarsi gli organi che gli occorrono. Il mostro del film di Fisher \u00e8 quindi Frankenstein e non la sua creatura, deforme, incatenata al muro e quasi sempre in secondo piano rispetto al suo creatore.\nLa pellicola riscosse un grande successo di pubblico e fu un trionfo finanziario che gener\u00f2 incassi 70 volte maggiori rispetto ai costi di produzione.\nCritica.\nQuando la pellicola usc\u00ec nei cinema per la prima volta, \"La maschera di Frankenstein\" sconvolse ed oltraggi\u00f2 parecchi recensori. Dilys Powell del \"The Sunday Times\" scrisse che \"tali produzioni rendevano impossibile difendere il Cinema dal processo di decadimento che stava affossandolo\", mentre il \"Tribune\" opin\u00f2 di come il film fosse \"deprimente e degradante per chiunque amasse il Cinema\". A colpire soprattutto i critici furono gli aspetti horror dell'opera, ritenuti per i canoni dell'epoca eccessivamente splatter, effetto aumentato inoltre dalla presenza del colore (emblematica a tal proposito la scena nella quale Krempe spara in un occhio al mostro provocando una copiosa fuoriuscita di sangue). Tuttavia, il film riscosse un grande successo al botteghino e divenne molto popolare presso il pubblico, ed oggi viene riconosciuto come un classico lodato ed ammirato da registi come Martin Scorsese e Tim Burton che ammisero l'influenza esercitata dall'opera sui propri lavori.\nIl film ha ricevuto, sul sito Rotten Tomatoes, un indice di gradimento dell'85%.\nScene tagliate e restauro.\nLa versione cinematografica originale del film venne tagliata dalla British Board of Film Classification per rimuovere il primo piano di bulbi oculari asportati visti attraverso una lente d'ingrandimento. Un'altra scena che riguardava una testa mozzata e sciolta nell'acido fu filmata ma mai montata.\nIn tempi recenti il film \u00e8 stato rimasterizzato in digitale e restaurato, con la reintroduzione dell'inquadratura dell'occhio asportato (assente dalle copie per il mercato americano), ma non quella della testa sciolta nell'acido, andata persa.\nSeguiti.\nA questo film seguirono altri 6:\nA differenza dei film Universal su Frankenstein degli anni trenta e quaranta, nei quali il personaggio del mostro era la figura centrale e ricorrente, nella serie Hammer il protagonista indiscusso \u00e8 il Barone Victor Frankenstein. Peter Cushing interpret\u00f2 il ruolo del Barone in tutti i film tranne ne \"Gli orrori di Frankenstein\", che altro non era se non un remake dell'originale (\"La maschera di Frankenstein\") girato con maggior piglio umoristico, e con attori pi\u00f9 giovani come Ralph Bates e Veronica Carlson."}
{"id": "2189833", "revid": "767487", "url": "https://it.wikipedia.org/wiki?curid=2189833", "title": "L'erba del vicino \u00e8 sempre pi\u00f9 verde (film)", "text": "L'erba del vicino \u00e8 sempre pi\u00f9 verde (\"The Grass is Greener\") \u00e8 un film del 1960 diretto da Stanley Donen.\nTrama.\nVictor e Hilary Rhyall, una coppia di nobili inglesi un tempo benestanti, sono obbligati ad aprire al pubblico il loro castello e a organizzarvi visite guidate, al fine di sostentare le proprie finanze. Fra i visitatori capita un giorno il milionario americano Charles Delacro, che s'innamora all'istante della padrona di casa. Fortemente attratta dallo straniero, Hilary lo raggiunge a Londra con una scusa. Victor, contrario a scenate di gelosia, mette in atto un intelligente stratagemma per riconquistare la moglie: sfida il rivale a duello per farsi deliberatamente ferire da lui e riottenere l'affetto di Hilary. Con la complicit\u00e0 del maggiordomo Sellers e dell'amica Hattie, un'amabile svampita, Victor riesce nell'intento e riconquista la moglie, mentre Delacro lascia definitivamente il castello in compagnia di Hattie.\nProduzione.\n\u00c8 il terzo film in cui Cary Grant recita insieme a Deborah Kerr. Precedentemente avevano gi\u00e0 lavorato in coppia in \"La sposa sognata\" (1953) e \"Un amore splendido\" (1957).\nI titoli di testa sono stati ideati da Maurice Binder che, due anni pi\u00f9 tardi, avrebbe dato inizio al suo leggendario legame con la serie di James Bond.\nOriginariamente Cary Grant rifiut\u00f2 il ruolo di Victor, dopodich\u00e9 la parte fu offerta al suo amico Rex Harrison che accett\u00f2. Tuttavia, appena prima dell'inizio delle riprese, la moglie di Harrison, l'attrice Kay Kendall, si ammal\u00f2 gravemente ed egli fu costretto ad abbandonare la produzione per starle accanto. Grant, per rispetto nei confronti del cast tecnico e dei colleghi attori, e per far procedere le riprese nei tempi previsti, decise infine di accettare la parte.\nLe riprese del film si sono svolte nella villa di Osterley Park.\nDistribuzione.\nNegli Stati Uniti, il film fu distribuito dalla Universal Pictures. Venne presentato in prima a New Orleans il 23 dicembre 1960 in contemporanea all'uscita a New York.\nIn Italia fu distribuito in sala il 28 febbraio 1961\nAccoglienza.\nIl film ebbe tiepide accoglienze in Inghilterra, fu sostanzialmente un flop negli Stati Uniti ed ebbe successo soprattutto nei paesi non anglosassoni."}
{"id": "2189836", "revid": "767487", "url": "https://it.wikipedia.org/wiki?curid=2189836", "title": "Amanti, primedonne", "text": "Amanti, primedonne (\"Mistress\") \u00e8 un film del 1992 diretto da Barry Primus, con protagonisti Robert Wuhl e Martin Landau. Fanno parte del cast anche celebri attori tra cui Robert De Niro, Eli Wallach, Danny Aiello e Christopher Walken.\nTrama.\nMartin Landisman \u00e8 un regista di spot pubblicitari che viene contattato dal produttore Jack Roth, entusiasta di un copione mai realizzato e che Martin non ha perso le speranze di realizzare. Per Landisman l'occasione della vita lo pone all'improvviso davanti alle meschinit\u00e0 di Hollywood, tra clausole di contratto fasulle, finanziatori disonesti, attricette da quattro soldi etc.."}
{"id": "2189839", "revid": "183666", "url": "https://it.wikipedia.org/wiki?curid=2189839", "title": "Amanti primedonne", "text": ""}
{"id": "2189845", "revid": "1543377", "url": "https://it.wikipedia.org/wiki?curid=2189845", "title": "Kevin Yates", "text": "Attualmente gioca per il Nizza in Federale 1, massimo campionato dilettantistico francese, in precedenza ha giocato per Bath, Saracens, Wellington Hurricanes, Sale Sharks e Saracens.\nHa collezionato quattro caps nell'Inghilterra, per il tour del 1997 in Argentina ed il tour del 2007 in Sudafrica; il suo debutto con l'Inghilterra \u00e8 datato 15 novembre 1997 contro l'Argentina.\nYates tuttavia \u00e8 pi\u00f9 conosciuto per i 6 mesi di squalifica avuta per aver morso all'orecchio il flanker scozzese Simon FENN il 10 gennaio 1998, mentre militava nel Bath. In seguito si trasferisce ai Wellington Hurricanes per giocare nel Super 12 prima di tornare in Inghilterra per giocare nei Saracens.\nNelle file dei Saracens ha ottenuto 92 presenze in campionato, mettendosi in mostra come uno dei migliori piloni del campionato, sino alla stagione 2007/08 quando non gli rinnovarono il contratto."}
{"id": "2189851", "revid": "729019", "url": "https://it.wikipedia.org/wiki?curid=2189851", "title": "Stazione di Manchester Deansgate", "text": "Manchester Deansgate o semplicemente \"Deansgate Station\" \u00e8 una stazione ferroviaria e metropolitana (di superficie) di Manchester (Regno Unito), sita al margine del centro cittadino. Si trova non lontano dalla stazione di Manchester Oxford Road e all'area del \"Roman Fort\" di Castelfield.\nStoria.\nLa stazione \u00e8 stata aperta il 20 luglio 1849 con il nome di Knot Mill dalla compagnia \"Manchester South Junction and Altrincham Railway\" (MSJAR). Inizialmente gli edifici erano stati realizzati in legno ma nel 1891 si riusc\u00ec ad iniziare la pratica per la nuova costruzione in muratura che fu ultimata nel 1896. La data del completamento dei lavori appare sullo scudo con il simbolo della stazione che si trova sopra l'entrata principale. La stazione cambi\u00f2 nome in Knot Mill &amp; Deansgate intorno al 1900 e prese il suo nome attuale di Deansgate solo nel 1971.\nTrasporti.\nDalla stazione di Deansgate ci sono servizi regolari in direzione est verso le stazioni di Manchester Oxford Road e Manchester Piccadilly. I treni passanti arrivano fino al Manchester Airport, Macclesfield e Buxton.\nIn direzione Ovest vi sono servizi regolari per Liverpool Lime Street, Southport e Blackpool North."}
{"id": "2189855", "revid": "1652635", "url": "https://it.wikipedia.org/wiki?curid=2189855", "title": "Solifugae", "text": "I solifugi (Solifugae ) sono un ordine di aracnidi.\nDescrizione.\nAracnidi di dimensioni medie, con casi eccezionali di esemplari misuranti 12\u201315\u00a0cm di diametro. Hanno corpo marcatamente diviso in prosoma e opistosoma segmentato. Presenti pedipalpi molto lunghi, grandi cheliceri e quattro paia di arti deambulatori. Carattere pi\u00f9 eclatante sono i cheliceri estremamente grandi in rapporto alle dimensioni corporee. Predatori attivi, usano i cheliceri per ghermire e stritolare la preda producendo un caratteristico scricchiolio.\nBiologia.\nAnimali adattati alle regioni aride e sabbiose, sono abili scavatori che si rintanano per il riposo, la digestione, per le mute o per l'ibernazione. Sono i pi\u00f9 veloci del loro ordine di aracnidi e vivono nelle zone d'ombra (da cui il nome, \"che fugge il sole\"). Il loro morso \u00e8 doloroso ma non sono velenosi, Possono raggiungere i 15\u00a0cm di diametro in alcuni casi, anche se sul loro conto si sono diffuse svariate leggende metropolitane che li dipingono ben pi\u00f9 grandi e molto pericolosi per l'uomo.\nDistribuzione e habitat.\nComprendono circa 1000 specie divise in 12 famiglie e circa 140 generi. Presenti soprattutto nelle zone aride delle Americhe, dell'Africa e dell'Asia, sono pochissime le specie europee o mediterranee.\nIn Italia sono presenti solo due specie del genere \"Biton\" (Daesiidae), endemiche di Lampedusa."}
{"id": "2189857", "revid": "117833646", "url": "https://it.wikipedia.org/wiki?curid=2189857", "title": "Taishan", "text": "Taishan (\u6cf0\u5c71 ; in pinyin T\u00e1ish\u0101n; in dialetto locale Hoisan [h\u0254i\u02e8san\u02e7]; in cantonese Toisan; varianti: Toishan, Toisaan) \u00e8 una citt\u00e0 della Cina, nella provincia del Guangdong di abitanti (1999). \u00c8 una citt\u00e0-distretto della prefettura di Jiangmen. Esiste un dialetto di Taishan, che fa parte del gruppo Siyi del cantonese.\nIl suo primo nome era Xinning, veniva chiamata anche Sunning, ma, per evitare la confusione con altre citt\u00e0 come quella omonima del Hunan, fu chiamata Taishan nel 1914, anche se ci\u00f2 crea confusione con quello di Tai Shan, una montagna dello Shandong.\nSi stima che 75% dei cinesi emigrati nella prima met\u00e0 del Novecento venissero da Taishan: per questo motivo il dialetto di Taishan \u00e8 servito a lungo come lingua franca dei cinesi oltremare, soprattutto in America del Nord, fino agli anni settanta."}
{"id": "2189859", "revid": "2121138", "url": "https://it.wikipedia.org/wiki?curid=2189859", "title": "Ronde\u00f1as", "text": "La ronde\u00f1a \u00e8 un palo del flamenco originario della localit\u00e0 malague\u00f1a di Ronda.\nCome per il resto dei palos del flamenco provenienti da Malaga, la ronde\u00f1a \u00e8 anteriore allo stesso flamenco e venne a incorporarsi allo stesso durante il secolo XIX.\nStoria.\nHa la sua origene nel fandango malague\u00f1o \nSecondo gli esperti, il suo nome non deriva dal giro della ronda notturna cos\u00ec come alcuni credono, bens\u00ec unicamente trae la sua origine dalla cittadina di Ronda.\nSi espanse enormemente per tutta l'Andalusia durante il secolo XIX, in modo tale che numerosi turisti stranieri dell'epoca ne fecero riferimento, raccontadola dopo i loro viaggi.\nCante.\nIl cante si \u00e8 evoluto negli ultimi tempi, essendo meno sovraccaricato di melismi e un po' pi\u00f9 lento in principio. \u00c8 una composizione senza comp\u00e1s, \"ad libitum\" e i cui \"testi\" (\"letras\") molto si identificano con la vita campestre. Si tratta di una strofa (\"copla\") di quattro versi ottonari generalmente con rima consonante, che si convertono in cinque per la normale ripetizione del secondo, o anche senza ripetizione.\nBaile.\nIl suo ballo, carente inizialmente di comp\u00e1s, presenta un comp\u00e1s \"abandolao\" . Altri presero il ritmo del taranto, presentando notevoli similitudini con questo, essendo la ronde\u00f1a, nonostante tutto, pi\u00f9 aperta ed evocatrice.\nInterpreti.\nTra i suoi massimi rappresentanti si trovano: Miguel Borrull padre, essendone uno dei precursori e Ram\u00f3n Montoya, essendo questo il primo grande interprete che ne ingrand\u00ec lo stile.\nGi\u00e0 nel secolo XX emergeva Manolo Sanl\u00facar nel \"toque\" e \"cantaores\" come Fosforito, Antonio de Canillas, Alfredo Arrebola, Jacinto Almad\u00e9n, Juan de la Loma, Enrique Orozco, Antonio Ranchal, Rafael Romero, Jos\u00e9 Menese e C\u00e1ndido de M\u00e1laga."}
{"id": "2189861", "revid": "339329", "url": "https://it.wikipedia.org/wiki?curid=2189861", "title": "Ronde\u00f1a", "text": ""}
{"id": "2189863", "revid": "2121138", "url": "https://it.wikipedia.org/wiki?curid=2189863", "title": "Media (flamenco)", "text": "La Media \u00e8 un palo flamenco, stile musicale di cante e ballo spagnolo.\nSi tratta di un cante con copla di cinque versi ottonari con rima consonante, che durante il cante si \u00e8 soliti convertire in sei per la ripetizione di uno dei primi due. Appartiene insieme alla grana\u00edna al gruppo dei \"cantes de Levante\". La sua creazione si attribuisce ad Antonio Chac\u00f3n."}
{"id": "2189865", "revid": "161374", "url": "https://it.wikipedia.org/wiki?curid=2189865", "title": "Messerschmitt C-44", "text": ""}
{"id": "2189867", "revid": "24398", "url": "https://it.wikipedia.org/wiki?curid=2189867", "title": "Manzano di Capodistria", "text": ""}
{"id": "2189868", "revid": "729019", "url": "https://it.wikipedia.org/wiki?curid=2189868", "title": "Messerschmitt Bf 163", "text": "Il Messerschmitt Bf 163, citato anche come Bayerische Flugzeugwerke Bf 163, era un aereo da ricognizione e da collegamento con caratteristiche STOL realizzato dall'azienda tedesca Bayerische Flugzeugwerke AG, poi diventata Messerschmitt AG, negli anni trenta e rimasto allo stadio di prototipo.\nStoria del progetto.\nNel luglio 1935 il Reichsluftfahrtministerium (RLM), il ministero che nel periodo hitleriano sovraintendeva l'intera aviazione tedesca, emise una specifica per la fornitura di un velivolo con caratteristiche STOL da utilizzarsi nel ruolo di aereo da collegamento e ricognizione. Il modello doveva anche rispondere alle esigenze di aerocooperazione con l'esercito con compiti di osservazione e supporto all'artiglieria. La motorizzazione imposta era un 8 cilindri a V invertita, un Argus As 10 o un Hirth HM 508.\nAl bando, oltre alla Bayerische Flugzeugwerke, partecip\u00f2 anche la Gerhard-Fieseler-Werke la quale present\u00f2 il progetto di quello che diventer\u00e0 il famoso aereo STOL Fieseler Fi 156 \"Storch\", la Focke-Wulf Flugzeugbau AG con l'autogiro Fw 186 e la Siebel Flugzeugwerke con il suo Si 201.\nIl progetto venne affidato a Robert Lusser il quale decise di ottenere collaborazione per lo sviluppo alla Rohrbach GmbH a Berlino, la quale aveva gi\u00e0 un contratto per la produzione di velivoli per conto della Weser-Flugzeugbau GmbH (Weserflug). Tutto questo, assieme ad una particolarit\u00e0 tecnica adottata, determin\u00f2 dei ritardi nei tempi di realizzazione pratica del primo esemplare.\nIl primo ed unico prototipo terminato, denominato Bf 163 V1 ed immatricolato D-IUCY, venne portato in volo per la prima volta il 19 febbraio 1938 ma, pur dotato delle caratteristiche richieste, alla fine delle prove comparative la commissione esaminatrice del Reichsluftfahrtministerium prefer\u00ec lo Storch in quanto velivolo pi\u00f9 moderno e versatile. Di conseguenza il progetto del Bf 163 venne abbandonato prima di aver completato il Bf 163 V2, il secondo esemplare gi\u00e0 in fase di costruzione.\nIn seguito, con una decisione rara nel panorama delle riassegnazioni dei numeri dei modelli da parte dell'RLM, il 163 venne riassegnato alla stessa azienda, pur con la nuova denominazione Messerschmitt AG e con il corrispondente suffisso Me, andando ad identificare il caccia a propulsione a razzo Messerschmitt Me 163.\nTecnica.\nIl Bf 163 aveva un aspetto simile al Fi 156 che poi avrebbe vinto il confronto; monoplano, monomotore, struttura interamente metallica, ala alta a parasole e carrello particolarmente alto.\nLa fusoliera, a sezione ovale, era di dimensioni particolarmente contenute e caratterizzata da un unico abitacolo aperto a due posti in tandem, l'anteriore dotato di ampia finestratura protettiva per il pilota ed il posteriore per l'osservatore. Posteriormente terminava in un impennaggio tradizionale monoderiva dotato di piani orizzontali controventati.\nL'ala era l'elemento caratterizzato dalla maggior sperimentazione tecnologica. Montata alta a parasole e collegata alla fusoliera da montanti obliqui ed una struttura tubolare centrale, era munita di un dispositivo che ne permetteva di variare l'incidenza in volo permettendo di mantenere un assetto della fusoliera il pi\u00f9 possibile parallelo al terreno. Sul bordo d'attacco alare erano presenti ipersostentatori (slat) che aumentavano sensibilmente le prestazioni in fase di decollo ed atterraggio.\nIl carrello era triciclo convenzionale, fisso, dotato anteriormente di lunghe gambe di forza ammortizzate ed integrato posteriormente da un ruotino di appoggio. La propulsione era affidata, soluzione adottata anche da tutti gli altri progetti concorrenti, ad un motore Argus As 10 C, un 8 cilindri a V rovesciata di 90\u00b0 capace di erogare la potenza di 240 PS (177 kW)."}
{"id": "2189869", "revid": "287204", "url": "https://it.wikipedia.org/wiki?curid=2189869", "title": "Olga Charvatova", "text": ""}
{"id": "2189870", "revid": "24398", "url": "https://it.wikipedia.org/wiki?curid=2189870", "title": "Man\u017ean", "text": ""}
{"id": "2189871", "revid": "80598", "url": "https://it.wikipedia.org/wiki?curid=2189871", "title": "Lasciamoci con un sorriso/Tornerai", "text": "Lasciamoci con un sorriso/Tornerai \u00e8 un disco a 78 giri inciso dal Trio Lescano e pubblicato nel 1937 dalla Parlophon.\nIn entrambe le canzoni il Trio \u00e8 accompagnato dal Quartetto Jazz Funaro.\n\"Lasciamoci con un sorriso\".\nCover di \"Leave Me With a Love Song\", scritta da Hugh Williams per la musica e da Jimmy Kennedy per il testo, ed incisa da Arthur Tracy il 26 luglio 1935 per la Decca.\nIl testo in italiano \u00e8 scritto da Mario Ceirano, che si firma con lo pseudonimo Cram, che usava abitualmente.\n\"Tornerai\".\nNotissimo brano sul lato B, scritto da Nino Rastelli e musicato da Dino Olivieri.\nPer comporre questo brano gli autori si ispirarono al celebre \"coro a bocca chiusa\" dall'opera lirica di Giacomo Puccini \"Madama Butterfly\".\nFu utilizzato diverse volte - nelle due differenti versioni in italiano e in francese - in colonne sonore cinematografiche:\nCover.\nTornerai \u00e8 uno dei brani simbolo della seconda guerra mondiale, specie nella versione in lingua francese intitolata \"J'attendrai\" portata al successo prima da Rina Ketty nel 1938, poi da Jean Sablon nel 1939.\nNel 1943 Rastelli riscrisse i versi della canzone, che nella nuova versione venne incisa da Miriam Ferretti.\n\u00c8 divenuto uno \"standard\" ed \u00e8 entrato nel repertorio di vari artisti, come Tino Rossi, Claude Fran\u00e7ois, Bing Crosby, Django Reinhardt e Frank Sinatra.\nLe versioni pi\u00f9 recenti del brano sono quelle incise da Rosanna Fratello nel 1970 nel suo album di debutto, da Dalida che le include nell'album omonimo \"J'attendrai\" del 1975 e nella \"compilation\" di canzoni eseguite in stile disco music dell'anno seguente \"Coup de chapeau au pass\u00e9\", di Raffaella Carr\u00e0 nell'LP \"Forte forte forte\" del 1976 e di Antonella Ruggiero nel CD \"Souvenir d'Italie\", pubblicato nel 2007.\nAntonella Ruggiero propose Tornerai in occasione del concerto al Palazzo Mezzanotte di Milano accompagnata dal Color Swing Trio. La registrazione dal vivo \u00e8 contenuta nell'album \"Quando facevo la cantante\" (2018) - CD3 \"La canzone d'autore\"."}
{"id": "2189872", "revid": "24398", "url": "https://it.wikipedia.org/wiki?curid=2189872", "title": "Manzan", "text": ""}
{"id": "2189873", "revid": "24398", "url": "https://it.wikipedia.org/wiki?curid=2189873", "title": "Camp\u00e8l", "text": ""}
{"id": "2189874", "revid": "24398", "url": "https://it.wikipedia.org/wiki?curid=2189874", "title": "Vergaluzzo", "text": ""}
{"id": "2189875", "revid": "24398", "url": "https://it.wikipedia.org/wiki?curid=2189875", "title": "Valgaluzzo", "text": ""}
{"id": "2189879", "revid": "115893305", "url": "https://it.wikipedia.org/wiki?curid=2189879", "title": "Centora", "text": "Centora (\u010centur in sloveno) \u00e8 un insediamento di 148 abitanti del comune sloveno di Capodistria, situato nell'Istria settentrionale.\nStoria.\nCentora fu insediamento romano, come suffragato dalle ricerche archeologiche che tuttora proseguono a valle del paese. Il posto di guardia della guarnigione romana si trovava sul vicino monte Guardia (\"Stra\u017ea\"), da cui il nome. Come tutti gli altri abitati posti a sud del torrente Cornalunga, s'erge su un promontorio sopra l'omonima valle fra i rii Centora e Bav\u0161ki. Vi si arriva girando a destra, a quota 60 m, lungo la salita che da Vanganel porta a Babici. Centora \u00e8 divisa in piccola e grande Centora, anche se si tratta di poche case, quasi tutte nuove.\nDa qui passava l'importante strada consolare romana che univa Trieste a Pola e che attraverso la sella di Babici scendeva poi nella Val Derniga attraverso la Crosera di Montetoso. Ad ovest di Centora, sul promontorio, oltre il rio Centora, si trovano le case di Padovani o de Ponte; qui isolata ed abbandonata c'\u00e8 la piccola chiesetta dedicata alla S. Vergine Maria.\nCentora fu parte della Serenissima Repubblica di Venezia e poi dell'Impero austro-ungarico. All'inizio del XVIII secolo il paesino entr\u00f2 a far parte del Regno d'Italia Napoleonico. Dal 1814 torn\u00f2 nuovamente in mani austriache. Dopo la prima guerra mondiale entr\u00f2 a far parte dell'Italia, ma subito dopo la seconda guerra mondiale fu occupata (e poi ceduta) dalla Jugoslavia. A causa della pulizia etnica messa in atto dai soldati comunisti slavi contro gli italiani molti di questi (la maggior parte della popolazione) abbandon\u00f2 il paese.\nDal 1947 Centora fa parte della Slovenia.\nToponimo.\nIl nome Centora deriva dal latino centuria."}
{"id": "2189883", "revid": "24398", "url": "https://it.wikipedia.org/wiki?curid=2189883", "title": "\u010centur", "text": ""}
{"id": "2189884", "revid": "599013", "url": "https://it.wikipedia.org/wiki?curid=2189884", "title": "Cent\u00f2ra", "text": ""}
{"id": "2189885", "revid": "84184", "url": "https://it.wikipedia.org/wiki?curid=2189885", "title": "Bachelet", "text": ""}
{"id": "2189889", "revid": "767487", "url": "https://it.wikipedia.org/wiki?curid=2189889", "title": "Copla", "text": "Il termine spagnolo copla pu\u00f2 corrispondere in genere al significato italiano di strofa, ma nel flamenco o nella musica folclorica spagnola acquista un significato un po' pi\u00f9 ristretto.\nLa copla \u00e8 una forma poetica che serve come testo per canzoni popolari. Sorse in Spagna dove ancora oggi \u00e8 molto diffusa, come pure nell'America latina. Il suo nome proviene dal latino \"copula\", \"legame\", \"unione\".\nLe coplas sono composte generalmente di quattro versi di arte menor, disposti in forma di quartina del romance (8- 8a 8- 8a), di seguidilla (7- 5a 7- 5a), di redondilla (8a 8b 8b 8a), ecc.\nDurante l'esibizione canora ci possono essere dei versi ripetuti in modo che il loro numero spesso supera abbondantemente i quattro versi della forma base.\nPer la sua struttura metrica e formule caratteristiche, la \"copla\" \u00e8 molto vicina al romance, genere poetico popolare per eccellenza della letteratura spagnola. Autori colti, come il marqu\u00e9s de Santillana (\u00cd\u00f1igo L\u00f3pez de Mendoza), Rafael Alberti, Luis de G\u00f3ngora, Antonio Machado o Federico Garc\u00eda Lorca si sono avvicinati a questa forma di poesia con grande rispetto. A volte prendevano il tema da una canzone, un successo locale o un romance ascoltato in una taverna, e altre volte era il popolo che faceva sua la composizione poetica senza sapere che aveva gi\u00e0 un autore. Come scrisse Manuel Machado ...\nIl linguaggio delle \"coplas\" \u00e8 colloquiale e diretto, sebbene si ricorre spesso al doppio senso per conseguire effetti comici, lascivi o scatologici."}
{"id": "2189891", "revid": "88740", "url": "https://it.wikipedia.org/wiki?curid=2189891", "title": "Padovani", "text": "Persone originarie di o residenti a Padova."}
{"id": "2189896", "revid": "339329", "url": "https://it.wikipedia.org/wiki?curid=2189896", "title": "Coplas", "text": ""}
{"id": "2189898", "revid": "729019", "url": "https://it.wikipedia.org/wiki?curid=2189898", "title": "Tour della nazionale di rugby a 15 dell'Italia 2007", "text": "Nel 2007 la nazionale italiana di rugby intraprese un \"tour\" in Sud America in preparazione della Coppa del Mondo in programma in Francia a settembre.\nLa Federazione Italiana Rugby organizz\u00f2 due incontri ufficiali nelle prime due settimane del mese di giugno, a distanza di sette giorni l'uno dall'altro: il primo, il 2 giugno a Montevideo, con un rifondato dopo la mancata qualificazione alla rassegna mondiale, e il secondo, il 9 giugno a Mendoza, con l' futura rivelazione della .\nIl gruppo nazionale del CT Pierre Berbizier costituito da 24 Azzurri si radun\u00f2 a Roma il 25 maggio con partenza prevista per il luned\u00ec successivo; capitano della spedizione italiana fu designato il pilone Andrea Lo Cicero.\nIl bilancio fu di una vittoria ed una sconfitta: rispettivamente, nel primo \"test match\" contro i \"Teros\" per 29 a 5, giunta al termine di una prova giudicata non soddisfacente e risolta da tre mete di Matteo Pratichetti, e nel secondo \"test\" contro i \"Pumas\" col punteggio di 6-24, i quali si imposero alla distanza sul piano fisico.\nIn entrambi gli incontri il commissario tecnico Berbizier fece a meno di alcuni titolari impegnati in campionati esteri coi propri club, preferendo collaudare giocatori come Burton, Pavanello, Mandelli, che non furono poi selezionati per la successiva rassegna iridata."}
{"id": "2189899", "revid": "339392", "url": "https://it.wikipedia.org/wiki?curid=2189899", "title": "Augustus Henry Fitzroy", "text": ""}
{"id": "2189900", "revid": "125951975", "url": "https://it.wikipedia.org/wiki?curid=2189900", "title": "Antonella Baldini", "text": "Biografia.\nSorella dei doppiatori Oreste, Nanni e Rita Baldini, \u00e8 tra i doppiatori di successo prevalentemente in serie televisive e cartoni animati. Nel 1970 partecipa con Stefano Romanelli alla dodicesima edizione dello Zecchino d'Oro, interpretando \"La nave Gelsomina Dirindirindina\", brano vincitore della manifestazione.\nHa doppiato i protagonisti di famose serie animate quali \"Anna dai capelli rossi\", \"L'ape Maia\" e \"Martin Matin\". Ne \"I Puffi\" ha dato la voce a Puffo Forzuto, in \"Darkwing Duck\" ad Ocalina, in \"Sonic X\" ad Amy Rose, in \"Mobile Suit Gundam\" a Kycilia Zabi, in \"American Dad!\" a Hayley Smith, in \"A tutto reality - L'isola\" a Beth, in \"Due Fantagenitori\" a Timmy Turner, in \"Gintama\" ad Ayame Sarutobi e in \"PAW Patrol\" a Rubble. Ha anche doppiato Vana Glama ne \"I Fantaeroi\" e Dan Bashin in \"Battle Spirits - Dan il Guerriero Rosso\" e in \"Battle Spirits - Brave\".\nTra i telefilm ha dato la voce a Tammy Townsend in \"Otto sotto un tetto\", a Busy Philipps in \"Dawson's Creek\", a Sasha Alexander in \"NCIS - Unit\u00e0 anticrimine\" e molti altri.\nAl cinema ha doppiato Jennifer Jason Leigh in \"In the Cut\" e in \"L'uomo senza sonno\". Nel 2012 ha doppiato la strega cattiva Mia Novoa nella telenovela \"Grachi\"."}
{"id": "2189901", "revid": "1772671", "url": "https://it.wikipedia.org/wiki?curid=2189901", "title": "Besanosaurus leptorhynchus", "text": "Besanosaurus (il cui nome significa \"lucertola di Besano\") \u00e8 un genere estinto di ittiosauro primitivo vissuto nel Triassico medio, 247.2-235.0 milioni di anni fa (Anisico-Ladinico), in quello che oggi \u00e8 Besano in Lombardia, Italia. Il genere contiene una singola specie, \"B. leptorhynchus\", il cui nome completo significa \"lucertola di Besano dal becco sottile\". Questo rettile marino fa parte della famiglia Besanosauridae ed \u00e8 stato nominato da Dal Sasso &amp; Pinna, nel 1996. Si tratta di uno dei fossili pi\u00f9 rappresentativi del famoso giacimento di Besano/Monte San Giorgio.\nDescrizione.\n\"Besanosaurus\" era un rettile marino lungo circa 8 metri e la sua forma corporea ricordava vagamente quella dei delfini. Questo animale \u00e8 noto per un esemplare pressoch\u00e9 completo, lungo 5,8 metri, e altri resti le cui dimensioni stimate vanno da 1 a 8 metri. Il cranio era piuttosto piccolo rispetto al corpo e possedeva un rostro di forma allungata e sottile, mentre le orbite erano relativamente piccole se confrontate con quelle di altri ittiosauri coevi, come \"Mixosaurus\", e misuravano circa 8 centimetri di diametro. I denti, spaziati fra di loro in maniera regolare, erano piccoli e di forma conica, e dalla punta leggermente smussata.\nCome in tutti gli ittiosauri, gli arti si erano evoluti in pinne simili a pagaie. I due arti anteriori erano pi\u00f9 grandi di circa il 15% di quelli posteriori, e possedevano numerose modificazioni strutturali: l'omero era breve e arrotondato, mentre il radio possedeva una lieve costrizione centrale e l'ulna era quasi del tutto circolare. Sia \"mani\" che \"piedi\" presentavano solo quattro dita ma con un notevole aumento del numero di falangi. Sembra che il corpo, piuttosto snello e allungato, non presentasse alcuna pinna dorsale (al contrario degli ichthyosauri pi\u00f9 evoluti) e la coda era lunga e sottile, anch'essa probabilmente sprovvista di pinna caudale. Si pensa che l'animale in vita dovesse pesare circa mezza tonnellata.\nGrazie alle sue grandi dimensioni e al lungo rostro, \"B. leptorhynchus\" \u00e8 considerato il pi\u00f9 antico diapside di grosse dimensioni caratterizzato da una morfologia craniale estremamente longirostrina.\nClassificazione.\n\"Besanosaurus\" \u00e8 stato descritto per la prima volta nel 1996 da Cristiano Dal Sasso e Giovanni Pinna, i quali lo attribuirono alla famiglia degli shastasauridi. Questi erano ittiosauri primitivi caratterizzati dalla mancanza di una pinna dorsale e dalla coda appiattita e nastriforme (al contrario degli altri ittiosauri). Successivi studi (McGowan e Motani, 2003) hanno per\u00f2 messo in luce rilevanti differenze tra \"Besanosaurus\" e gli altri shastasauridi, tali da permettere l'istituzione di una nuova famiglia, ossia Besanosauridae, esclusivamente per l'esemplare di Besano. Un altro ittiosauro simile, ritrovato in Nevada e descritto nel 2013, \"Thalattoarchon\", \u00e8 considerato leggermente pi\u00f9 derivato.\nOltre all'olotipo (BES SC 999), a \"B. leptorhynchus\" appartengono anche altri resti: PIMUTZ T 4376, PIMUTZ T 1895, PIMUTZ T 4847, GPIT 1793/1 (in origine olotipo di \"Mikadocephalus gracilirostris\", che si \u00e8 poi rivelato essere un sinonimo junior di \"B. leptorhynchus\") e BES SC 1016.\nStoria del ritrovamento.\nL'olotipo di \"Besanosaurus\" venne ritrovato nella primavera del 1993 nella cava del \"Sasso Caldo\", nei pressi di Besano, dai volontari del gruppo paleontologico di Besano. Il fossile, a esclusione della punta del rostro, era completamente immerso nelle rocce circostanti e inizialmente pot\u00e9 essere visto solo tramite i raggi X; furono necessarie 145 radiografie per esaminare il contenuto delle 38 lastre di roccia che racchiudevano lo scheletro. L'esemplare venne poi alla luce nel laboratorio paleontologico del Museo Civico di Storia Naturale di Milano dopo 16.500 ore di preparazione. I preparatori rimossero la roccia che racchiudeva il fossile passo dopo passo, utilizzando sabbiatrici, ceselli, aghi e con l'ausilio di uno stereo microscopio. Le 38 lastre di roccia vennero poi riassemblate e fu creata una matrice di silicone, dalla quale poi si ottenne un calco dell'esemplare originale. Attualmente il fossile si trova nel Museo civico di Storia Naturale di Milano, presso il quale si possono ammirare un calco e una ricostruzione dell'animale. Un altro calco si trova nel Museo civico dei fossili di Besano.\nPaleoecologia e paleobiologia.\n\"Besanosaurus\" viveva lungo le coste dell'antico oceano Tetide, che nel Triassico medio divideva l'Europa dall'Africa, ricoprendo gran parte dell'Italia ed estendendosi fino alla Cina. A quel tempo il clima era molto pi\u00f9 caldo e l'ambiente era simile a quello dei moderni Caraibi. Questo animale era un nuotatore dai movimenti simili a quelli di un'anguilla, dalla velocit\u00e0 moderata ma dalla rapida accelerazione e dalla buona capacit\u00e0 di manovra. \nIl rostro affusolato e sottile del \"Besanosaurus\" implica che questo animale si nutrisse di prede di dimensioni medio-piccole, probabilmente di molluschi cefalopodi: le dimensioni dei denti, il loro grado di usura e la loro forma indicano che essi erano pi\u00f9 adatti ad afferrare prede dal corpo molle (come appunto i calamari) piuttosto che a trafiggere le dure scaglie dei pesci attinotterigi del periodo. \u00c8 tuttavia possibile che si nutrisse anche di piccoli pesci e altri piccoli rettili marini. \"B. leptorhynchus\" conviveva con altri ittiosauri (\"Mixosaurus cornalianus\" e \"Cymbospondylus buchseri\") ed \u00e8 probabile che queste tre specie occupassero nicchie ecologiche distinte, sfruttando risorse alimentari differenti per evitare di entrare in competizione tra loro.\nL'olotipo era una femmina gravida: ben visibili, attraverso le costole, sono i fossili di quattro embrioni. Per questo motivo si pensa che questa specie, come la maggior parte degli ittiosauri a noi noti, fosse ovovivipara: le uova, incubate nel corpo materno, si schiudevano al momento del parto."}
{"id": "2189903", "revid": "28592", "url": "https://it.wikipedia.org/wiki?curid=2189903", "title": "Palo del flamenco", "text": ""}
{"id": "2189906", "revid": "363629", "url": "https://it.wikipedia.org/wiki?curid=2189906", "title": "Head shop", "text": "Un head shop \u00e8 un negozio specializzato nella vendita di accessori correlati legati al consumo di cannabis, erbe e droghe leggere, nonch\u00e9 come oggetti legati alla \"new age\", alla controcultura, riviste, musica, abbigliamento e arredamento. \nSono diversi dagli \"smart shop\" nati nei Paesi Bassi ma presenti in tutta Europa, Italia compresa, che vendono sostanze psicoattive, in certi casi ai limiti della legalit\u00e0.\nStoria.\nGli head shop nascono negli anni sessanta in America nelle citt\u00e0 ad alta concentrazione di giovani in et\u00e0 universitaria. Questi negozi furono un importante sbocco per il fumetto underground di Robert Crumb e altri artisti di controcultura. Essendo molto vicini al movimento pacifista contro la guerra del Vietnam e al flower power degli Hippy queste attivit\u00e0 sono proliferate. La popolarit\u00e0 degli head shop svan\u00ec con l'invecchiamento della generazione baby boom; adesso sono conosciuti soprattutto negli USA anche se si possono trovare in ogni parte del mondo.\nFonti citano il Psychedelic Shop in Haight Street a San Francisco nel distretto di Haight Ashbury, in California, gestito dal veterano dell'esercito Ron Thelin con il fratello minore, come il primo negli Stati Uniti. L'apertura \u00e8 datata 1964 in Clayton street e 3 gennaio 1966 in Haight street. \nIl quartiere \u00e8 famoso per il suo ruolo di uno dei centri del movimento hippie, strettamente associato all'esplosione della beat generation. Nel quartiere hanno vissuto musicisti e politici come Big Brother and the Holding Company, Jefferson Airplane, Grateful Dead, Abbie Hoffman.\nEtimologia.\nL'etimologia del termine \"head shop\" \u00e8 incerta. questa costruzione pu\u00f2 essere usata anche per descrivere i fans di gruppi musicali come all'epoca i \"deadheads\" fans dei Grateful Dead.\nOggetti acquistabili.\nGli accessori che possono essere acquistati in questi negozi sono ad esempio: pipe ad acqua (bong), cilum, rollatori ma anche incenso, e abbigliamento alternativo.\nOltre ad articoli che riguardavano l'uso della cannabis, venivano venduti incensi, abbigliamento Tie Die, poster pi\u00f9 o meno psichedelici e accessori per rapporti sessuali come dildo e vibratori."}
{"id": "2189910", "revid": "120530214", "url": "https://it.wikipedia.org/wiki?curid=2189910", "title": "Nikki Sun", "text": "Biografia.\nNikki Sun \u00e8 nata il 7 luglio 1978 a D\u011b\u010d\u00edn, una citt\u00e0 della Repubblica Ceca, situata a nord della Boemia, vicino al confine tra Repubblica Ceca e Germania.\nNei suoi film \u00e8 nota soprattutto per le sue profonde penetrazioni anali. "}
{"id": "2189912", "revid": "46291", "url": "https://it.wikipedia.org/wiki?curid=2189912", "title": "Coronilla coronata", "text": "La Cornetta coronata (nome scientifico Coronilla coronata, ) \u00e8 un arbusto di medie proporzioni con racemi di fiori gialli, appartenente alla famiglia delle Fabaceae.\nSistematica.\nIl genere della \u201cCornetta coronata\u201d (\"Coronilla\") \u00e8 formato da poche specie (da 20 a 30 circa) di cui una decina vivono spontaneamente in Italia. La famiglia (\"Fabaceae\") invece \u00e8 abbastanza numerosa: raccoglie 650 generi circa con oltre 12.000 specie. Nelle classificazioni pi\u00f9 vecchie la famiglia di questa specie \u00e8 chiamata \"Leguminosae\" ma anche \"Papilionaceae\".\nLa specie di questa scheda appartiene alla Sottofamiglia delle \"Faboideae\" e alla trib\u00f9 delle \"Loteae\"; all'interno del genere appartiene alla sezione delle \"Eucoronilla\" caratterizzata da specie arbustive perenni, con foglie imparipennate e con l'unghia dei petali sub-eguale al calice (le altre due sezioni sono \"Arthrolobium\" e \"Emerus\").\nSinonimi.\nLa specie di questa scheda, in altri testi, pu\u00f2 essere chiamata con nomi diversi. L'elenco che segue indica alcuni tra i sinonimi pi\u00f9 frequenti:\nSpecie simili.\nMolte sono le specie che a prima vista possono essere scambiate per questa pianta sia dello stesso genere:\nma anche di generi diversi come:\noppure:\nEtimologia.\nIl nome del genere (\"Coronilla\") venne definito dal botanico francese Joseph Pitton de Tournefort (5 giugno 1656 - 28 dicembre 1708) il primo a dare una chiara definizione del concetto di genere nella classificazione dei viventi. Questo nome deriva dalla curiosa disposizione dei fiori (appunto a \u201cpiccola corona\u201d) alla fine del peduncolo. Anche L'epiteto specifico deriva da questa particolarit\u00e0 morfologica.\nLa prima pubblicazione scientifica della specie \u00e8 stata fatta ad opera del biologo e scrittore svedese, considerato il padre della moderna classificazione scientifica degli organismi viventi, Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778) nel 1759.\nI tedeschi chiamano questa pianta \"Berg-Kronwicke\"; mentre i francesi la chiamano \"Coronille en couronne\".\nMorfologia.\nSi tratta di una pianta piccolo-arbustiva e perenne. Le sue dimensioni medie oscillano fra 30 e 60\u00a0cm. La forma biologica \u00e8 del tipo camefita suffruticosa (Ch suffr), sono quindi piante perenni e legnose alla base, con gemme svernanti poste ad un'altezza dal suolo tra i due ed i 30\u00a0cm dove le porzioni erbacee seccano annualmente e rimangono in vita soltanto le parti legnose.\nFusto.\nIl fusto \u00e8 legnoso, mentre i suoi rami sono prostrati o ascendenti. Quelli bassi sono glabri e pruinosi.\nFoglie.\nLe foglie sono imparipennate con 3 \u2013 4 segmenti per lato, pi\u00f9 uno centrale. La forma dei lobi \u00e8 ellittica o obcuneata. Dimensione dei lobi pi\u00f9 grandi: larghezza 10 \u2013 15\u00a0mm, lunghezza 16 \u2013 28\u00a0mm.\nInfiorescenza.\nL'infiorescenza si compone di una decina \u00e8 pi\u00f9 di fiori (12 - 20) giallognoli disposti ad ombrella su pedicelli di 4 \u2013 6\u00a0mm. Il peduncolo dell'infiorescenza \u00e8 lungo 6 \u2013 10\u00a0cm, mentre il diametro dell'ombrella \u00e8 di 2,5\u00a0cm.\nFiori.\nI fiori sono ermafroditi, pentameri, zigomorfi, eteroclamidati (calice e corolla ben differenziati) e diplostemoni (gli stami sono il doppio dei petali). I fiori sono lunghi dai 7 a 10\u00a0mm.\nFrutti.\nIl frutto \u00e8 un lungo legume arcuato suddiviso in diverse logge \u201cmonosperme\u201d (con un solo seme) con una tipica strozzatura tra loggia e loggia e un rostro nella parte apicale del frutto. I semi sono oblunghi. Questo frutto \u00e8 deiscente attraverso due linee di sutura. Lunghezza del legume: 1,5 \u2013 3\u00a0cm.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:"}
{"id": "2189916", "revid": "199745", "url": "https://it.wikipedia.org/wiki?curid=2189916", "title": "Cornetta coronata", "text": ""}
{"id": "2189917", "revid": "767487", "url": "https://it.wikipedia.org/wiki?curid=2189917", "title": "Redondilla", "text": "Il termine spagnolo redondilla indica una strofa di quattro versi ottonari, con rima assonante o consonante, sebbene sia pi\u00f9 abituale quest'ultima.\nCi\u00f2 che la differenzia dalla quartina \u00e8 il formato dei versi, di arte menor nel caso della redondilla.\nIn genere, la rima della redondilla \u00e8 incrociata, \"ABBA\", il che la differenzia dalla \"cuarteta\", la cui rima \u00e8 \"ABAB\"."}
{"id": "2189923", "revid": "767487", "url": "https://it.wikipedia.org/wiki?curid=2189923", "title": "Jane Eyre (film 1996)", "text": "Jane Eyre \u00e8 un film del 1996 diretto da Franco Zeffirelli.\nIl film, coproduzione italiana, francese e britannica, mette in scena l'omonimo romanzo di Charlotte Bront\u00eb. Questa versione cinematografica \u00e8 piuttosto fedele a quella cartacea, sebbene nella seconda parte del copione siano presenti alcuni tagli e cambiamenti.\nTrama.\nJane Eyre, orfana, viene accolta in tenera et\u00e0 dalla famiglia dello zio materno. Questi in punto di morte fa promettere alla moglie, Mrs Reed, di occuparsi della bambina come fosse figlia sua. La donna non sopporta la presenza della nipote e, assieme ai suoi figli la maltratta continuamente. Infine Jane viene cacciata e mandata nel rigido collegio di Lowood. Fra le allieve della scuola, Jane stringe amicizia con la mite Helen Burns la quale per\u00f2, muore di l\u00ec a poco a causa della sua salute cagionevole. Divenuta adulta, Jane viene assunta come istitutrice della piccola Adele Varens, pupilla del signor Edward Rochester, il ricco proprietario della tenuta di Thornfield Hall.\nJane avverte un'affinit\u00e0 con il suo enigmatico datore di lavoro ed inizia a nutrire per lui un sincero affetto senza per\u00f2 accorgersi di essere corrisposta dall'uomo. Questo sentimento sembra per\u00f2 essere ostacolato da un mistero, risate inquietanti, incendi che non hanno spiegazioni ed amici arrivati da luoghi lontani ed esotici si frappongono tra i due protagonisti, fino a quando i sentimenti di Rochester per Jane diventano forti al punto che l'uomo chiede alla ragazza di sposarlo. Durante la cerimonia, irrompe un avvocato il quale dichiara che Rochester \u00e8 gi\u00e0 sposato e che sua moglie \u00e8 ancora in vita. Il signor Rochester confessa infine la verit\u00e0: sua moglie vive a Thornfield, segregata poich\u00e9 malata di mente e violenta. La rivelazione spiega gli strani e misteriosi incidenti accaduti in precedenza.\nJane decide cos\u00ec di lasciare la casa e partire, comprendendo di non poter pi\u00f9 restare sotto lo stesso tetto di un uomo che ama ma che \u00e8 gi\u00e0 sposato. Giunta a destinazione dal pastore St. John Rivers, precedentemente conosciuto, la giovane \u00e8 talmente sconvolta dall'esperienza vissuta che subisce un crollo emotivo. Accolta in casa del pastore e di sua sorella, viene da loro accudita e curata, fino al giorno in cui scopre che uno zio paterno, appena deceduto, l'ha resa unica erede della sua fortuna.\nSt. John Rivers ha inoltre cominciato a nutrire un sentimento diverso per Jane e le chiede di sposarlo e seguirlo nella sua opera missionaria. Jane, ancora incapace di dimenticare Edward Rochester, rifiuta e capisce che deve tornare a Thornifield Hall per sapere che cosa ne \u00e8 stato dell'uomo che ama. Una volta arrivata a destinazione per\u00f2 riceve un'amara sorpresa. La casa \u00e8 in parte cadente in seguito a un incendio avvenuto dopo la sua partenza, e in conseguenza del quale la moglie pazza di Rochester \u00e8 morta. Anche l'uomo ha subito le conseguenze dell'evento, poich\u00e9 \u00e8 rimasto pressoch\u00e9 cieco. Quando Jane lo rivede capisce non solo che il suo amore per lui \u00e8 immenso, ma anche che non potr\u00e0 lasciarlo mai pi\u00f9.\nI due si sposeranno, avranno un bambino e condurranno una felice esistenza insieme."}
{"id": "2189928", "revid": "91792", "url": "https://it.wikipedia.org/wiki?curid=2189928", "title": "Tempio di Cargnacco", "text": "Il Tempio Nazionale \"Madonna del Conforto\" in Cargnacco pi\u00f9 noto come Tempio di Cargnacco, \u00e8 un'opera monumentale. Inoltre, \u00e8 sede di una parrocchia compresa nella forania del Friuli Centrale, a sua volta facente parte dell'arcidiocesi di Udine.\nStoria.\nOpera voluta dopo la seconda guerra mondiale, da don Carlo Caneva, gi\u00e0 cappellano militare e reduce di Russia e dal senatore Amor Tartufoli, per ricordare i quasi centomila caduti e dispersi di quella tragica campagna.\nIl progetto \u00e8 dell'architetto Giacomo Della Mea, anch'egli reduce di Russia.\nL'edificio fu iniziato il 9 ottobre 1949 e consacrato l'11 settembre 1955.\nArchitettura.\nEsterno.\nL'esterno del Tempio assume un forte carattere monumentale pur nell'utilizzo preponderante di un materiale \"povero\" come il mattone e raggiunge esiti di notevole suggestione nella composizione dei volumi. In particolare la tripartizione della facciata in una parte centrale di forte carattere e in due volumi a destra e sinistra arretrati ha la funzione di legarla ai fianchi laterali in uno svolgimento continuo che fa correre lo sguardo ad abbracciare l'intera dimensione dell'edificio.\nLa facciata ha tre grandi ingressi sui quali spiccano due ordini di tre archi. In quelli inferiori sono collocati tre avelli di marmo bianco, con sopra inciso un gladio romano, che fanno da parapetto alla balconata. Sopra, sei nicchie accolgono le campane e sorreggono una croce luminosa visibile di notte a grande distanza.\nIl Tempio \u00e8 alto 25 metri, lungo 51 e largo 22.\nInterno.\nL'interno con il sistema delle volte a botte trasversali in serie che costituisce la copertura, e che permette l'ingresso della luce dall'alto dei fianchi laterali, ricorda un'analoga soluzione realizzata dall'architetto Giovanni Muzio nella chiesa di Sant'Antonio da Padova a Cremona. Elemento conclusivo dello spazio interno \u00e8 la cripta sotto l'abside, visibile anche dall'alto attraverso la grande apertura circolare a pavimento subito dietro l'altare maggiore. Tale continuit\u00e0 degli spazi toglie a chi si trovi nel piano sottostante della cripta l'impressione di trovarsi in un luogo separato dal resto della chiesa. Al centro della cripta \u00e8 posta l'arca sepolcrale del milite ignoto, mentre sul perimetro sono sistemati gli elenchi alfabetici dei dispersi, dei quali \"resta solo il nome\".\nL'interno del tempio presenta numerose opere d'arte eseguite da artisti friulani quali: le monumentali ceramiche presenti sulle pareti laterali di Ugo Galliussi, Enore Pezzetta e Andrea Pavon, raffiguranti i momenti salienti delle battaglie, della ritirata e della prigionia nei campi di concentramento russi, le sculture di Giulio e Max Piccini: statua della Madonna in marmo bianco (scolpita dallo scultore Giovanni Patat d'Artegna su disegno di Max Piccini), statua di sant'Antonio in bronzo e Via Crucis in terracotta, i mosaici di Fred Pittino raffiguranti nell'abside la Piet\u00e0 e, nelle pareti laterali a fianco l'altare maggiore, episodi della ritirata, il mosaico realizzato dalla scuola mosaicisti di Spilimbergo raffigurante la battaglia di Woroschilowa tratto dall'olio della veronese Danila Merlin e collocato sopra la porta principale del Tempio, le vetrate di Arrigo Poz e Riccardi Di Netro, l'altare maggiore in marmo bianco su disegno di Giacomo Della Mea con formelle in bronzo raffiguranti i simboli degli Evangelisti di Giulio e Max Piccini, due grandi bassorilievi bronzei del bellunese Massimo Facchin ai lati della scala che sale al presbiterio: rappresentano momenti salienti delle battaglie, in uno si notano le donne russe portare nutrimento ai soldati italiani. Nella scala che scende alla cripta un altro bassorilievo dello stesso autore rappresenta le donne russe che piangono i loro figli e mariti sulla riva del fiume.\nPiazzale.\nNel piazzale antistante il tempio si trovano dodici cippi in ricordo delle divisioni e dei reparti dell'armata Italiana in Russia (ARMIR)"}
{"id": "2189931", "revid": "33689", "url": "https://it.wikipedia.org/wiki?curid=2189931", "title": "Giovio (prefetto)", "text": "Olimpiodoro \u00e8 l'unico a chiamarlo \u1f38\u03bf\u03b2\u03b9\u03b1\u03bd\u03cc\u03c2, Gioviano.\nBiografia.\nSotto il regno di Onorio, venne nominato da Stilicone Prefetto del pretorio dell'Illirico. Lo scopo di Stilicone era quello di avvalersi dell'aiuto di Alarico per portare l'Illirico sotto Onorio; in questa occasione Giovio conobbe e strinse rapporti con Alarico.\nStilicone mor\u00ec nel 408, a causa di un complotto organizzato dal \"magister officiorum\" Olimpio, il quale, per\u00f2, cadde a sua volta in disgrazia l'anno seguente. Nel 409, allora, Giovio fu nominato \"patricius\" e Prefetto del pretorio d'Italia, esercitando una grandissima influenza sull'imperatore. Insieme ad Allobico, organizz\u00f2 l'assassinio di Turpilione e Vigilanzio, due generali vicini a Olimpio.\nIn quello stesso anno in cui Giovio divenne \"patricius\", dovette gestire il contrasto tra Onorio e Alarico, il quale voleva che l'imperatore riconoscesse i diritti del suo popolo. Giovio intavol\u00f2 una trattativa con Alarico a Rimini, e sugger\u00ec a Onorio di accettare le sue condizioni. L'imperatore, per\u00f2, si rifiut\u00f2 di concederle, e ottenne da Giovio e da altri funzionari il giuramento di non fare mai la pace col capo dei Goti. Quando Alarico avanz\u00f2 nuove richieste, meno onerose, fu Giovio, insieme ad altri ministri, che convinse Onorio a non accettarle.\nAlarico occup\u00f2 allora Roma, mettendo sul trono Prisco Attalo. Giovio, il \"primicerius notariorum\" Giuliano, il \"quaestor sacri palatii\" Potamio e il \"magister militum\" Valente furono inviati da Onorio nel tardo 409 presso Attalo a negoziare. Giovio, per\u00f2, pass\u00f2 dalla parte di Attalo e Alarico, che gli concessero il titolo di \"patricius\" e gli diedero la Prefettura del pretorio d'Italia. Tent\u00f2 di convincere Alarico ad abbandonare Attalo."}
{"id": "2189932", "revid": "287204", "url": "https://it.wikipedia.org/wiki?curid=2189932", "title": "Jessica Stam", "text": "Biografia.\nNata e cresciuta in una fattoria a Kincardine (Ontario) da una famiglia molto religiosa, Jessica Stam progettava di diventare un dentista, prima di essere notata da Mich\u00e8le Miller, impresario di una agenzia di moda di Barrie.\nHa una figlia nata il 17 ottobre 2018.\nCarriera.\nDopo aver vinto un concorso per modelle nel 2002, la Stam appare in ogni campagna pubblicitaria realizzata dal fotografo Steven Meisel. Dopo essere apparsa sulle copertine delle edizioni inglesi e tedesche di \"Vogue\", la Stam viene scelta per le pubblicit\u00e0 di Marc Jacobs, Anna Sui, Vera Wang, Valentino, Miu Miu, Gucci, Prada, Dolce &amp; Gabbana, Versace, Holt Renfrew, Dior, BCBG Max Azria, Lanvin, Roberto Cavalli, Bulgari, H&amp;M, DKNY e Morellato. Nel 2004, la Stam appare anche nel cortometraggio \"Agent Orange\".\nIspirandosi a lei, Marc Jacobs disegna la borsetta \"Marc Jacobs Stam\". Nel 2006 Jessica Stam sfila per Victoria's Secret ed appare nella campagna pubblicitaria di Rochas diretta da Bruno Aveillan. Soltanto nella primavera dello stesso anno partecipa a 64 sfilate durante le settimane della moda di Milano, Parigi e New York, sfilando, fra gli altri, per Chanel, Christian Lacroix, Christian Dior, Givenchy, e Jean-Paul Gaultier. Dopo essere stata posizionata al numero 4 della classifica stilata dal sito models.com relativo alle 50 migliori modelle, viene eletta supermodel nel numero di maggio 2007 di \"Vogue America\", insieme a Doutzen Kroes, Caroline Trentini, Raquel Zimmermann, Sasha Pivovarova, Agyness Deyn, Coco Rocha, Hilary Rhoda, Chanel Iman, e Lily Donaldson.\nNel luglio 2007, con un guadagno annuo stimato intorno a 1.5 milioni di dollari, la rivista \"Forbes\" la nomina la quindicesima modella di maggior successo al mondo. In seguito Jessica Stam ha arricchito il proprio curriculum, lavorando per Bulgari, Dior, Lanvin, Escada, Miss Sixty, Loewe e Kenzo, ed \u00e8 stata testimonial per il profumo \"Onde\" di Giorgio Armani, per Dolce &amp; Gabbana e Bulgari.\nNel 2010 e 2011 \u00e8 stata protagonista della campagna Morellato. Nel 2013 viene scelta come testimonial per la linea di intimo \"Oysho\" Nel 2015 \u00e8 una delle protagoniste delle campagne di Marc Jacobs e Kocca.\nNel 2020 fu scelta come testimonial della campagna pubblicitaria primavera/estate di \"Dolce&amp;Gabbana\".\nCampagne pubblicitarie.\n\"Agent Orange\", Aldo, Americana Manhasset, Anna Sui \"\"Flight of Fancy\" fragrance, Anna Sui \"Secret Wish\" fragrance, Atsuro Tayama, Banila.B, BCBG by Max Azria, Bonne Belle, Bottega Veneta, Bulgari, Bulgari accessories, Bulgari eyewear, Burberry, Cerruti Jeans, Calvin Klein \"CK One\" fragrance, Christian Dior, Christian Dior make-up, DKNY, DKNY \"Delicious Night\" fragrance, Dolce &amp; Gabbana, Dolce &amp; Gabbana eyewear, Dolce &amp; Gabbana Resort, Express, Fendi, Fendi eyewear, Gap, Giorgio Armani, Giorgio Armani eyewear, Giorgio Armani \"Onde\"\" fragrance, Gucci, Holt Renfrew, H&amp;M, Jones New York, Kenzo, Lanvin, Loewe, Luisa Cerano, Mango, Marc Jacobs, Martine Sitbon, Mercedes Benz, Miss Sixty, Miu Miu, Morellato, Neiman Marcus, Nina Ricci, Nina Ricci \"Ricci Ricci\" fragrance, Prada, Roberto Cavalli, Roberto Cavalli Class, Roberto Cavalli for H&amp;M, Rochas, Rochas \"Eau de Rochas\" fragrance, Santa Lolla, St.John, Valentino, Vera Wang, Versus by Versace, Calliope (azienda)."}
{"id": "2189933", "revid": "287204", "url": "https://it.wikipedia.org/wiki?curid=2189933", "title": "Klub Malog Fudbala Ekonomac", "text": "Il Klub Malog Fudbala Ekonomac, meglio conosciuto come Ekonomac Kragujevac \u00e8 una squadra di calcio a 5 serba con sede a Kragujevac.\nStoria.\nFondata nel 2000 a Kragujevac da un gruppo di studenti della facolt\u00e0 di economia guidati dal prof. Veroljub Dugali\u0107, al termine della stagione 2007-08 ha vinto il suo primo titolo di Serbia, nell'anno successivo \u00e8 giunta anche alla fase \"Elite Round\" della UEFA Futsal Cup.\nIl titolo di campione di Serbia \u00e8 stato bissato al termine della stagione 2009-10 davanti a Kopernikus Vidre Ni\u0161, ai campioni uscenti del e al Marbo Intermezzo Beograd."}
{"id": "2189936", "revid": "339392", "url": "https://it.wikipedia.org/wiki?curid=2189936", "title": "Ekonomac Kragujevac", "text": ""}
{"id": "2189941", "revid": "599013", "url": "https://it.wikipedia.org/wiki?curid=2189941", "title": "Ovale BA", "text": "L'Ovale BA (in inglese \"Oval BA\") \u00e8 una tempesta attualmente di colore rosso nell'emisfero meridionale di Giove, simile in forma alla Grande Macchia Rossa, sebbene pi\u00f9 piccola nelle dimensioni. Conseguentemente \u00e8 spesso chiamata la \"Piccola Macchia Rossa\" o \"Macchia Rossa Jr.\" (in inglese, \"Red Spot Jr.\" o \"Red Jr.\").\nLa struttura, appartenente alla \"banda temperata meridionale\" (\"South Temperate Belt\", STB), \u00e8 stata osservata per la prima volta nel 2000 quando si \u00e8 formata dalla fusione di tre piccole tempeste ovali biancastre e da allora \u00e8 sempre andata intensificandosi.\nStoria.\nLa formazione dei tre ovali biancastri che poi si sono fusi nell'Ovale BA pu\u00f2 essere tracciata indietro fino al 1939, quando la zona temperata meridionale \u00e8 stata interessata da fenomeni che hanno condotto alla formazione di strutture scure che hanno in effetti separato la zona stessa in tre lunghe sezioni. Elmer J. Reese durante le sue osservazioni di Giove denomin\u00f2 le sezioni scure AB, CD ed EF. Le spaccature si espansero, strozzando i segmenti rimanenti della zona temperata meridionale in tre ovali biancastri, denominati FA, BC e DE. Al momento della loro formazione coprivano quasi 90\u00b0 di longitudine, ma si contrassero rapidamente nel decennio seguente, stabilizzandosi ad una lunghezza di 10\u00b0 o meno dopo il 1965.\nSebbene all'origine fossero frammenti della \"zona temperata meridionale\" (\"South Temperate Zone\", STZ), evolsero fino ad essere completamente inclusi nella banda temperata meridionale (STB); ci\u00f2 suggerisce che si spostarono verso nord, ritagliandosi una nicchia nella banda. Infatti, in modo assai simile alla Grande Macchia Rossa, la loro circolazione era confinata da due correnti a getto opposte, diretta verso est sui bordi settentrionali e retrograda verso ovest su quelli meridionali. \nLo spostamento longitudinale degli ovali sembrava essere influenzato da due fattori: la posizione del pianeta sulla sua orbita \u2014 diventando pi\u00f9 veloci in corrispondenza dell'afelio \u2014 e la vicinanza alla Grande Macchia Rossa \u2014 accelerando quando erano entro 50\u00b0 dalla Macchia. La tendenza generale fu una diminuzione della velocit\u00e0 di deriva degli ovali, con un suo dimezzamento tra gli anni 1940 e 1990.\nDurante i sorvoli delle sonde \"Voyager\", gli ovali si estendevano per circa 9000\u00a0km da est ad ovest, 5000\u00a0km da nord a sud e completavano una rotazione ogni cinque giorni (per confronto, la Grande Macchia Rossa la completava in sei).\nNel 1998 gli Ovali BC e DE si fusero, formando l'Ovale BE. Successivamente, nel marzo del 2000, BE ed FA si sono fusi anch'essi, formando l'Ovale BA.\nOsservazioni recenti.\nL'Ovale BA ha iniziato lentamente a colorarsi di rosso nell'agosto del 2005. Il 24 febbraio 2006, l'astrofilo filippino Christopher Go ha scoperto che l'ovale aveva cambiato colore, notando che aveva raggiunto la stessa colorazione della Grande Macchia Rossa.\nNell'aprile del 2006 un gruppo di astronomi, credendo che ci sarebbe stata una convergenza tra l'Ovale BA e la Grande Macchia Rossa, programmarono delle osservazioni con il Telescopio spaziale Hubble. Le tempeste si oltrepassano l'un l'altra ogni due anni; gli incontri del 2002 e del 2004 non avevano comunque prodotto nulla di interessante. La Dr.ssa Amy Simon-Miller del \"Goddard Space Flight Center\", predisse che le due tempeste avrebbero raggiunto il massimo avvicinamento il 4 luglio 2006. Il 20 luglio, le due tempeste furono fotografate dall'Osservatorio Gemini mentre transitavano l'una accanto all'altra senza convergere.\nIl perch\u00e9 l'Ovale BA sia diventato rosso non \u00e8 totalmente chiaro. Secondo uno studio pubblicato dal Dr Santiago P\u00e9rez-Hoyos dell'Universit\u00e0 dei Paesi Baschi nel 2008, il meccanismo responsabile pi\u00f9 probabile potrebbe essere \u00abuna diffusione verso l'alto e verso l'interno o di un composto colorato, oppure di un vapore in grado di fungere da rivestimento e che potrebbe interagire in futuro con i fotoni solari ad alta energia ai livelli superiore dell'Ovale BA\u00bb.\nL'Ovale BA sta diventando pi\u00f9 forte, secondo le osservazioni eseguite con il Telescopio spaziale Hubble nel 2007. La velocit\u00e0 del vento ha raggiunto i ; quasi la stessa che nella Grande Macchia Rossa e molto pi\u00f9 alta di quella che era stata registrata nelle tempeste progenitrici. Al luglio del 2008 ha raggiunto una lunghezza pari quasi al diametro della Terra, approssimativamente la met\u00e0 delle dimensioni della Grande Macchia Rossa.\nL'Ovale BA non dovrebbe essere confuso con un'altra tempesta maggiore di Giove, la Macchia Rossa Neonata (\"Baby Red Spot\") che \u00e8 diventata rossa nel maggio del 2008. Quest'ultima si \u00e8 formata approssimativamente alla stessa latitudine della Grande Macchia Rossa a cui si \u00e8 avvicinata nel tardo giugno \u2013 inizio luglio dello stesso anno, venendo frantumata e poi assorbita dalla pi\u00f9 grande compagna. Durante questo incontro, l'Ovale BA era nelle vicinanze, ma non sembra che abbia svolto alcun ruolo nella distruzione della Macchia Rossa Neonata."}
{"id": "2189944", "revid": "7336", "url": "https://it.wikipedia.org/wiki?curid=2189944", "title": "Inno omerico", "text": ""}
{"id": "2189945", "revid": "297059", "url": "https://it.wikipedia.org/wiki?curid=2189945", "title": "Oscar Cullmann", "text": "Biografia.\nCullmann, dopo aver studiato lettere alla Sorbona di Parigi e filologia classica e teologia nel seminario di Strasburgo, dal 1926 vi divenne professore. Dal 1930 insegn\u00f2 Nuovo Testamento nella facolt\u00e0 di teologia dell'Universit\u00e0 di Strasburgo, dal 1938 teologia e storia ecclesiastica nel seminario riformato di Basilea, e dal 1948 pass\u00f2 a Parigi per insegnare storia del cristianesimo all'\u00c9cole Pratique des Hautes \u00c9tudes, alla facolt\u00e0 di teologia protestante e alla Sorbona. Luterano favorevole al dialogo ecumenico, fu osservatore nel Concilio Vaticano II e si ritir\u00f2 dall'insegnamento nel 1972.\nLa sua opera pi\u00f9 nota \u00e8 \"Christus und die Zeit\" (Cristo e il tempo), nella quale polemizza contro la teoria della \"escatologia realizzata\" di Charles Harold Dodd e di Albert Schweitzer e contro la demitizzazione della storia del cristianesimo operata da Rudolf Bultmann. Questi ritengono che Ges\u00f9 credesse nell'imminente instaurazione del regno di Dio e che la sua mancata realizzazione abbia portato la comunit\u00e0 cristiana primitiva a elaborare la dottrina della fede escatologica, la fede di una salvezza rimandata a un tempo indeterminato, dottrina assente nel messaggio originario di Ges\u00f9. Secondo Cullmann, invece, nell'insegnamento di Ges\u00f9 sarebbe presente la \u00abcoscienza di una tensione tra il \"gi\u00e0\" della salvezza operata da Ges\u00f9 una volta per tutte con la sua incarnazione, morte e risurrezione e il \"non ancora\" dell'avvento del regno di Dio come realt\u00e0 perfetta e compiuta\u00bb.\nNe \"Il mito negli scritti del Nuovo Testamento\", Cullmann sottolinea la realt\u00e0 oggettiva delle vicende neo-testamentarie, contro l'interpretazione mitizzante di Rudolf Bultmann: secondo Cullmann, la comunit\u00e0 cristiana primitiva, pur ricorrendo anche a concezioni mitologiche, manteneva la propria fede nella salvezza sul piano concreto della storia, mentre il mito \u00e8 per sua essenza \u00abatemporale, antistorico, al di fuori del tempo della storia\u00bb. Secondo Cullmann, occorre storicizzare gli elementi mitici pur presenti nella storia della salvezza, rendendoli funzionali a quella: la demitizzazione operata da Bultmann renderebbe vano il messaggio cristiano.\nNello scritto \"Einheit durch Vielfalt\" (L'unit\u00e0 attraverso la diversit\u00e0), Cullmann propone la ricerca di un'intesa tra le confessioni cristiane: la diversit\u00e0 delle chiese \u00e8 vista come dono dello Spirito da non disperdere in una generale unificazione che finirebbe per annullare quella ricchezza spirituale. Tutte le chiese cristiane sono concepite come diversi pianeti che ruotano intorno a Cristo, qui visto come \u00absole dal quale ricevono la luce\u00bb. Un esempio di vicinanza e, insieme, di diversit\u00e0 tra le confessioni protestanti e quella cattolica \u00e8 presentato da Cullmann nella figura dell'apostolo Pietro che sarebbe stato realmente il capo di tutta la chiesa cristiana ma il cui primato, a lui storicamente assegnato, non potrebbe essere trasmesso a nessun successore."}
{"id": "2189952", "revid": "1226", "url": "https://it.wikipedia.org/wiki?curid=2189952", "title": "Calogero Ciancimino", "text": "Navigatore, raccont\u00f2 alcune sue esperienze in libri quali \"I sommergibili nella guerra mondiale\" (1935), \"Corazzate: le pi\u00f9 grandi battaglie navali, 1914-1918\" (1936), \"Incrociatori corsari\" (1936), tutti firmati con il nome di Cap. Calogero Ciancimino. Come romanziere \u00e8 ricordato tra gli autori \"salgariani\", e come ghost writer del pi\u00f9 celebre Luigi Motta, assieme al quale firm\u00f2 vari romanzi tra i quali \"Il prosciugamento del Mediterraneo\" (1931), ambientato nel futuro 1956, considerato una delle opere della prima fantascienza italiana tra le due guerre assieme ad altre di Ciancimino. Venne sepolto al Cimitero Maggiore di Milano, ove i suoi resti sono stati poi tumulati nella tomba familiare."}
{"id": "2189953", "revid": "729019", "url": "https://it.wikipedia.org/wiki?curid=2189953", "title": "Ubay", "text": "Ubay \u00e8 una municipalit\u00e0 di Quarta classe delle Filippine, situata nella Provincia di Bohol, nella Regione del Visayas Centrale.\nUbay \u00e8 formata da 44 baranggay:"}
{"id": "2189954", "revid": "599", "url": "https://it.wikipedia.org/wiki?curid=2189954", "title": "Leslie Saunders MacLane", "text": ""}
{"id": "2189965", "revid": "1543377", "url": "https://it.wikipedia.org/wiki?curid=2189965", "title": "Ca' di Gallo", "text": "Ca' di Gallo (Casa di Gallo) \u00e8 una frazione del comune di Fiumalbo, in provincia di Modena.\nPiccolo borgo posto all'interno del parco del Frignano, si trova nel cuore dell'Appennino Tosco-Emiliano nella valle delle Tagliole. \u00c8 situato ad un'altezza di 1.161 m s.l.m., nel verde. Circondato da imponenti cime montuose (Monte Giovo 1991 m, Monte Rondinaio 1964 m, Alpe Tre Potenze 1940 m, Monte Nuda 1895 m, Balzo delle Rose 1739 m, Monte Modino 1557 m) \u00e8 meta per appassionati di sci alpinismo, trekking, mountain bike e la natura in generale.\nNato come un borgo dedito all'agricoltura e alla pastorizia, da alcuni anni vive prevalentemente di turismo, invernale ed estivo. Tipiche del borgo sono le costruzioni che presentano coperture in lastre di pietra arenaria.\nIl borgo \u00e8 facilmente raggiungibile in auto dall'Abetone, da Fiumalbo e da Pievepelago."}
{"id": "2189966", "revid": "729019", "url": "https://it.wikipedia.org/wiki?curid=2189966", "title": "Valencia (Bohol)", "text": "Valencia \u00e8 una municipalit\u00e0 di Quinta classe delle Filippine, situata nella Provincia di Bohol, nella Regione del Visayas Centrale.\nValemcia \u00e8 formata da 35 baranggay:"}
{"id": "2189970", "revid": "767487", "url": "https://it.wikipedia.org/wiki?curid=2189970", "title": "La cripta e l'incubo", "text": "La cripta e l'incubo \u00e8 un film horror del 1964, diretto dal regista Camillo Mastrocinque.\nTrama.\nNell'antico castello dei Karnstein vivono il conte Ludwig e sua figlia Laura, preda di continui incubi. Per allontanare da s\u00e9 il sospetto che in sua figlia si sia reincarnata un'antenata dei Karnstein, il conte chiama al castello un giovane studioso, Klauss, perch\u00e9 scopra i motivi che provocano ad ogni incubo di Laura la morte di una delle persone da lei sognate. Klauss si applica sulle antiche pergamene e sembra che abbia trovato una traccia; ma proprio quando sta per svelare il mistero, il conte Ludwig gli proibisce di continuare.\nL'arresto delle ricerche provoca una serie di delitti: primo quello di un vecchio cantastorie poi quello di una giovane cameriera, seguita dalla vecchia nutrice di Laura. A questo punto ogni riserva del conte cade. Klauss riprende febbrilmente le ricerche ed il mistero \u00e8 svelato.\nDescrizione.\nMastrocinque si ispira alla storia \"Carmilla\" scritta da J. Sheridan Le Fanu nel XIX secolo e per il film cerca di mantenere una certa coerenza col racconto rispetto alla relazione fra le due ragazze (Laura e Ljuba) cos\u00ec come cerca di ricreare con accuratezza alcuni momenti famigliari, dilatando altre situazioni in base alle aspettative del pubblico appassionato d'horror.\nIl sotteso elemento lesbico che si viene a creare nella relazione fra le due giovani \u00e8 uno dei punti centrali del film: questo fattore sessuale sar\u00e0 di tale richiamo che la Hammer recuperer\u00e0 la storia (e il sotteso elemento) creando quella che \u00e8 stata definita la \"Karnstein Trilogy\", composta da \"Vampiri amanti\" (1970), \"Mircalla, l'amante immortale\" (1971) e \"Le figlie di Dracula\" (1971).\nIn varie recensioni (anche importanti) \u00e8 presente un'imprecisione rispetto al cognome della famiglia maledetta: \u00e8 \"Karnstein\" e non \"Karlstein\" come alcuni hanno mal inteso.\nIl regista, noto per le sue pellicole comiche quali quelle con Tot\u00f2, gir\u00f2 solamente un altro film horror prima di morire nel 1969: \"Un angelo per Satana\" del 1966 con Barbara Steele.\nGirato al Castello Piccolomini, a Balsorano, in provincia dell'Aquila, ove tra gli anni Sessanta e gli anni Settanta furono girati un notevole numero di film horror.\nDistribuzione.\nIl film usc\u00ec nei cinema italiani il 27 maggio 1964.\nIncassi.\n\"La cripta e l'incubo\" incass\u00f2 poco meno di 70 milioni di lire italiane."}
{"id": "2189973", "revid": "110157", "url": "https://it.wikipedia.org/wiki?curid=2189973", "title": "Lanvin", "text": "Lanvin \u00e8 una casa di moda francese, fondata da Jeanne Lanvin nel 1885.\nStoria.\nDopo essersi formata presso la bottega di Madame F\u00e9lix, Jeanne Lanvin apr\u00ec la propria casa di moda a Parigi nel 1885, attirando in breve tempo i favori di una vasta clientela, producendo abbigliamento per signore e bambine.\nNegli anni venti la casa di moda diventa popolarissima in tutta Europa: la Lanvin inizia ad aprire boutique specializzate in diversi settori della moda, che andavano dal Design d'interni, all'abbigliamento per uomo alla biancheria intima. Ma la fortuna maggiore la Lanvin la ottenne con la creazione del marchio \"Lanvin Parfums SA\" nel 1924, volto alla produzione di profumi. Di particolare successo si riveleranno i profumi \"Arp\u00e8ge\" e \"My Sin\".\nQuando nel 1946 Jeanne Lanvin mor\u00ec, la propriet\u00e0 della casa di moda pass\u00f2 alla figlia della stilista, Marie-Blanche de Polignac. Marie-Blanche per\u00f2 mor\u00ec nel 1958, lasciando la casa di moda al cugino Yves Lanvin, che nomin\u00f2 come direttore creativo lo stilista belga Francois Crahay, al posto del precedente Antonio Canovas del Castillo. Crahay lavorer\u00f2 per Lanvin fino al 1984 e le sue collezioni ottennero il prestigioso riconoscimento \"D\u00e9 d'Or\", per tre volte. Lo stesso riconoscimento lo otterr\u00e0 anche Claude Montana, direttore artistico di Lanvin dal 1990 al 1992.\nNel 1994, il marchio Lanvin viene rilevato dall'azienda di cosmetica L'Or\u00e9al, aumentando notevolmente il proprio fatturato, dopo un periodo di relativa crisi. Nel 2001 Lanvin viene acquistato dal gruppo Harmonie S.A., dell'imprenditrice Shaw-Lan Wang, una magnate della finanza taiwanese. Nell'ottobre dello stesso anno, Alber Elbaz viene nominato nuovo direttore creativo dell'azienda.\nNegli ultimi anni 2000 una delle muse dello stilista Alber Elbaz \u00e8 la top model inglese Lily Donaldson.\nNell'ottobre 2015 Elbaz dichiara di abbandonare la casa di moda, pare per incompatibilit\u00e0 con Mich\u00e8le Huiban, amministratore delegato, e Shaw-Lan Wang. Viene sostituito nel 2016 da Bouchra Jarrar e dopo solo un anno da Olivier Lapidus.\nNel febbraio 2018 la societ\u00e0 viene rilevata per un centinaio di milioni dal gruppo cinese Fosun International."}
{"id": "2189975", "revid": "438678", "url": "https://it.wikipedia.org/wiki?curid=2189975", "title": "La caduta degli dei", "text": "La caduta degli dei \u00e8 un film del 1969 diretto da Luchino Visconti. Primo capitolo della \"trilogia tedesca\", che continua con \"Morte a Venezia\" (1971) e \"Ludwig\" (1973), \u00e8 un film ispirato alla tragedia di Shakespeare \"Macbeth\" e alla famiglia Krupp.\nTrama.\nGermania, 1933, la sera del 27 febbraio, nei pressi di Oberhausen si riunisce la famiglia von Essenbeck per festeggiare il compleanno del Barone Joachim, un industriale dell'acciaio che \u00e8 riuscito negli anni a mantenere il controllo delle sue aziende attraverso un \"equilibrio\" politico e sociale, mantenendo buoni rapporti con le istituzioni durante tutte le vicende che si sono succedute nella Germania pre e post bellica. Alla cena \u00e8 presente anche Aschenbach, un lontano cugino degli Essenbeck, arrivato in compagnia di Friedrich Bruckmann, dirigente delle acciaierie e amante di Sophie, vedova dell'unico figlio del Barone, morto durante la prima guerra mondiale, e madre di Martin. Durante lo spettacolo che precede la cena, in cui il nipote Martin si esibisce travestito da donna dissacrando la solennit\u00e0 dell'evento e suscitando l'imbarazzo dei presenti, arriva improvvisamente la notizia dell'incendio del Reichstag.\nQuesto evento accelera l'intenzione del Barone di rimuovere dalla vicepresidenza delle acciaierie il marito della nipote Elisabeth, Herbert Thallman, conferendo l'incarico all'altro nipote, Konstantin, un influente membro delle SA, molto legato ad Ernst R\u00f6hm e quindi vicino a Hitler, ritenendo che questo cambiamento possa positivamente influire sull'attivit\u00e0 delle aziende. Herbert, aperto oppositore del nazismo, abbandona furente la sala con l'intenzione di lasciare la Germania prima che gli eventi precipitino sia per lui che per il Paese, non prima per\u00f2 di avere criticato aspramente la decisione del Barone di consegnarsi morbidamente nelle mani del regime. Aschenbach, che \u00e8 un ufficiale delle SS e un importante personaggio in seno alla Gestapo, intuendo la natura ambiziosa di Friedrich, unita al suo legame sentimentale con Sophie, lo induce a uccidere il Barone con l'intento di far ricadere la colpa su Herbert.\nL'omicidio del presidente delle acciaierie serve in realt\u00e0 a fare s\u00ec che Martin, il maggiore azionista della societ\u00e0 in quanto unico discendente diretto del Barone, ma totalmente succube della madre, investa Friedrich della presidenza, ruolo che, in virt\u00f9 della fresca nomina, spetterebbe invece a Konstantin. Quest'ultimo intuisce il complotto e ne ha la conferma alla prima riunione presieduta da Friedrich, in cui gli ufficiali dello Stato Maggiore generale tedesco fanno chiaramente intendere di non volere dividere i loro compiti istituzionali con le SA e che le armi pesanti che usciranno dalle fabbriche in nessun modo dovranno arrivare alle camicie brune di R\u00f6hm; questo per non aumentarne la potenzialit\u00e0 e la forza, cosa che anche Hitler ha nel frattempo cominciato a temere, deviando decisamente in direzione dell'esercito i suoi favori.\nMentre gli avvenimenti sembrano prendere una piega decisamente favorevole a Friedrich e al nazismo, accade un fatto imprevisto: Martin, in possesso di una personalit\u00e0 deviata e incline alla pedofilia, si reca spesso a casa di Olga, una prostituta che \u00e8 solito frequentare. Un giorno, mentre l'attende aggirandosi per il palazzo, incontra una bambina. Sempre pi\u00f9 affascinato dalla piccola, le porta alcuni regali e cerca di catturare la sua attenzione. Una volta riuscito a farlo, la violenta, provocandone successivamente il suicidio, ma lasciando per\u00f2 il suo portasigarette nell'appartamento, che viene rinvenuto da un commissario della polizia, il quale informa del ritrovamento Konstantin.\nKonstantin, grazie alle sue amicizie, riesce a mettere a tacere l'accaduto, ma al contempo entra in possesso di un'arma da usare contro Martin, che costringe a convocare una riunione straordinaria del consiglio di amministrazione dell'azienda, in cui si annuncia il passaggio di poteri da Friedrich a lui. Sophie scopre l'accaduto e convince Friedrich a eseguire il \"suggerimento\" di Aschenbach, ossia eliminare, dopo il Barone, anche Konstantin; egli inizialmente rifiuta, cominciando a intuire la sudditanza che in questo modo assumer\u00e0 nei confronti del dirigente nazista, ma infine accetta, confidando ingenuamente che in ogni caso la sua posizione di industriale, di fondamentale importanza per il futuro sforzo bellico, e il suo matrimonio con Sophie lo metteranno al riparo da possibili complicazioni.\nDa questo momento gli eventi precipitano: Elisabeth e le sue due piccole figlie vengono deportate a Dachau con l'intento di fare tornare in Germania il marito Herbert, fuggito all'estero dopo l'assassinio del Barone e ricercato dalla Gestapo, mentre Friedrich uccide Konstantin nella notte dei lunghi coltelli presso l'hotel Hanslbauer di Bad Wiessee. Infine Aschenbach persuade Martin, sfruttando il suo odio per la madre e garantendogli l'impunit\u00e0 per il suo delitto, a mettersi contro di lei. Nella cena in cui Friedrich annuncia i suoi pieni poteri (e in cui riappare Herbert, tornato dopo la morte di Elisabeth per far s\u00ec che, in cambio della sua prigionia, le figlie ancora detenute a Dachau venissero liberate), Martin rivela a G\u00fcnther, figlio di Konstantin, che Friedrich \u00e8 l'assassino del padre. Sophie cerca disperatamente di convincere Martin a non mettersi nelle mani di Aschenbach, ma egli non la ascolta, e addirittura la stupra in segno di potere e di estremo sfregio per quanto, a suo pensare, la madre gli ha fatto subire da sempre.\nDopo l'accaduto Sophie cade in una lenta catatonia, mentre Friedrich prende finalmente coscienza del fatto che non riuscir\u00e0 ad avere quel potere che tanto aveva agognato, rimettendo a Martin, divenuto ormai un funzionario delle SS, il decreto che lo nominava membro ufficiale della famiglia von Essenbeck. I due ambiziosi amanti termineranno tragicamente la loro esistenza, indotti al suicidio da Martin dopo un grottesco quanto inutile matrimonio; Martin adesso \u00e8 solo, nessuno \u00e8 pi\u00f9 in grado di opporsi a lui e, in divisa da SS, saluta i due cadaveri alla maniera nazista, consegnando di fatto le acciaierie (e la forza dell'industria pesante tedesca) a Hitler.\nProduzione.\nRiprese.\nLe riprese del film, vietato ai minori di 18 anni, si sono svolte dal 1\u00ba luglio al 1\u00ba settembre 1968 in Austria (Attersee am Attersee e Unterach am Attersee), nella Germania dell'Ovest (D\u00fcsseldorf, Essen e Renania Settentrionale-Vestfalia) e in Italia (Cinecitt\u00e0 e Terni).\nApprezzamenti.\nNel suo spettacolo al cospetto della famiglia, Martin propone la performance di Marlene Dietrich ne \"L'angelo azzurro\" di Josef von Sternberg. L'attrice tedesca si compliment\u00f2 con Helmut Berger, mandandogli un biglietto dove era scritto \"sei stato persino pi\u00f9 bravo di me!\".\nDistribuzione.\nLa prima del film si \u00e8 svolta a Roma il 14 ottobre 1969, e la pellicola \u00e8 stata in seguito distribuita nelle sale del territorio nazionale il 16 ottobre dello stesso anno."}
{"id": "2189980", "revid": "1318658", "url": "https://it.wikipedia.org/wiki?curid=2189980", "title": "Hotel Principe di Savoia", "text": "L'Hotel Principe di Savoia, conosciuto pi\u00f9 semplicemente come Principe, nel centro di Milano \u00e8 uno storico albergo milanese che si affaccia sui giardini di piazza della Repubblica. Inaugurato nel XIX come \"Hotel du Nord\", il 6 aprile 1927 ha cambiato nome in \"Hotel Principe di Savoia\" venendo ristrutturato secondo il progetto dell'architetto Cesare Tenca nell'allora piazza Fiume; successivamente ampliato nel '56 e '57 con l'aggiunta di due ali, l'albergo si sviluppa su un totale di dieci piani.\nL'ingresso ha una struttura esterna in ferro battuto e vetrate, che si estende in verande laterali lungo tutta la facciata e che evoca l'architettura della galleria Vittorio Emanuele. Il vasto piazzale antistante l'ingresso \u00e8 circondato da giardini all'italiana, con alberi e aiuole fiorite. Fa parte dei Locali storici d'Italia.\nStoria.\nL'albergo fu battezzato inizialmente con il nome di \"Hotel du Nord\". Al momento della sua progettazione e costruzione, l'albergo era posizionato sulla piazza della vecchia stazione centrale. La scelta del luogo obbediva a un criterio ragionato in cui entrava una discreta presenza del verde, la vicinanza della stazione ferroviaria, la facilit\u00e0 e i tempi brevi in cui si poteva raggiungere il centro, ma anche la prossimit\u00e0 delle aree produttive: i primi destinatari della struttura erano infatti gli uomini d'affari.\nNegli anni prima e dopo la seconda guerra mondiale furono ospiti dell'albergo il duca di Windsor, Erich Maria Remarque, Charlie Chaplin, Jos\u00e9phine Baker, l'Aga Khan, Aristotele Onassis, Evita Per\u00f3n, Maria Callas.\nIl 2 ottobre 1950 qui venne presentata per la prima volta l'Alfa Romeo 1900.\nDue nuove ali, chiamate \"Principe rosso\" e \"Metallico\", furono aperte tra il 1956 e il 1957, mentre nella Milano della ricostruzione, a cavallo degli anni cinquanta, si riedificava, dall'altra parte della piazza, l'hotel Palace, il cui vecchio edificio, datato primi anni del secolo, era stato completamente distrutto dalle bombe nell'agosto 1943.\nNel 2003 l'hotel fu acquisito dalla Dorchester Collection, compagnia con sede a Londra interamente controllata dalla Brunei Investment Agency. La posizione predominante del Principe di Savoia \u00e8 stata confermata da ampi lavori di ristrutturazione delle camere, delle suite, del bar e della lobby; dalla creazione del business center e del centro fitness pi\u00f9 alto della citt\u00e0, con vista sulla skyline di Milano.\nL'hotel ha ospitato molte star internazionali tra cui Michael Jackson, Madonna, Leona Lewis, Lady Gaga, George Clooney, Demi Lovato, il duo hip hop Macklemore e Ryan Lewis, Selena Gomez e gli One Direction."}
{"id": "2189984", "revid": "86343", "url": "https://it.wikipedia.org/wiki?curid=2189984", "title": "Bukidnon", "text": ""}
{"id": "2189987", "revid": "116498236", "url": "https://it.wikipedia.org/wiki?curid=2189987", "title": "Gustavo Garian", "text": "Gustavo Garian \u00e8 un personaggio del fumetto \"Diabolik\" creato dalle sorelle Giussani.\n\u00c8 il primo personaggio della serie di Diabolik ad apparire nel fumetto, ed \u00e8 anche il primo personaggio a pronunciare il nome del criminale. La sua prima apparizione \u00e8 nella prima vignetta del primo numero. Il personaggio muore, dopo essere stato per pi\u00f9 di cinquant'anni presente nella serie, nella versione estiva de Il Grande Diabolik \"Il Ritorno di Gustavo Garian\".\nStoria.\nGustavo \u00e8 il figlio di Stefano Garian, ricco antiquario, (prima vittima di Diabolik) e sua moglie, Clelia Garian. Appare nel primo numero come un ricco e timido ventunenne. Viveva con una cugina del padre, la contessa De Semily visto che i suoi erano in India per affari. Diabolik, usando le sue maschere e la sua astuzia, si sostituisce al padre e spinge alla follia la madre. L'obiettivo del criminale \u00e8 impossessarsi del patrimonio del ragazzo. Solo l'intervento di Ginko salva il ragazzo dalla fine. Nei numeri successivi lo vediamo sempre al fianco di Ginko. Nel secondo numero, \"L'inafferrabile criminale\", Gustavo porta Ginko in un night club per distrarlo dal lavoro. Nel quinto episodio vanno anche in vacanza assieme.\nPer un breve periodo sar\u00e0 un investigatore privato e rimarr\u00e0 presente nella serie fino al 1965. Sparisce per molto tempo, facendo qualche comparsata. Si viene a sapere che in questi anni \u00e8 diventato un regista di documentari.\nRitorna dopo dieci anni, quando organizza un piano per eliminare Diabolik e farsi uccidere subito dopo, in quanto ammalato gravemente e in modo terminale. Il suo piano tuttavia andr\u00e0 in fumo e Gustavo si suicider\u00e0 per evitare la fase pi\u00f9 dura e pi\u00f9 brutta della sua malattia.\nSuccessivamente Ginko ritrover\u00e0 un memoriale del suo amico in cui lui stesso confessa quella che lui considerava una grave colpa: molti anni prima, nella sua smania di vendicarsi di Diabolik, aveva commesso un grave errore che aveva portato alla cattura di Ginko da parte di una banda di criminali; Gustavo aveva quindi dovuto allearsi con il Re del Terrore per riuscire a liberarlo. Ginko rimarr\u00e0 scioccato da questa scoperta, ma preferir\u00e0 scordarsi di quanto accaduto pur di non compromettere la memoria del suo migliore amico."}
{"id": "2189989", "revid": "100457106", "url": "https://it.wikipedia.org/wiki?curid=2189989", "title": "Episodi de L'ispettore Gadget", "text": "Ecco la lista degli episodi del cartone animato L'ispettore Gadget."}
{"id": "2189991", "revid": "98077", "url": "https://it.wikipedia.org/wiki?curid=2189991", "title": "Henri Louis Duhamel", "text": ""}
{"id": "2189999", "revid": "2178", "url": "https://it.wikipedia.org/wiki?curid=2189999", "title": "Picu Urrielu", "text": ""}
{"id": "2190002", "revid": "223320", "url": "https://it.wikipedia.org/wiki?curid=2190002", "title": "Aretha Sings The Blues", "text": ""}
{"id": "2190003", "revid": "124123", "url": "https://it.wikipedia.org/wiki?curid=2190003", "title": "Amedeo Ambron", "text": "Vinse ai Giochi olimpici di la medaglia d'oro con la squadra italiana composta, oltre dallo stesso Ambron, da Danio Bardi, Giuseppe D'Altrui, Salvatore Gionta, Giancarlo Guerrini, Franco Lavoratori, Gianni Lonzi, Luigi Mannelli, Rosario Parmegiani, Eraldo Pizzo, Dante Rossi e Brunello Spinelli."}
{"id": "2190004", "revid": "2159807", "url": "https://it.wikipedia.org/wiki?curid=2190004", "title": "Danio Bardi", "text": ""}
{"id": "2190005", "revid": "340520", "url": "https://it.wikipedia.org/wiki?curid=2190005", "title": "Political hip hop", "text": "Il political hip hop (o political rap) \u00e8 un sottogenere della musica hip hop, simile al conscious hip hop, dal quale \u00e8 derivato. Diversamente dal genere conscious, che tratta pi\u00f9 specificamente problemi sociali, gli artisti del political rap, mossi da un senso di giustizia, trattano esplicitamente temi di politica.\nEstensione.\nNegli Stati Uniti il political hip hop \u00e8 legato alla denuncia del razzismo diffuso in alcune regioni della nazione, portato avanti dai gruppi xenofobici (come il Ku Klux Klan, le organizzazioni legate a White Power, ecc.) ai danni delle comunit\u00e0 afroamericane.\nIn Francia il fenomeno sociale della ghettizzazione nelle banlieue porta molti rapper ad esprimersi contro i provvedimenti di Sarkozy o alle idee xenofobe di Jean-Marie Le Pen. Le continue rivolte delle banlieue hanno infatti dei sentimenti ed una coscienza politica antirazzista e per certi versi anche anticapitalista.\nIn Italia durante gli anni novanta si sviluppa all'interno dei centri sociali il fenomeno delle posse, veri e propri collettivi musicali, che si articolavano poi nell'ambito del genere funk, ska e hip hop."}
{"id": "2190008", "revid": "3732", "url": "https://it.wikipedia.org/wiki?curid=2190008", "title": "Atletica leggera ai Giochi della XIV Olimpiade - 100 metri piani maschili", "text": "La competizione dei 100 metri piani maschili di atletica leggera ai Giochi della XIV Olimpiade si \u00e8 disputata nei giorni 30 e 31 luglio 1948 allo Stadio di Wembley a Londra\nL'eccellenza mondiale.\nHarrison Dillard \u00e8 uno specialista dei 110 ostacoli, ma \u00e8 abituato a disputare anche i 100 piani, che considera la sua seconda gara. Ai Trials americani si \u00e8 qualificato sulla distanza piana (giungendo in terza posizione), mentre negli ostacoli non ha concluso la gara.\nRisultati.\nFinale.\nIl vincitore dei Trials, Norwood \"Barney\" Ewell, ha 30 anni, un'et\u00e0 insolita per uno sprinter. Ha perso gli anni migliori a causa della II Guerra mondiale, ma ha continuato ad allenarsi.\nEwell lotta con il connazionale Dillard, arrivando spalla a spalla con lui sul traguardo. Crede di aver vinto, ma la giuria lo relega al secondo posto. Dillard stabilisce il nuovo primato dei Giochi.\nA Londra, in tutte le gare, i tempi dalla quarta posizione in poi sono calcolati in base ai distacchi, evidenziati nel fotofinish. Nei 100 metri piani:\nIl cronometrista ufficiale ha passato i rilevamenti sui distacchi allo statistico Bob Sparks, che autonomamente ha calcolato i tempi ufficiosi degli atleti dalla quarta posizione in poi.\nEcco i tempi calcolati da Sparks:"}
{"id": "2190010", "revid": "1543377", "url": "https://it.wikipedia.org/wiki?curid=2190010", "title": "Giuseppe D'Altrui", "text": "\u00c8 il padre di Marco, a sua volta ex pallanuotista di alto livello."}
{"id": "2190011", "revid": "3732", "url": "https://it.wikipedia.org/wiki?curid=2190011", "title": "Atletica leggera ai Giochi della XIV Olimpiade - 200 metri piani maschili", "text": "La competizione dei 200 metri piani maschili di atletica leggera ai Giochi della XIV Olimpiade si \u00e8 disputata nei giorni 2 e 3 agosto 1948 allo Stadio di Wembley a Londra\nL'eccellenza mondiale.\nMelvin Patton, pi\u00f9 giovane del rivale Norwood \"Barney\" Ewell di 6 anni, aveva notato che Ewell finiva di muovere il piede 10 iarde prima della fine della curva. Patton decide di anticipare di 10 iarde (9 metri) Ewell, cos\u00ec da avere un vantaggio su di lui, stando attento a non pestare la riga.\nAi Trials mette in atto questa strategia e vince il titolo battendo il rivale di stretta misura. Entrambi sono cronometrati in 20\"7, record nazionale eguagliato.\nLa gara.\nA Londra i 200 metri si disputano dopo i 100 e due giorni prima dei 400. Sono presenti tutti i centometristi ed anche qualche illustre quattrocentista, come Herbert McKenley, primatista mondiale sulla distanza \u00e8 l'americano Cliff Bourland. Sono proprio Bourland e McKenley i pi\u00f9 veloci nei turni eliminatori, con 21\"3 per entrambi.\nFinale: Herbert McKenley ottiene la non favorevole prima corsia. Dopo di lui gli specialisti Patton (seconda) e Ewell (quarta).\nPatton \u00e8 fortunato perch\u00e9 pu\u00f2 vedere Ewell. Ripete la stessa strategia dei Trials e vince, sempre di un'incollatura, su Ewell.\nDietro di loro, McKenley non sa reagire al ritorno del panamense Lloyd La Beach, che gli soffia la terza posizione."}
{"id": "2190012", "revid": "119934661", "url": "https://it.wikipedia.org/wiki?curid=2190012", "title": "Salvatore Gionta", "text": ""}
{"id": "2190013", "revid": "1573781", "url": "https://it.wikipedia.org/wiki?curid=2190013", "title": "Gianni Lonzi", "text": "\u00c8 stato presidente del Rari Nantes Florentia dal 1992 al 1999.\n\u00c8 il marito di Antonella Ragno, ex schermitrice."}
{"id": "2190014", "revid": "3732", "url": "https://it.wikipedia.org/wiki?curid=2190014", "title": "Atletica leggera ai Giochi della XIV Olimpiade - 400 metri piani", "text": "La competizione dei 400 metri piani maschili di atletica leggera ai Giochi della XIV Olimpiade si \u00e8 disputata nei giorni 4 e 5 agosto 1948 allo Stadio di Wembley a Londra.\nLa gara.\nIl giamaicano McKenley arriva a Londra come nuovo detentore del record del mondo. Per la prima volta dal 1896, il capolista mondiale nell'anno olimpico non \u00e8 un atleta degli USA.\nLa gara \u00e8 collocata in calendario dopo gli 800 metri, che hanno visto il successo di Malvin Whitfield davanti al giamaicano Arthur Wint.\nWint segna il miglior tempo dei turni di qualificazione (46\"3 in semifinale), migliorando il proprio personale di 7 decimi e portandosi a solo un decimo dal record olimpico. McKenley prevale nell'altra semifinale. Il primatista mondiale \u00e8 il favorito per il titolo.\nIn finale Herbert McKenley, invece di controllare gli avversari, fa una gara all'attacco percorrendo i primi 200 metri in un folle 21\"4. A 300 metri \u00e8 in debito d'ossigeno e viene ripreso dal connazionale Wint, che lo supera nel rettilineo finale segnando il nuovo record olimpico. Terzo \u00e8 Whitfield."}
{"id": "2190016", "revid": "67945", "url": "https://it.wikipedia.org/wiki?curid=2190016", "title": "Calatia", "text": "Calatia o Galazia (come era solitamente indicata nell'alto medioevo) era un'antica citt\u00e0 etrusca, poi sannitica ed alfine romana, che sorgeva lungo il tracciato della Via Appia, nel territorio dell'odierno comune di Maddaloni, grossomodo presso il confine con quello di San Nicola la Strada (ambedue in provincia di Caserta)\nI documenti storici.\nLa citt\u00e0 ci \u00e8 nota perch\u00e9 venne menzionata dai cronisti romani durante le guerre sannitiche.\nStrabone difatti nomina due volte Calatia (libri V e VI), ponendola sempre sulla Via Appia assieme a Caudium, Capua (odierna Santa Maria Capua Vetere), Casilino (la Capua moderna) e Benevento.\nAllo stesso modo, Appiano Alessandrino III (II secolo d.C.) pone Capua tra i due centri di Calatia e Casilino.\nTito Livio, poi, nomina Calatia per la prima volta a proposito della seconda guerra sannitica (327-321, 316-304).\nStoria.\nCalatia sorse probabilmente nell'Et\u00e0 del ferro, come lasciano supporre gli scavi archeologici, e doveva essere un semplice luogo fortificato protetto da palizzata e fossato con capanne molto semplici che dovevano sorgere su un tracciato di una via di comunicazione gi\u00e0 praticata prima della costruzione della via Appia.\nL'etimologia \"cal\", infatti, lascia supporre proprio un luogo fortificato, mentre resti delle necropoli, che risalgono all'VIII secolo a.C., mostrano che vi doveva essere un potere centrale probabilmente tenuto da un capo del villaggio. Le tombe sono a fossa, ricoperte di ciottoli e il cadavere quasi sempre supino.\nL'esistenza di una via di comunicazione \u00e8 suggerita proprio dall'archeologia e dal rinvenimento di vasi e testimonianze etrusche. Il che lascia credere che il villaggio progredisse economicamente e avesse relazioni con l'Etruria ma anche con le colonie greche come quella di Cuma.\nNel V secolo a.C. i Sanniti conquistarono tutta la Campania Felix e si sostituirono agli Etruschi mentre la citt\u00e0 continu\u00f2 la sua ascesa.\nNel 321 a.C. i consoli Spurio Postumio Albino Caudino e Tiberio Veturio Calvino vi tennero gli accampamenti durante la seconda guerra sannitica, ma dovettero poi affrontare la sconfitta delle Forche Caudine. Tuttavia nel 309 a.C. il console Gaio Giunio Bubulco Bruto la conquist\u00f2.\nLa citt\u00e0 crebbe di importanza tanto che Aulo Atilio Calatino divent\u00f2 console dal 258 al 254 a.C. e dittatore nel 254 a.C.\nTuttavia dopo il disastro di Canne nel 215 a.C. si alle\u00f2 insieme a Capua e Atella con Annibale, che vi pose un presidio.\nNel 211 a.C. alla caduta di Annibale Roma la riconquist\u00f2 e la pun\u00ec trasformandola in una \"civitas sine suffragio\" e la citt\u00e0 venne dichiarata \"ager publicus\". I capi della rivolta vennero esiliati e giustiziati. Da questo momento cominci\u00f2 il suo declino. Sappiamo che nel 210 a.C., poich\u00e9 gli abitanti di Nuceria e Acerra, si lamentavano di non sapere dove andare a vivere, in quanto Acerra era stata in parte incendiata e Nuceria completamente distrutta, essi furono inviati dal proconsole Fulvio Flacco al Senato di Roma a fare le loro rimostranze. Ai primi, gli Acerrani, venne concesso di ricostruire gli edifici incendiati; ai Nucerini si permise loro di trasferirsi ad Atella, mentre agli Atellani fu imposto di spostarsi a \"Calatia\".\nSolo nel 59 a.C. Giulio Cesare la trasform\u00f2 in una colonia di veterani a cui don\u00f2 i terreni circostanti.\nNell'epoca imperiale venne iscritta insieme a Capua, Atella e Acerra nella \"Tribus Falerna\" avendo acquisito nuovamente i diritti civili.\nLa citt\u00e0 riacquist\u00f2 una certa importanza come sede episcopale ma venne sistematicamente saccheggiata dai Saraceni fino ad essere distrutta definitivamente nell'880 d.C.\nI cittadini si rifugiarono in buona parte nelle alture di Maddaloni, mentre il vescovo e il clero si spost\u00f2 a Casertavecchia.\nNumismatica.\n\u00c8 un errore diffuso in varie ricostruzioni storiche presenti nei siti istituzionali del Comune di Maddaloni o in altri contesti (sembra tutte riconducibili ad un'unica fonte) far risalire la monetazione di Calatia al V secolo a.C. e che vi fosse produzione anche di monete in oro.\nEbbene tale ricostruzione non pare poggiare su alcuna fonte, quindi da ritenersi inattendibile rispetto a quelli che sono gli studi numismatici sulla monetazione calatina. Basta consultare uno qualsiasi tra i testi di numismatica antica che trattano appunto l'argomento della monetazione di Calatia (il Rutter, Sambon, etc. e pi\u00f9 recentemente Renata Cantilena e Alberto Campana), per constatare che Calatia batt\u00e9 propria moneta nel periodo di Annibale, e quindi 216-211 a.C. Non prima e mai pi\u00f9 successivamente.\nInoltre \u00e8 conosciuta solo monetazione in bronzo. Non vi \u00e8 alcun riscontro storico o letterario che Calatia avesse battuto monete in oro. Tra l'altro Calatia non aveva neanche una zecca, ma le sue monete venivano coniate presumibilmente in una zecca comune a tutte le citt\u00e0 insorte che, alla luce delle ultime acquisizioni, si tende ad escludere fosse localizzata a Capua.\nI tipi di monete di Calatia conosciute, tutti databili tra il 216 e il 211 a.C. sono i seguenti:\nResti archeologici.\nLe dimensioni della citt\u00e0 dovevano essere di circa 16 ettari, quindi non di grande dimensioni, ed infatti gli stessi antichi la definirono \"parvis Calatia muris\" (\"Calatia dalle piccole mura\").\nIl decumanus maximus.\nLa citt\u00e0 sorgeva sull'attuale strada che collega San Nicola la Strada a Maddaloni, che riprende il tracciato della Via Appia antica. Ci si accorge, ad un certo punto, che la strada curva bruscamente l\u00ec dove ci sono i frammenti di mura detti \"il torrione\", ai confini col comune di San Nicola la Strada. La strada corre poi diritta per circa 500 metri e quindi ricurva di nuovo bruscamente all'altezza di una cappellina denominata \"Villa Galazia\", diventando un rettilineo che va diritto fino a Maddaloni.\nNel sito archeologico della citt\u00e0 di Calatia si conservano pochi resti e per la maggior parte sotto il piano di calpestio: si tratta di alcune fondamenta di case e alcune pavimentazioni di cortili e abitazioni, per la maggior parte costituite di lastre di pietre e argilla battuta, nonch\u00e9 un tratto di mura lungo circa 34 metri che un tempo cingeva tutta la citt\u00e0.\nCinta muraria.\nI resti di mura sono ci\u00f2 che rimane dell'antica cinta muraria posta a nord-ovest verso Capua su quello che doveva essere il decumanus maximus.\nLe mura hanno una parte di et\u00e0 sannitica formata da grossi blocchi di pietra tufacea in opera quadrata e una parte di et\u00e0 sillana in opus quasi reticulatum all'esterno e opera incerta all'interno.\nNecropoli.\nDue necropoli dell'VIII secolo a.C. erano situata lungo la via di comunicazione nord-sud, che divenne poi la Via Appia. Le necropoli inquadrano il centro antico della citt\u00e0, la prima \u00e8 sita a sud ovest, mentre l'altra a nord est. Entrambe le necropoli denotano un'occupazione fino all\u2019et\u00e0 tardoantica, anche se le sepolture datanti dell'et\u00e0 arcaica e classica sono rare.\nNumerose sono le tombe ritrovate in questo luogo, infatti la citt\u00e0 di Calatia si caratterizz\u00f2 per il fatto di essere costituita da un popolo inumatore che praticava per\u00f2 anche l'incinerazione. Le tombe pi\u00f9 antiche si datano all'ultimo quarto dell'VIII secolo a.C.; la sepoltura era molto semplice, composta da una fossa terragna con una copertura a ciottoli di pietra calcare. A partire dal VII secolo a.C. la sepoltura \u00e8 invece a fossa semplice con copertura a tegole, mentre solo al IV secolo a.C. risalgono le sepolture a cassa di tufo. Da queste tombe sono venuti alla luce moltissimi oggetti che i Calatini usavano porre accanto al defunto per il viaggio nell'aldil\u00e0. Oggi tutti questi oggetti risultano materiale preziosissimo per poter conoscere i loro usi, costumi, tradizioni. Gli oggetti rinvenuti sono di vario genere: fibule, ampolle per unguenti, spade, pugnali, lance, brocche e bicchieri, vasi, monete, lucerne.\nLa diocesi di Calatia.\nCalatia era antica sede vescovile, spostata poi a Casertavecchia in seguito alle invasioni barbariche. La leggenda vuole che primo vescovo e fondatore della diocesi sia stato Sant'Augusto.\nAlcune chiese vengono costruite su vecchi templi e sembra che la chiesa pi\u00f9 importante, dedicata a San Giacomo, sia stata la cattedrale della citt\u00e0. Su quest'ultima chiesa, tuttavia, c'\u00e8 da dire che si nutrono tantissimi dubbi in quanto non viene menzionata nella Bolla di Senne del 1113 che istituiva la diocesi casertana per il vescovo Rainulfo, mentre si trova traccia nel Privilegio di Alessandro III del 1178 e si pensa derivi da un culto a San Giacomo introdotto nella diocesi da Roberto di Lauro Sanseverino. L'unica chiesa menzionata sicuramente presente \u00e8 Santa Maria di Calatia.\nA dare forza all'ipotesi dell'importanza di Santa Maria di Calatia \u00e8 una frase nella Bolla di Senne in cui si aggiunge su questa chiesa:\nche \u00e8 una formula che ricorda le chiese cattedrali. Poich\u00e9 si \u00e8 sempre ritenuto che la Bolla di Senne confermasse una diocesi gi\u00e0 esistente, non \u00e8 da rigettare l'ipotesi che Santa Maria avesse un ruolo preminente sulle altre chiese.\nMolto probabilmente la chiesa casertana dovette incentivare la rinascita della citt\u00e0 di Calatia in quanto i conti di Caserta e i vescovi concessero notevoli privilegi agli abitanti della zona allo stesso modo dei \"milites\" di Maddaloni. Ci\u00f2 dovette portare dei frutti perch\u00e9 nel privilegio del 1178 di Alessandro III si registra una nuova chiesa dedicata a San Giacomo.\nTale chiesa dovette resistere a lungo perch\u00e9 si registra il toponimo di \"San Giacomo delle Galazze\" accanto a quello de \"I torrioni\" per diverso tempo forse perch\u00e9 dovette entrare nell'orbita dell'Ordine dei Cavalieri di Malta.\nLe due Calatia.\nGli storici del passato hanno spesso confuso la \"Calatia\" della via Appia con la \"Caiatia\" di oltre Volturno, situata presso l'odierna Caiazzo.\nTale errore era stato generato soprattutto dal Cluviero, che faceva fare addirittura un lungo giro alla via Appia per passare da Caiazzo.\nGi\u00e0 Camillo Pellegrino intuiva l'errore topografico del Cluviero e ne segnalava l'incoerenza nella lettura delle fonti e il mancato riscontro dei luoghi, per cui egli riaffermava l'esistenza di due centri diversi e, a partire dalla testimonianza della Tavola Peutingeriana, proponeva la corretta ubicazione di Calatia a sud del Volturno.\nLa dualit\u00e0 dei centri \u00e8 evidente riferendosi alla detta Tavola Peutingeriana. Al \"Segmentum V\", \u00e8 possibile verificare come \"Calatia\" sia riportata sulla strada Appia che collega Capua a Benevento passando per \"\"ad novas vicus\" (l'odierna Santa Maria a Vico) e \"Caudio\" (Montesarchio), mentre \"Gahatie\", l'odierna Caiazzo, \u00e8 posta pi\u00f9 a oriente, oltre il fiume Volturno, non distante dal ponte nei pressi di \"Castra (H)An(n)iba(lis)\"\", il cosiddetto Ponte di Annibale situato fra Pontelatone, Capua e Triflisco.\nFu Theodor Mommsen a definire chiaramente la distinzione e a recepire gli studi locali tra cui quelli di Francesco Daniele che chiaramente individuava due citt\u00e0 diverse.\nBibliografia.\nPer la sezione storica:\nPer la sezione numismatica:"}
{"id": "2190017", "revid": "124123", "url": "https://it.wikipedia.org/wiki?curid=2190017", "title": "Luigi Mannelli (pallanuotista)", "text": ""}
{"id": "2190018", "revid": "3732", "url": "https://it.wikipedia.org/wiki?curid=2190018", "title": "Atletica leggera ai Giochi della XIV Olimpiade - 800 metri piani", "text": "La competizione degli 800 metri piani maschili di atletica leggera ai Giochi della XIV Olimpiade si \u00e8 disputata nei giorni 30 luglio e 2 agosto 1948 allo Stadio di Wembley a Londra.\nLa gara.\nIl pi\u00f9 veloce nelle qualificazioni \u00e8 il francese Marcel Hansenne, che vince la prima semifinale in 1'50\"5 davanti all'americano Whitfield. Nell'altra serie prevale lo svedese Bengtsson in 1'51\"2 davanti al giamaicano Wint.\nLa finale si corre sotto una pioggia battente. Il gruppo arriva compatto fino all'ultima curva. Ai 100 metri l'americano Whitfield scatta e non viene pi\u00f9 ripreso. Nonostante la pista bagnata, stabilisce il nuovo record olimpico."}
{"id": "2190019", "revid": "1573940", "url": "https://it.wikipedia.org/wiki?curid=2190019", "title": "Rosario Parmegiani", "text": ""}
{"id": "2190020", "revid": "3732", "url": "https://it.wikipedia.org/wiki?curid=2190020", "title": "Atletica leggera ai Giochi della XIV Olimpiade - 1500 metri piani", "text": "La competizione dei 1500 metri piani maschili di atletica leggera ai Giochi della XIV Olimpiade si \u00e8 disputata nei giorni 4 e 6 agosto 1948 allo Stadio di Wembley a Londra.\nL'eccellenza mondiale.\nIl 17 marzo, pochi mesi prima dei Giochi una squalifica a vita per professionismo colpisce gli assi svedesi Gunder H\u00e4gg e Arne Andersson, che tra il 1941 e il 1944 hanno riscritto la storia della specialit\u00e0, migliorando il record del mondo da 3'47\u201d 8 a 3'43\u201d 0.\nLa Svezia, forte di una cospicua riserva di mezzofondisti, punta comunque a vincere tutte e tre le medaglie in palio. Il pi\u00f9 accreditato \u00e8 Lennart Strand, che l'anno prima dei Giochi ha eguagliato il record mondiale.\nRisultati.\nFinale.\nGli accordi tra i favoriti svedesi prevedono che Eriksson e Bergkvist aiutino Lennart Strand a vincere.\nIn finale, Eriksson fa l'andatura e si trova in testa all'inizio dell'ultimo giro. Lancia lo sprint e, sorprendentemente, Strand non riesce a superarlo e finisce secondo. Intanto, dal quarto posto rinviene l'olandese Slijkhuis che toglie a Bergkvist la medaglia di bronzo.\nSolo ottavo il vincitore dei Trials USA, Donald Gehrmann."}
{"id": "2190022", "revid": "1573940", "url": "https://it.wikipedia.org/wiki?curid=2190022", "title": "Dante Rossi (pallanuotista)", "text": ""}
{"id": "2190023", "revid": "3732", "url": "https://it.wikipedia.org/wiki?curid=2190023", "title": "Atletica leggera ai Giochi della XIV Olimpiade - 5000 metri piani", "text": "La competizione dei 5000 metri piani maschili di atletica leggera ai Giochi della XIV Olimpiade si \u00e8 disputata nei giorni 31 luglio e 2 agosto 1948 allo Stadio di Wembley a Londra.\nLa gara.\nNella seconda batteria \u00e8 battaglia tra lo svedese Ahlden ed il cecoslovacco Zatopek, fresco vincitore dei 10\u00a0000. Nonostante i due conducano nettamente, non si accontentano e sprintano fino alla fine. Vince Ahlden di soli due decimi. Dopo la conclusione delle batterie si qualificano tutti e tre gli atleti di Svezia, Finlandia e Paesi Bassi; il Belgio ne conta due, Cecoslovacchia, Stati Uniti e Norvegia partecipano con un rappresentante ciascuno.\nIn finale, gli occhi di tutti sono puntati sullo svedese e sul ceco. La gara si corre su ritmi molto elevati. Agli ultimi 150 metri il belga Reiff (14'14\"2 di personale) lancia la volata e si presenta primo sul rettilineo finale. Zatopek negli ultimi metri cerca di raggiungerlo, ma viene beffato giungendo a due soli decimi dal belga. Entrambi vanno sotto il precedente record olimpico. Ahlden finisce solo quarto, a 11 secondi dalla medaglia d'oro."}
{"id": "2190025", "revid": "124123", "url": "https://it.wikipedia.org/wiki?curid=2190025", "title": "Brunello Spinelli", "text": ""}
{"id": "2190026", "revid": "3732", "url": "https://it.wikipedia.org/wiki?curid=2190026", "title": "Atletica leggera ai Giochi della XIV Olimpiade - 10000 metri piani", "text": "La competizione dei 10000 metri piani maschili di atletica leggera ai Giochi della XIV Olimpiade si \u00e8 disputata il giorno 30 luglio 1948 allo Stadio di Wembley a Londra\nRisultati.\nFinale diretta con 27 partenti.\nNasce una stella. \u00c8 questa l'impressione generale che suscita il cecoslovacco Z\u00e1topek, che domina la gara imponendo un ritmo infernale per gli altri concorrenti. Alla sua seconda gara in assoluto sulla distanza stupisce per la solidit\u00e0 atletica e la capacit\u00e0 di gestire lo sforzo.\nIl secondo arrivato, l'algerino-francese Mimoun, \u00e8 staccato di ben 48 secondi.\nIl primatista mondiale e campione europeo Heino, trentaquattrenne, si \u00e8 ritirato per crampi allo stomaco. Solo decimo il vincitore dei Trials USA, Edward O'Toole."}
{"id": "2190027", "revid": "3732", "url": "https://it.wikipedia.org/wiki?curid=2190027", "title": "Atletica leggera ai Giochi della XIV Olimpiade - 3000 metri siepi", "text": "La competizione dei 3000 metri siepi di atletica leggera ai Giochi della XIV Olimpiade si \u00e8 disputata nei giorni 3 e 5 agosto 1948 allo Stadio di Wembley a Londra.\nLa gara.\nI maggiori candidati al titolo sono gli svedesi Sj\u00f6strand e Elms\u00e4ter.\nAgli Europei del 1946 sono arrivati secondo e terzo. La medaglia d'oro \u00e8 andata al francese Pujason, che per\u00f2 nell'anno olimpico non \u00e8 pi\u00f9 nella stessa forma.\nMancando Pujason, si presenta l'occasione della rivincita per Elms\u00e4ter. Ma deve soccombere nuovamente al connazionale Sj\u00f6strand, che vince per distacco."}
{"id": "2190028", "revid": "1543377", "url": "https://it.wikipedia.org/wiki?curid=2190028", "title": "Giancarlo Guerrini", "text": ""}
{"id": "2190029", "revid": "1305772", "url": "https://it.wikipedia.org/wiki?curid=2190029", "title": "Futsal Klub Sz\u00e9kelyudvarhely", "text": "Il Futsal Klub Sz\u00e9kelyudvarhely \u00e8 una squadra di calcio a 5 romena con sede a Odorheiu Secuiesc (in ungherese \"Sz\u00e9kelyudvarhely\").\nStoria.\nLa societ\u00e0 \u00e8 stata fondata nel 2001 come \"Sz\u00e9kelyudvarhely Sportklub\" e ha assunto la corrente denominazione dopo la rifondazione del 2013. Nella sua storia lo Sz\u00e9kelyudvarhely ha vinto tre campionati romeni (2003, 2005 e 2008).\nCollegamenti esterni.\nSito ufficiale "}
{"id": "2190031", "revid": "3732", "url": "https://it.wikipedia.org/wiki?curid=2190031", "title": "Atletica leggera ai Giochi della XIV Olimpiade - Maratona", "text": "La competizione della maratona di atletica leggera ai Giochi della XIV Olimpiade si \u00e8 disputata il giorno 7 agosto 1948 con partenza e arrivo allo Stadio di Wembley a Londra.\nLa gara.\nConduce la gara il belga Etienne Gailly, paracadutista, alla sua prima maratona ufficiale. Ma all'arrivo nello stadio di Wembley \u00e8 esausto, barcolla e finisce due volte sul prato. Prima che raggiunga il traguardo viene superato dall'argentino Cabrera e poi anche dal britannico Richards. Finisce terzo."}
{"id": "2190033", "revid": "3732", "url": "https://it.wikipedia.org/wiki?curid=2190033", "title": "Atletica leggera ai Giochi della XIV Olimpiade - 110 metri ostacoli", "text": "La competizione dei 110 metri ostacoli di atletica leggera ai Giochi della XIV Olimpiade si \u00e8 disputata nei giorni 3 e 4 agosto 1948 allo Stadio di Wembley a Londra.\nL'eccellenza mondiale.\nL'americano Harrison Dillard \u00e8 il numero uno al mondo. Arriva alle selezioni nazionali dopo aver stabilito un record di imbattibilit\u00e0 di 82 vittorie, tra gare all'aperto e al coperto. Ma ai Trials urta tre barriere e deve abbandonare. Dovr\u00e0 ripiegare sui 100 piani (per\u00f2 gli andr\u00e0 bene).\nLa gara.\nI tre americani sono di un altro livello: nei turni eliminatori i loro tempi sono di almeno 3 decimi pi\u00f9 veloci rispetto agli altri contendenti.\nLa prima semifinale \u00e8 vinta da Dixon in 14\"2, mentre nella seconda Porter (14\"1) precede Scott.\nIn finale Clyde Scott esce dai blocchi per primo e conduce fino al terzo ostacolo, poi rinvengono Dixon e Porter. I tre piombano contemporaneamente sul traguardo. Scott resiste al ritorno di Dixon, ma non pu\u00f2 nulla contro il bruciante finale di Porter.\nLa giuria commette un errore nell'assegnare due decimi di distacco tra il primo e secondo classificato. In realt\u00e0, tra i tre atleti c'era un margine di meno di un decimo.\nPorter vince con lo stesso tempo dei Trials, anche Scott e Dixon confermano il tempo delle selezioni (!), per\u00f2 a ranghi invertiti."}
{"id": "2190035", "revid": "3732", "url": "https://it.wikipedia.org/wiki?curid=2190035", "title": "Atletica leggera ai Giochi della XIV Olimpiade - 400 metri ostacoli", "text": "La competizione dei 400 metri ostacoli di atletica leggera ai Giochi della XIV Olimpiade si \u00e8 disputata nei giorni 30 e 31 luglio 1948 allo Stadio di Wembley a Londra.\nRisultati.\nTurni eliminatori.\nTutti i migliori si qualificano per le semifinali.\nCarl Rune Larsson vince la prima semifinale in 51\"9, eguagliando il record olimpico di Glenn Hardin del lontano 1932. Roy Cochran, il favorito, si aggiudica la seconda con lo stesso tempo. Ottavio Missoni giunge terzo ed ottiene un'insperata qualificazione per la finale.\nFinale.\nIl britannico White (che corre per il neo indipendente Sri Lanka) si lancia ad un ritmo da record, ma a met\u00e0 gara \u00e8 raggiunto dall'americano Cochran, che sul rettilineo finale aumenta il suo vantaggio fino a staccarlo di 7 decimi. Stabilisce il proprio primato personale, che gli vale anche come record olimpico.\nOttavio Missoni giunge sesto in 54\"0."}
{"id": "2190036", "revid": "3732", "url": "https://it.wikipedia.org/wiki?curid=2190036", "title": "Atletica leggera ai Giochi della XIV Olimpiade - Salto in alto maschile", "text": "La competizione del salto in alto maschile di atletica leggera ai Giochi della XIV Olimpiade si \u00e8 disputata il giorno 30 luglio 1948 allo Stadio di Wembley a Londra.\nRisultati.\nTurno eliminatorio.\nVenti atleti ottengono la misura richiesta.\nFinale.\nLa gara si decide a 1,98. L'australiano Winter (personale di 2,01 ottenuto con la vecchia sforbiciata) passa l'asticella alla prima prova, per\u00f2 ricadendo sulla sabbia si fa male alla schiena e non pu\u00f2 pi\u00f9 proseguire. Ma la fortuna gli sorride: ci sono ben quattro concorrenti ancora in gara, ma tutti sbagliano tre volte la misura.\nIl vincitore dei Trials McGrew si ferma a 1,87 ed arriva ultimo."}
{"id": "2190037", "revid": "3732", "url": "https://it.wikipedia.org/wiki?curid=2190037", "title": "Atletica leggera ai Giochi della XIV Olimpiade - Salto con l'asta", "text": "La competizione del salto con l'asta di atletica leggera ai Giochi della XIV Olimpiade si \u00e8 disputata i giorni 31 luglio e 2 agosto allo Stadio di Wembley a Londra.\nRisultati.\nTurno eliminatorio.\nDodici atleti ottengono la misura richiesta.\nFinale.\nLa gara si svolge sotto una pioggia battente: la pedana rimane bagnata per tutto il tempo della gara.\nLa misura che fa selezione \u00e8 4,20. Vi arrivano in 6, ma solo tre la superano: Erkki Kataja e Guinn Smith al primo tentativo, Robert Richards al secondo.\nA 4,30 tutti e tre sbagliano i primi due tentativi. Kataja e Richards sbagliano anche il terzo. Tocca a Smith: il suo \u00e8 l'ultimo salto. Ce la fa e trionfa.\nIl vincitore dei trials, Richmond Morcom (4,47) \u00e8 reduce da un infortunio e si ferma a 3,95."}
{"id": "2190038", "revid": "3732", "url": "https://it.wikipedia.org/wiki?curid=2190038", "title": "Atletica leggera ai Giochi della XIV Olimpiade - Salto in lungo maschile", "text": "La competizione del salto in lungo maschile di atletica leggera ai Giochi della XIV Olimpiade si \u00e8 disputata il giorno 31 luglio 1948 allo Stadio di Wembley a Londra.\nRisultati.\nTurno eliminatorio.\nQuattro atleti ottengono la misura richiesta. Ad essi sono aggiunti gli otto migliori salti.\nFinale.\nL'americano Steele era gi\u00e0 il numero uno della specialit\u00e0 nel 1942, a soli diciannove anni. Nel 1947 aveva saltato 8,07, diventando il terzo uomo di tutti i tempi a superare gli otto metri, dopo James Owens e Eulace Peacock.\nA Londra piazza un salto oltre 7,80 gi\u00e0 alla prima prova e zittisce gli avversari. Al secondo salto atterra a 7,68 poi sente il riacutizzarsi di un infortunio e si rimette la tuta. Nessuno comunque riesce ad avvicinarlo, cos\u00ec coglie il meritato alloro olimpico distaccando il secondo classificato di ben 27\u00a0cm."}
{"id": "2190039", "revid": "3732", "url": "https://it.wikipedia.org/wiki?curid=2190039", "title": "Atletica leggera ai Giochi della XIV Olimpiade - Salto triplo", "text": "La competizione del salto triplo di atletica leggera ai Giochi della XIV Olimpiade si \u00e8 disputata il giorno 3 agosto 1948 allo Stadio di Wembley a Londra.\nRisultati.\nTurno eliminatorio.\nQuattordici atleti ottengono la misura richiesta.\nFinale.\nUna gara strana. Nessuno dei migliori fa una prestazione pari al suo livello.\nIl primatista stagionale de Oliveira si arresta a 14,82 e si deve accontentare del quinto posto. Il campione europeo Rautio finisce dietro di lui con 14,70 (sesto). Ma peggio di tutti fanno gli americani: il leader Albans salta solo 14,33 finendo 10\u00ba, mentre gli altri due sono gi\u00e0 stati eliminati nelle qualificazioni.\nLo svedese Ahman, il secondo in patria dopo Lennart Moberg (15,27), fa 15,40 al primo salto battendo il record nazionale. Fa il personale anche l'australiano Avery, fermandosi a soli 4\u00a0cm dallo svedese. Nessuno riesce a fare meglio di loro due. Giunge terzo uno sconosciuto atleta della Turchia.\nLa medaglia vinta dal turco Sarialp \u00e8 l'unica ottenuta nel XX secolo dal suo Paese in atletica alle Olimpiadi.\nFa il suo debutto olimpico il brasiliano Adhemar Ferreira da Silva, che giunge undicesimo con 14,31. Lo ritroveremo ad Helsinki 1952."}
{"id": "2190041", "revid": "3732", "url": "https://it.wikipedia.org/wiki?curid=2190041", "title": "Atletica leggera ai Giochi della XIV Olimpiade - Getto del peso maschile", "text": "La competizione del getto del peso maschile di atletica leggera ai Giochi della XIV Olimpiade si \u00e8 disputata il giorno 3 agosto 1948 allo Stadio di Wembley a Londra.\nL'eccellenza mondiale.\nNelle liste mondiali stagionali ci sono otto americani ai primi nove posti. Il vincitore dei Trials \u00e8 Jim Delaney.\nRisultati.\nTurno eliminatorio.\nQualificazione: 14,60 m. \nNove atleti ottengono la misura richiesta. Ad essi sono aggiunti i tre migliori lanci,\nFinale.\nAl secondo turno Wilbur Thompson stabilisce il nuovo record olimpico con 17,12. Delaney cerca di reagire ma rimane distanziato di oltre 40\u00a0cm. Il terzo degli americani, Fuchs, si ferma a 16,42. Nessun altro nel resto della gara riuscir\u00e0 a passare i 16 metri.\nAl terzo turno Thompson esegue un altro lancio vicino ai 17 metri. Poi 16,80 al quinto. All'ultimo turno Fuchs tenta di scavalcare Delaney ma si deve accontentare del bronzo. Anche Thompson prova un lancio al limite, ma esce dalla pedana. Il lancio era abbondantemente oltre i 17 metri."}
{"id": "2190042", "revid": "3732", "url": "https://it.wikipedia.org/wiki?curid=2190042", "title": "Atletica leggera ai Giochi della XIV Olimpiade - Lancio del disco maschile", "text": "La competizione del lancio del disco maschile di atletica leggera ai Giochi della XIV Olimpiade si \u00e8 disputata il giorno 2 agosto 1948 allo Stadio di Wembley a Londra.\nRisultati.\nTurno eliminatorio.\nOtto atleti ottengono la misura richiesta. Ad essi sono aggiunti i quattro migliori lanci.\nFinale.\nLa gara si disputa sotto una pioggia battente. Al primo lancio Tosi \u00e8 subito in testa con 51,78. Consolini reagisce con 52,78, un metro esatto in pi\u00f9. I tre lanci di finale non modificano le prime due posizioni.\nQuella di Consolini e Tosi rimane l'unica doppietta italiana del XX secolo nell'atletica leggera olimpica - sia maschile che femminile."}
{"id": "2190043", "revid": "3732", "url": "https://it.wikipedia.org/wiki?curid=2190043", "title": "Atletica leggera ai Giochi della XIV Olimpiade - Lancio del martello", "text": "La competizione del lancio del martello di atletica leggera ai Giochi della XIV Olimpiade si \u00e8 disputata il giorno 31 luglio 1948 allo Stadio di Wembley a Londra.\nL'eccellenza mondiale.\nMancando i forti lanciatori tedeschi (la Germania non \u00e8 invitata ai Giochi), \u00e8 Imre N\u00e9meth il chiaro favorito alla vigilia.\nRisultati.\nTurno eliminatorio.\nTredici atleti ottengono la misura richiesta.\nFinale.\nAl secondo turno N\u00e9meth balza in testa con 55,44. Ivan Gubijan ha collezionato due nulli e tenta il tutto per tutto al terzo lancio: ne esce un 54,27 che lo porta al secondo posto.\nAl quarto lancio Robert Bennett si porta in terza posizione; al quinto il redivivo Gubijan prova a migliorarsi ma va sotto di poco al lancio precedente. N\u00e9meth invece riesce a migliorarsi all'ultimo turno, piazzando una botta a 56,07. Gubijan prova a forzare ma fa un nullo.\nGiunge sesto il campione europeo Ericson."}
{"id": "2190045", "revid": "3732", "url": "https://it.wikipedia.org/wiki?curid=2190045", "title": "Atletica leggera ai Giochi della XIV Olimpiade - Lancio del giavellotto maschile", "text": "La competizione del lancio del giavellotto maschile di atletica leggera ai Giochi della XIV Olimpiade si \u00e8 disputata il giorno 4 agosto 1948 allo Stadio di Wembley a Londra.\nRisultati.\nTurno eliminatorio.\nLa misura di qualificazione \u00e8 fissata a 64,00 m.\nQuattro atleti ottengono la misura richiesta. Ad essi sono aggiunti gli otto migliori lanci.\nFinale.\nAl primo turno il finlandese Rautavaara (70,33 stagionale) si esprime gi\u00e0 sui suoi massimi livelli, sfiorando i 70 metri. Tutti gli altri, tranne V\u00e1rszegi (67,03) hanno una partenza sottotono.\nAl terzo lancio il primatista stagionale Seymour ha un sussulto: \u00e8 10\u00b0 e rischia di finire anzitempo la sua gara. Piazza una spallata a 67,56 con cui si piazza al secondo posto.\nNei tre turni successivi la gara piomba in uno stato di torpore: non si migliora nessuno dei primi tre e le posizioni si cristallizzano."}
{"id": "2190048", "revid": "3732", "url": "https://it.wikipedia.org/wiki?curid=2190048", "title": "Atletica leggera ai Giochi della XIV Olimpiade - Decathlon", "text": "La competizione del decathlon di atletica leggera ai Giochi della XIV Olimpiade si \u00e8 disputata i giorni 5 e 6 agosto 1948 allo Stadio di Wembley a Londra.\nL'eccellenza mondiale.\nL'URSS \u00e8 assente ai Giochi. In concomitanza con le gare di Londra, si svolge una gara di Decathlon in terra sovietica. Vince (7 agosto) Vladimir Volkov con 7.229 punti. Il 10 agosto il connazionale Heino Lipp fa ancora meglio: 7.584 punti.\nRisultati.\nL'americano Robert \"Bob\" Mathias fa una seconda giornata strepitosa (era terzo dopo il primo giorno) e vince l'oro. \u00c8 ancora uno studente delle scuole superiori e non conosce a fondo il regolamento.\nPer esempio, annulla il suo miglior risultato nel peso uscendo frontalmente dalla pedana...\nNell'alto, a quota 1,75 commette due errori e si salva solo dimenticando il suo stile e saltando \"all'italiana\".\nClassifica Finale.\nRobert \"Bob\" Mathias, 17 anni e 8 mesi, \u00e8 il pi\u00f9 giovane olimpionico dell'atletica maschile d'ogni epoca. Quello di Londra \u00e8 appena il terzo Decathlon della sua carriera. Alla fine della stagione viene premiato come migliore atleta USA dell'anno negli sport non professionistici (James E. Sullivan Award)."}
{"id": "2190049", "revid": "3732", "url": "https://it.wikipedia.org/wiki?curid=2190049", "title": "Atletica leggera ai Giochi della XIV Olimpiade - Marcia 10000 metri", "text": "La competizione della marcia 10000 metri di atletica leggera ai Giochi della XIV Olimpiade si \u00e8 disputata nei giorni 3 e 7 agosto 1948 allo Stadio di Wembley a Londra."}
{"id": "2190050", "revid": "3732", "url": "https://it.wikipedia.org/wiki?curid=2190050", "title": "Atletica leggera ai Giochi della XIV Olimpiade - Marcia 50 km", "text": "La competizione della marcia 50 km di atletica leggera ai Giochi della XIV Olimpiade si \u00e8 disputata il giorno 31 luglio 1948 con partenza e arrivo allo Stadio di Wembley a Londra."}
{"id": "2190052", "revid": "3732", "url": "https://it.wikipedia.org/wiki?curid=2190052", "title": "Atletica leggera ai Giochi della XIV Olimpiade - Staffetta 4\u00d7100 metri maschile", "text": "La competizione della staffetta 4\u00d7100 metri maschile di atletica leggera ai Giochi della XIV Olimpiade si \u00e8 disputata nei giorni 6 e 7 agosto 1948 allo Stadio di Wembley a Londra.\nRisultati.\nBatterie.\nSi sono disputate il 6 di agosto. Le prime due di ogni serie in finale.\nFinale.\nSi \u00e8 disputata il giorno 7 agosto.\nLa squadra americana viene prima squalificata per cambio irregolare fra Ewell e Wright, poi reintegrata dopo la visione del filmato della gara."}
{"id": "2190054", "revid": "3732", "url": "https://it.wikipedia.org/wiki?curid=2190054", "title": "Atletica leggera ai Giochi della XIV Olimpiade - Staffetta 4\u00d7400 metri", "text": "La competizione della staffetta 4\u00d7400 metri maschile di atletica leggera ai Giochi della XIV Olimpiade si \u00e8 disputata nei giorni 6 e 7 agosto 1948 allo Stadio di Wembley a Londra.\nRisultati.\nBatterie.\nSi sono disputate il 6 di agosto. Le prime due di ogni serie in finale.\nFinale.\nSi \u00e8 disputata il giorno 7 agosto.\nGli Stati Uniti accumulano nelle prime due frazioni un vantaggio di 10 metri sulla Giamaica. Arthur Wint, il terzo frazionista dei caraibici, si produce in una rimonta sfruttando le sue altissime leve, ma si strappa e deve ritirarsi. Gli Stati Uniti vincono con oltre 4 secondi sulla Francia.\nAnche l'Italia (staffetta composta da Giovanni Rocca, il futuro stilista Ottavio Missoni, Luigi Paterlini, Antonio Siddi) \u00e8 costretta al ritiro.\nIl terzo frazionista USA, Roy Cochran, \u00e8 il fratello minore di Commodore, olimpionico sulla stessa distanza a Parigi 1924."}
{"id": "2190058", "revid": "325531", "url": "https://it.wikipedia.org/wiki?curid=2190058", "title": "Biblioteca Popolare", "text": ""}
{"id": "2190061", "revid": "3732", "url": "https://it.wikipedia.org/wiki?curid=2190061", "title": "Atletica leggera ai Giochi della XIV Olimpiade - 100 metri piani femminili", "text": "La competizione dei 100 metri piani femminili di atletica leggera ai Giochi della XIV Olimpiade si \u00e8 disputata nei giorni 31 luglio e 2 agosto 1948 allo Stadio di Wembley a Londra\nLa gara.\nL'olandese Fanny Blankers-Koen \u00e8 la dominatrice della specialit\u00e0 fin dal 1943. Il 13 giugno ad Amsterdam eguaglia per la seconda volta il record mondiale con 11\"5. Si presenta a Londra da grande favorita.\nLa sua superiorit\u00e0 \u00e8 evidente fin dai turni eliminatori: vince batteria e semifinale in 12\"0 battendo la britannica Manley (12\"1). Tutte le altre concorrenti hanno tempi pari a 12\"4 o superiori.\nIn finale vince con due metri di distacco sulla Manley. Il suo \u00e8 uno dei titoli pi\u00f9 annunciati dell'atletica ai Giochi.\nAlla seconda e terza classificata viene assegnato lo stesso tempo, ma la Strickland giunge distanziata di 2 metri dalla Manley."}
{"id": "2190063", "revid": "15756", "url": "https://it.wikipedia.org/wiki?curid=2190063", "title": "Atletica leggera ai Giochi della XIV Olimpiade - 200 metri piani femminili", "text": "La competizione dei 200 metri piani femminili di atletica leggera ai Giochi della XIV Olimpiade si \u00e8 disputata nei giorni 5 e 6 agosto 1948 allo Stadio di Wembley a Londra\nLa gara.\nL'olandese Fanny Blankers-Koen, dominatrice della specialit\u00e0 fin dal 1943, \u00e8 l'unica atleta che correre stabilmente in meno di 25 secondi. Assente la Walasiewicz, che non ha partecipato ai Trials (ha 37 anni), le sue uniche avversarie sono le australiane King e Strickland.\nIn finale viene assegnata all'olandese la corsia pi\u00f9 interna, la 2. Dotata di una caratura tecnica superiore alle altre, la Koen esegue una curva eccellente e si presenta sulla retta d'arrivo con 3 metri di vantaggio; vince di autorit\u00e0 con il nuovo record olimpico e un vantaggio-record di 7 decimi.\nL'assegnazione della medaglia d'argento e di bronzo richiede un lungo esame da parte dei giudici.\nLa statunitense Audrey Patterson, bronzo, \u00e8 la prima donna di colore del suo Paese a vincere una medaglia ai Giochi olimpici in tutti gli sport. Precede di un giorno esatto la connazionale Alice Coachman.\nRisultati.\nFinale.\nIl distacco di 7 decimi tra la prima e la seconda classificata \u00e8 il margine di vittoria pi\u00f9 ampio raggiunto nel XX secolo in una gara di velocit\u00e0 alle Olimpiadi, sia maschile che femminile.\nAudrey Patterson, medaglia di bronzo, \u00e8 la prima nera americana a vincere una medaglia olimpica (precede di un solo giorno la connazionale Alice Coachman che a Londra vince l'oro nel salto in alto).\nIl ritrovamento del fotofinish, nel 1976, attribuir\u00e0 all'australiana Strickland (poi signora de la Hunty) il terzo posto, ma solo a livello morale in quanto gli australiani non avevano presentato reclamo scritto a fine gara."}
{"id": "2190065", "revid": "3732", "url": "https://it.wikipedia.org/wiki?curid=2190065", "title": "Atletica leggera ai Giochi della XIV Olimpiade - 80 metri ostacoli", "text": "La competizione dei 80 metri ostacoli di atletica leggera ai Giochi della XIV Olimpiade si \u00e8 disputata nei giorni 3 e 4 agosto 1948 allo Stadio di Wembley a Londra\nL'eccellenza mondiale.\nL'olandese Fanny Blankers-Koen \u00e8 la dominatrice della specialit\u00e0 fin dal 1942. \u00c8 Campionessa europea in carica. Il 20 giugno ad Amsterdam ha battuto il suo record mondiale con 11\"0 e si presenta ai Giochi da netta favorita.\nRisultati.\nFinale.\nFanny Blankers-Koen parte male e vede scattare davanti a lei la britannica Gardner. Riesce a recuperare il distacco e la raggiunge nel finale. La Blankers-Koen vince al fotofinish. Le due atlete vengono accreditate dello stesso tempo."}
{"id": "2190066", "revid": "73843", "url": "https://it.wikipedia.org/wiki?curid=2190066", "title": "Richard Seeber", "text": "Richard Seeber \u00e8 sposato ed ha quattro figlie.\nBiografia.\nTra il 1972 e il 1980 Richard Seeber studia al liceo con indirizzo scientifico a Imst, Tirolo.\nNello stesso anno si iscrive alla facolt\u00e0 di giurisprudenza all'Universit\u00e0 di Innsbruck. Il 30 giugno 1984 consegue la laurea di giurisprudenza ottenendo il titolo di Dott. Iur. Contemporaneamente si era iscritto alla facolt\u00e0 di scienze economiche dell'Universit\u00e0 di Innsbruck, laureandosi come Mag. rer. soc. oec. nel 1988. Durante i suoi studi frequenta vari corsi di lingua all'universit\u00e0, tra cui corsi di inglese e francese.\nDal 1985 al 1989 Richard Seeber lavora come direttore di crociera a bordo di navi rumene e bulgare e come guida turistica in Romania e sul litorale del Mar Nero. Tra il 1987 e l'inizio dell'anno 1989 svolge un tirocinio legale di 13 mesi presso la pretura circondoriale di Imst e il tribunale di Innsbruck. Nel 1990 era un'aspirante avvocato.\nNel 1991 inizia a lavorare presso la Camera di Commercio di Tirolo nella sezione del turismo. Tra il 1992 e il 1995 viene eletto primo direttore del nuovo dipartimento europeo della Camera di Commercio di Tirolo. Nello stesso anno contribuisce in modo determinante alla costruzione del dipartimento europeo ed alla trasformazione di questo dipartimento nell'Euro Info Centro dell'UE nella Camera di Commercio del Tirolo. Nel 1995 \u00e8 nominato primo direttore dell'ufficio di collegamento dell'Euregio Tirolo nell'Unione europea a Bruxelles in Belgio. Inoltre nel 1999 viene eletto presidente del Foro Europeo Democristiano (CDEF), un think tank a Bruxelles. Richard Seeber ricopre questa posizione fino ad oggi.\nNelle elezioni europee del 2004 Richard Seeber viene eletto deputato del Parlamento Europeo del Partito Popolare Europeo - Democratici Europei. \u00c8 membro della commissione per l'ambiente, la sanit\u00e0 pubblica e la sicurezza alimentare, inoltre Richard Seeber \u00e8 membro sostituto della commissione per lo sviluppo regionale. Nel 2005 funge da rapportatore per acque balneabile. Nel 2007 funge da rapportatore per acqua alta cio\u00e8 nell'anno seguente da rapportatore per scarsit\u00e0 d'acqua e siccit\u00e0. Tra il 2004 e il 2009 era membro della commissione per la petizione e della delegazione alla commissione di cooperazione parlamentare UE-Russiae della delegazione all'Assemblea parlamentare paritetica ACP-UE.\nNelle elezioni europee del 7 giugno 2009 Seeber \u00e8 stato rieletto membro del Parlamento Europeo. Immediatamente dopo viene nominato coordinatore della commissione per l'ambiente, la sanit\u00e0 pubblica e la sicurezza alimentare. Inoltre \u00e8 sul momento membro della delegazione alla commissione di cooperazione parlamentare UE-America Latina e UE-America centrale. Oltre a questo e ancora membro sostituto della commissione per lo sviluppo regionale e membro della delegazione alla commissione di cooperazione parlamentare UE-Russia.\nRichard Seeber si occupa soprattutto di questioni dell'acqua. Nel gennaio 2010 ha fondato il primo \"Intergruppo Acqua\" del Parlamento Europeo. Questo Intergruppo di cui Richard Seeber \u00e8 presidente \u00e8 una ampia piattaforma per tanti deputati del Parlamento Europeo, rappresentanti della Commissione Europea, rappresentanti della economia e della politica di sviluppo regionale.\nAltri baricentri del suo lavoro sono: La protezione del clima, la qualit\u00e0 dell'aria e le regioni montane."}
{"id": "2190068", "revid": "3732", "url": "https://it.wikipedia.org/wiki?curid=2190068", "title": "Atletica leggera ai Giochi della XIV Olimpiade - Salto in alto femminile", "text": "La competizione del salto in alto femminile di atletica leggera ai Giochi della XIV Olimpiade si \u00e8 disputata il giorno 7 agosto 1948 allo Stadio di Wembley a Londra\nGara.\nLe 19 atlete iscritte vengono ammesse alla finale senza la fase di qualificazione. Tra esse le favorite sono due: l'americana Coachman, detentrice di 10 titoli nazionali consecutivi dal 1939 in poi, con un personale di 1,644 ottenuto il 12 luglio; e la britannica Dorothy Odam-Tyler, di soli tre anni pi\u00f9 giovane, gi\u00e0 vincitrice a Berlino 1936 della medaglia d'argento, il cui personale di 1,66 \u00e8 stato stabilito prima della guerra nel 1939.\nLa battaglia in finale \u00e8 tra le due, che lasciano indietro tutte le altre (la campionessa europea, la francese Anne-Marie Colchen, si ferma a 1,40). Arrivate a quota 1,68, nuovo record olimpico, la Coachman supera l'asticella alla prima prova, mentre la Odam-Tyler deve ricorrere ad un secondo tentativo. Entrambe sbagliano a 1,70. La vittoria va all'americana. \nAlice Cochman \u00e8 la prima atleta di colore a vincere un oro in atletica alle Olimpiadi ed \u00e8 l'unica donna americana a vincere un oro ai Giochi di Londra.\nRisultati.\nTurno eliminatorio.\nNon previsto.\nFinale.\nSabato 7 agosto 1948, ore 15:35."}
{"id": "2190069", "revid": "121836", "url": "https://it.wikipedia.org/wiki?curid=2190069", "title": "Thomas Pelham-Holles", "text": ""}
{"id": "2190070", "revid": "3732", "url": "https://it.wikipedia.org/wiki?curid=2190070", "title": "Atletica leggera ai Giochi della XIV Olimpiade - Salto in lungo femminile", "text": "La competizione della salto in lungo femminile di atletica leggera ai Giochi della XIV Olimpiade si \u00e8 disputata il giorno 4 agosto 1948 allo Stadio di Wembley a Londra\nRisultati.\nTurno eliminatorio.\nDieci atlete ottengono la misura richiesta. Ad esse sono aggiunti i due salti a 5,29.\nFinale.\nIl miglior salto delle qualificazioni \u00e8 della francese Yvonne Chabot-Curtet con 5,64. \u00c8 il primo record olimpico della specialit\u00e0.\nIn finale la Chabot-Curtet non si ripete; vince Olga Gyarmati all'ultimo salto, prendendosi anche il record olimpico.\nNo\u00ebmi Simonetto de Portela \u00e8 stata l'unica donna argentina a vincere una medaglia olimpica nell'atletica nel XX secolo."}
{"id": "2190071", "revid": "3732", "url": "https://it.wikipedia.org/wiki?curid=2190071", "title": "Atletica leggera ai Giochi della XIV Olimpiade - Getto del peso femminile", "text": "La competizione del getto del peso femminile di atletica leggera ai Giochi della XIV Olimpiade si \u00e8 disputata il giorno 4 agosto 1948 allo Stadio di Wembley a Londra\nRisultati.\nTurno eliminatorio.\nDodici atlete ottengono la misura richiesta.\nLa miglior prestazione appartiene a Micheline Ostermeyer (Fra), con 13,140: il primo record olimpico della specialit\u00e0 \u00e8 suo. La francese, che ha vinto quattro giorni prima il disco, pu\u00f2 fare l'accoppiata.\nFinale.\nLa Ostermeyer fa sua la gara con un lancio alla prima prova che le vale il nuovo record olimpico.\nLa seconda classificata, Amelia Piccinini, \u00e8 distanziata di 66\u00a0cm.\nLa Ostermeyer vincer\u00e0 anche il bronzo nell'alto. Le sue eccezionali prestazioni saranno per\u00f2 oscurate dai quattro ori di Fanny Blankers-Koen."}
{"id": "2190072", "revid": "228587", "url": "https://it.wikipedia.org/wiki?curid=2190072", "title": "Nuoto agli VIII Giochi panamericani", "text": "Il nuoto ai Giochi panamericani 1979 ha visto lo svolgimento di 29 gare, 15 maschili e 14 femminili, dal 2 all'8 luglio."}
{"id": "2190073", "revid": "3732", "url": "https://it.wikipedia.org/wiki?curid=2190073", "title": "Atletica leggera ai Giochi della XIV Olimpiade - Lancio del disco femminile", "text": "La competizione del lancio del disco femminile di atletica leggera ai Giochi della XIV Olimpiade si \u00e8 disputata il giorno 30 luglio 1948 allo Stadio di Wembley a Londra\nLa gara.\nAll'ultimo lancio la francese Ostermeyer, fino a quel momento terza, lancia una bordata a 41,92 metri che le permette di vincere con ben 75\u00a0cm di vantaggio sulla seconda classificata, Edera Cordiale.\nAl quarto posto si classifica Jadwiga Wajs: la polacca (nata nel 1912) \u00e8 una veterana della specialit\u00e0, essendo gi\u00e0 stata presente in finale a Berlino 1936 (seconda) e, addirittura, a Los Angeles 1932 (terza).\nLa Ostermeyer \u00e8 la prima francese a vincere un oro alle Olimpiadi nell'atletica leggera.\nRisultati.\nLe 21 atlete iscritte sono ammesse direttamente alla finale."}
{"id": "2190074", "revid": "3732", "url": "https://it.wikipedia.org/wiki?curid=2190074", "title": "Atletica leggera ai Giochi della XIV Olimpiade - Lancio del giavellotto femminile", "text": "La competizione del lancio del giavellotto femminile di atletica leggera ai Giochi della XIV Olimpiade si \u00e8 disputata il giorno 31 luglio 1948 allo Stadio di Wembley a Londra\nRisultati.\nLe 15 atlete iscritte sono ammesse direttamente alla finale.\nFinale.\nL'austriaca Bauma era gi\u00e0 stata presente a Berlino 1936, dove aveva perso il bronzo per soli 14\u00a0cm.\nQuesta volta, a 33 anni, non sbaglia nulla e vince la gara."}
{"id": "2190075", "revid": "3732", "url": "https://it.wikipedia.org/wiki?curid=2190075", "title": "Atletica leggera ai Giochi della XIV Olimpiade - Staffetta 4\u00d7100 metri femminile", "text": "La competizione della staffetta 4\u00d7100 metri femminile di atletica leggera ai Giochi della XIV Olimpiade si \u00e8 disputata il giorno 7 agosto 1948 allo Stadio di Wembley a Londra.\nRisultati.\nBatterie.\nLe prime due squadre vanno in finale.\nFinale.\nPer Fanny Blankers-Koen \u00e8 il quarto alloro olimpico. Nessuna atleta \u00e8 mai riuscita a fare altrettanto in atletica leggera ai Giochi olimpici."}
{"id": "2190080", "revid": "1896702", "url": "https://it.wikipedia.org/wiki?curid=2190080", "title": "Shintar\u014d Kago", "text": " Le sue opere sono in stile \"guro\". Ha debuttato nel 1988 sulla rivista \"COMIC BOX\".\nStile.\nLo stile di Shintar\u014d Kago \u00e8 stato definito una \"paranoia alla moda\". \u00c8 stato pubblicato in numerose riviste di manga per adulti, ottenendo una notevole popolarit\u00e0. Molti dei suoi manga hanno una forte sfumatura satirica, e affrontano temi grotteschi come il sesso, la scatologia e la modificazione del corpo.\nHa inoltre scritto alcune storie di fantascienza non guro, in particolare \"Super-Conductive Brains Parataxis\" per la rivista \"Weekly Young Jump\". Molte delle sue brevi storie sono sperimentali e bizzarre. Frequentemente egli rompe la quarta parete, e gioca con il layout della pagina in modi estremi, soprattutto per creare un effetto comico (vedere i suoi corti \"Abstraction\", \"Blow-Up\", \"Multiplication\" e \"The Memories of Others\" come esempio).\nIl 4 aprile del 2006 \u00e8 stata aperta una mostra dei suoi lavori chiamata . Analogamente, nello stesso mese ha organizzato la prima edizione della sua personale movie convention chiamata . Dal 3 settembre al 15 settembre 2007 la Vanilla Gallery di Tokyo ha tenuto un'altra mostra delle sue opere, chiamata ."}
{"id": "2190085", "revid": "729019", "url": "https://it.wikipedia.org/wiki?curid=2190085", "title": "Calcio agli Island Games 2005", "text": "Il torneo di calcio agli Island Games 2005 \u00e8 stata la nona edizione torneo. Si \u00e8 svolto dal 10 al 15 luglio 2005 sulle Isole Shetland.\nIl torneo maschile vide la partecipazione di 10 squadre e fu vinto dalla Selezione di calcio delle Isole Shetland, quello femminile di 6 squadre e termin\u00f2 con la vittoria della Nazionale di calcio femminile delle Isole F\u00e6r \u00d8er.\nFormato.\nTorneo maschile.\nLe dieci squadre furono divise in due gironi all'italiana di cinque squadre ciascuno.\nLa prima fase prevedeva un girone all'italiana con gare di sola andata; nella seconda le squadre dei due gironi si affrontavano in base alla posizione in classifica per assegnare le posizioni finali, dal decimo al primo posto\nTorneo femminile.\nLe sei squadre sono state inserite in un girone all'italiana, con gare di sola andata. Le posizioni al termine delle 5 giornate in incontri determinarono l'ordine finale."}
{"id": "2190090", "revid": "6923", "url": "https://it.wikipedia.org/wiki?curid=2190090", "title": "Patinoire L'\u00eele Lacroix", "text": "Il Patinoire L'\u00eele Lacroix \u00e8 il nome con cui \u00e8 comunemente noto il palazzo del ghiaccio di Rouen. Prende il nome dall'isola della Senna su cui sorge.\n\u00c8 stato realizzato all'inizio degli anni '90 dallo studio di architettura rouennese \"Artifact\", ed inaugurato il 14 gennaio 1992. Dispone di due piste: una di 56x26 metri, aperta al pubblico; ed una di 60x30 che ospita le gare di hockey su ghiaccio dei Dragons de Rouen e che pu\u00f2 accogliere 2747 spettatori.\nHa ospitato la fase finale della IIHF Continental Cup 2008-2009, 2011-2012, 2013-2014 e 2015-2016.\nFa parte del centro sportivo Guy Boissi\u00e8re, che \u00e8 stato battezzato cos\u00ec nel 2006: in precedenza si chiamava centro sportivo Doctor Duch\u00eane, ma nel 2006 il comune di Rouen ha deciso per il cambio della denominazione, dedicando a Duch\u00eane lo spiazzo antistante il centro sportivo."}
{"id": "2190092", "revid": "124536380", "url": "https://it.wikipedia.org/wiki?curid=2190092", "title": "Frutti di bosco", "text": "I frutti di bosco sono una categoria di frutta, le cui piante si sviluppano nel particolare clima umido e terreno acido del sottobosco, in condizioni di semi-ombra e clima freddo."}
{"id": "2190094", "revid": "119441394", "url": "https://it.wikipedia.org/wiki?curid=2190094", "title": "IPTG", "text": "Isopropil-\u03b2-D-1-tiogalattopiranoside, abbreviato IPTG, \u00e8 una molecola biologica non metabolizzabile, con la particolarit\u00e0 di essere un analogo dell'allolattosio, usata per indurre l'espressione dei geni sotto il controllo dell'operone Lac in E.coli."}
{"id": "2190097", "revid": "339392", "url": "https://it.wikipedia.org/wiki?curid=2190097", "title": "Robert Harley", "text": ""}
{"id": "2190099", "revid": "121836", "url": "https://it.wikipedia.org/wiki?curid=2190099", "title": "Henry John Temple", "text": ""}
{"id": "2190103", "revid": "767487", "url": "https://it.wikipedia.org/wiki?curid=2190103", "title": "Endoplasma", "text": "L'endoplasma rappresenta la parte pi\u00f9 interna del citoplasma di alcune cellule e si differenzia dall'ectoplasma - la parte pi\u00f9 esterna - per una consistenza decisamente pi\u00f9 fluida.\nQuesta differenza di densit\u00e0 \u00e8 presente nelle cellule capaci di fagocitosi (ad esempio i macrofagi) e generalmente in tutti gli organismi unicellulari nei quali \u00e8 necessario che la parte pi\u00f9 esterna del citoplasma abbia una maggior consistenza meccanica al fine di garantire una migliore resistenza all'organismo stesso. Un esempio pu\u00f2 essere dato dai protozoi. L'endoplasma, cos\u00ec come l'ectoplasma, \u00e8 coinvolto nei movimenti ameboidi per la formazione dello pseudopodo, in quanto pu\u00f2 facilmente diventare pi\u00f9 denso per modifiche della sua composizione chimica e prendere il posto del pi\u00f9 esterno ectoplasma: pu\u00f2, insomma, crearsi una corrente di scambio tra l'uno e l'altro che (insieme all'opera di fibre contrattili citoplasmatiche) determina la sporgenza dello pseudopodo.\nL'endoplasma \u00e8 la sede preferenziale di tutti gli organuli citoplasmatici. Soltanto i microfilamenti, responsabili delle contrazioni che pu\u00f2 subire la membrana cellulare (ad esempio per la formazione, appunto, dello pseudopodo), risiedono in maggior quantit\u00e0 nell'ectoplasma.\nNei radiolari l'endoplasma \u00e8 separato dall'ectoplasma dal guscio siliceo; stessa separazione si osserva nei foraminiferi provvisti di guscio."}
{"id": "2190104", "revid": "1991", "url": "https://it.wikipedia.org/wiki?curid=2190104", "title": "\u015aar\u012br\u0101", "text": ""}
{"id": "2190105", "revid": "21533208", "url": "https://it.wikipedia.org/wiki?curid=2190105", "title": "King Arthur and the Knights of Justice", "text": ""}
{"id": "2190106", "revid": "53508", "url": "https://it.wikipedia.org/wiki?curid=2190106", "title": "Uva spina", "text": ""}
{"id": "2190107", "revid": "31886", "url": "https://it.wikipedia.org/wiki?curid=2190107", "title": "Un'altra direzione", "text": "Un'altra direzione \u00e8 il decimo album di Nek, pubblicato il 30 gennaio 2009.\nIl disco \u00e8 stato anticipato dall'uscita dei singoli \"Walking Away\", brano del 2001 del cantante Craig David reinciso nel 2008 in duetto con Nek, e \"La voglia che non vorrei\".\nGli altri singoli estratti sono \"Se non ami\" e \"Semplici emozioni\".\nQuella di Nek \u00e8 un'evoluzione personale che rimane fedele alla sua raffinatezza stilistica, ma allo stesso tempo allarga il proprio orizzonte artistico, spaziando dal lento classico di \u201cSe non ami\u201d alle atmosfere sincopate di \u201cLe mie mani\u201d con una chitarra reggae dall'incedere percussivo. In questo progetto musicale prendono vita molteplici universi sonori, fra cui il rock dai connotati sinfonici del brano d'apertura \u201cTira su il volume\u201d; i contorni acustici della \"title track\" \u201cUn'altra direzione\u201d; i ritmi pi\u00f9 energici di \u201cQuante cose sei\u201d con il suo giro di chitarra; l'atmosfera eterea di \u201cPer non morire mai\u201d; l'impronta dark di \u201cUn'ora in pi\u00f9\u201d e \u201cNel giorno che verr\u00e0\u201d; fino all'adrenalina rock di \u201cPerdere il controllo\u201d e \u201cLa musica che c'\u00e8\u201d.\nL'album raggiunge la prima posizione in Italia e la terza in Svizzera.\nCuriosit\u00e0.\n\u00c8 l'ultimo album in cui \u00e8 presente come autore Antonello de Sanctis con Daniele Ronda e Sergio Vinci e il terzo in cui \u00e8 presente Andrea Amati."}
{"id": "2190108", "revid": "121836", "url": "https://it.wikipedia.org/wiki?curid=2190108", "title": "Charles Mordaunt", "text": ""}
{"id": "2190110", "revid": "838137", "url": "https://it.wikipedia.org/wiki?curid=2190110", "title": "The Weight", "text": "The Weight \u00e8 una canzone del 1968 del gruppo canadese The Band, pubblicata come singolo, ed estratta dal loro album di debutto \"Music from Big Pink\".\n\"The Weight\" \u00e8 una delle canzoni pi\u00f9 conosciute del gruppo, e una fra le pi\u00f9 celebri della controcultura della fine degli anni sessanta.\nL'importanza del brano \u00e8 stata testimoniata dalla posizione 41 nella classifica della 500 migliori canzoni della storia, stilata dalla rivista \"Rolling Stone\", e dal numero di cover che il brano ha ricevuto negli anni successivi.\nCover di Aretha Franklin.\n\"The Weight\" fu registrata nel 1970 da Aretha Franklin per l'album \"This Girl's In Love With You\" della Atlantic Records. La sua versione del brano fu quella che ottenne i posizionamenti pi\u00f9 alti nelle classifiche statunitensi (posizione 19) e canadesi (posizione 12).\nAltre cover.\nFra i pi\u00f9 celebri artisti ad aver interpretato una cover di \"The Weight\" si possono citare:\nUtilizzo nei media.\n\"The Weight\" \u00e8 stata utilizzata molto spesso in produzioni televisive e cinematografiche. Si possono ricordare fra gli altri \"Ricominciare a vivere\", \"Igby Goes Down\" (in una cover dei Travis), \"Il grande freddo\", \"Easy Rider\", \"Ragazze interrotte\", \"Patch Adams\", \"1408\" e \"Starsky &amp; Hutch\" (in una parodia di una scena di \"Easy Rider\"). Il brano \u00e8 anche stato utilizzato in episodi delle serie televisive \"I Soprano\" (nel quarto episodio della quarta stagione, intitolato proprio \"The Weight\") e \"My Name Is Earl\". Nel documentario musicale It Might Get Loud, inoltre, Jimmy Page, The Edge e Jack White improvvisano una cover di questo brano. Il brano \u00e8 anche utilizzato nella serie televisiva di produzione USA \"Supernatural\" (stagione 10 episodio 8) quando si aprono le porte della convention degli sceriffi organizzata della contea di Hibbing ai protagonisti Sam (\"Jared Padalecki\") e Dean (\"Jensen Ackles\"). Inoltre, il brano si sente, trasmesso in auto dalla radio, nella serie televisiva American Gods (I stagione, episodio 4). Il brano viene trasmesso dalla radio WNBX nel videogioco Mafia III. Il brano \u00e8 inserito in una scena del film di Matt Reeves \"Apes Revolution - Il Pianeta delle Scimmie\" (2014).\nCuriosit\u00e0.\nAnche se nell'immaginario collettivo la versione originale di \"The Weight\" rimane imprescindibilmente legata al film \"Easy Rider\", al momento della formulazione della scaletta della colonna sonora della pellicola di Dennis Hopper, essa venne sostituita con un rifacimento ad opera del gruppo statunitense \"Smith\". La Capitol Records infatti non ne aveva concesso i diritti d'uso, a differenza della maggior parte delle altre etichette contattate, le quali autorizzarono la \"Dunhill/ABC\", che si occupava del progetto discografico, ad utilizzare i rispettivi brani, che costituiscono il commento sonoro del film."}
{"id": "2190111", "revid": "1318658", "url": "https://it.wikipedia.org/wiki?curid=2190111", "title": "Valencia (Bukidnon)", "text": "Valencia (ufficialmente Valencia City) \u00e8 una citt\u00e0 componente delle Filippine, situata nella Provincia di Bukidnon, nella Regione del Mindanao Settentrionale.\nValencia \u00e8 formata da 31 baranggay:"}
{"id": "2190112", "revid": "1543377", "url": "https://it.wikipedia.org/wiki?curid=2190112", "title": "Sindrome della spalla di Milwaukee", "text": " \nLa sindrome della spalla di Milwaukee \u00e8 una disfunzione articolare che coinvolge il cingolo scapolare. \nEsiste per\u00f2 anche una versione dell'arto inferiore, che colpisce il ginocchio.\nEpidemiologia.\nColpisce prevalentemente la popolazione femminile in et\u00e0 avanzata e l\u2019incidenza \u00e8 correlata all\u2019et\u00e0.\nEziologia.\nLa causa \u00e8 da riscontrarsi in un accumulo anomalo di cristalli di fosfato basico di calcio (HADD) . Rientra tra le artropatie associate a depositi di cristalli di idrossiapatite; presenta una esigua componente infiammatoria.\nSegni e Sintomi.\nFra i sintomi e i segni clinici ritroviamo dolore articolare e calcificazione ed erosione che coinvolgono anche la cuffia dei rotatori. Le manifestazioni peggiorano quando la persona si trova ad assorbire uno sforzo (come un carico eccessivo) o durante la notte.\nAltri segni e sintomi per la spalla di Milwaukee sono :\nDiagnosi.\nLa diagnosi viene fatta con artrocentesi e colorazione rossa di alizarina insieme a sintomi clinici. Questi cristalli possono essere tuttavia presenti in fase di artrosi o di remissione da altre patologie. Nella radiografia si osserva una calcificazione ovale, arrotondata e cotonosa intra- o peri-articolare. \nTrattamento.\nIl trattamento pu\u00f2 includere la prescrizione di uno o pi\u00f9 dei seguenti:"}
{"id": "2190113", "revid": "709565", "url": "https://it.wikipedia.org/wiki?curid=2190113", "title": "Oscar e le sette note perdute", "text": "Oscar e le sette note perdute (Oscar's Orchestra) \u00e8 una serie di cartoni animati inglese, trasmessa dal 1994 al 1996 per un totale di 39 episodi in 3 stagioni. In Italia sono state trasmesse solo le prime due stagioni su Italia 1 il sabato e la domenica a partire dal 2 ottobre 1999 al 15 gennaio 2000 per un totale di 26 episodi.\nSigla.\nLa sigla italiana Oscar e le sette note perdute (A. Valeri Manera / S. Amato) \u00e8 cantata da Cristina D'Avena. Questa sigla \u00e8 contenuta nella raccolta Cristina D'Avena e i tuoi amici in TV 13."}
{"id": "2190115", "revid": "1543377", "url": "https://it.wikipedia.org/wiki?curid=2190115", "title": "KMN Gorica", "text": "Il KMN Gorica \u00e8 una squadra di calcio a 5 slovena che milita nel campionato sloveno di calcio a 5.\nHa vinto il suo primo titolo di Slovenia nel 2008, giungendo l'anno successivo anche alla fase \"Elite Round\" della UEFA Futsal Cup.\nCollegamenti esterni.\nSito ufficiale"}
{"id": "2190116", "revid": "121836", "url": "https://it.wikipedia.org/wiki?curid=2190116", "title": "William Henry Cavendish-Bentinck", "text": ""}
{"id": "2190117", "revid": "729019", "url": "https://it.wikipedia.org/wiki?curid=2190117", "title": "Terza battaglia di Cholet", "text": "La terza battaglia di Cholet \u00e8 stata una battaglia della Prima guerra di Vandea combattuta l'8 febbraio 1794 a Cholet.\nLa battaglia.\nL'8 febbraio 1794, durante la campagna delle colonne infernali, 7.000 vandeani comandati da Jean Nicolas Stofflet ripresero la citt\u00e0 di Cholet occupata dai repubblicani dell'undicesima colonna, la pi\u00f9 piccola di tutte le colonne con soltanto 650 uomini, che occupava la citt\u00e0 dal 29 gennaio su ordine del generale Louis Marie Turreau.\nI repubblicani, troppo poco numerosi, scapparono quasi senza combattere e il generale Jean-Baptiste Moulin, ferito da due pallottole vandeane, si suicid\u00f2 con la sua pistola per non essere catturato.\nLa citt\u00e0 rest\u00f2 per\u00f2 poco tempo in mano dei vandeani; due ore pi\u00f9 tardi infatti la nona colonna, forte di 8.000 uomini, del generale Jean-Fran\u00e7ois Cordellier arriv\u00f2 per rioccupare la citt\u00e0, riuscendo a sconfiggere l'esercito vandeano di Stofflet che dovette battere in ritirata."}
{"id": "2190120", "revid": "287204", "url": "https://it.wikipedia.org/wiki?curid=2190120", "title": "Yrjo Vaisala", "text": ""}
{"id": "2190122", "revid": "338769", "url": "https://it.wikipedia.org/wiki?curid=2190122", "title": "London White Bear FC", "text": ""}
{"id": "2190123", "revid": "709565", "url": "https://it.wikipedia.org/wiki?curid=2190123", "title": "Molla l'osso Briscola", "text": "Molla l'osso Briscola (\"What-a-Mess\") \u00e8 una serie di cartoni animati prodotta da DiC Entertainment, trasmessa in Italia da Italia Uno; la sigla della versione italiana viene cantata da Cristina D'Avena.\nLa serie \u00e8 prodotta sulla base dei libri di Frank Muir con illustrazioni di Joseph Wright scritti tra il 1977 e il 1990. La serie \u00e8 formata da due stagioni, la prima prodotta nel Regno Unito e la seconda negli Stati Uniti dalla DIC Entertainment nel 1990 e nel 1995, andate in onda sulla BBC.\nI tre protagonisti sono Briscola, Felicia e Bully. Nella versione originale il protagonista Briscola \u00e8 doppiato da Frank Muir. In Italia invece da Patrizio Prata.\nLa sigla \u00e8 presente nell'album del 1999 \"Fivelandia 1999\". Il brano \u00e8 stato scritto da Alessandra Valeri Manera e Silvio Amato."}
{"id": "2190125", "revid": "9", "url": "https://it.wikipedia.org/wiki?curid=2190125", "title": "Regine Moesenlechner", "text": ""}
{"id": "2190126", "revid": "320578", "url": "https://it.wikipedia.org/wiki?curid=2190126", "title": "Charles Lennox", "text": ""}
{"id": "2190133", "revid": "339392", "url": "https://it.wikipedia.org/wiki?curid=2190133", "title": "Archibald Philip Primrose", "text": ""}
{"id": "2190135", "revid": "767487", "url": "https://it.wikipedia.org/wiki?curid=2190135", "title": "Baungon", "text": "Baungon \u00e8 una municipalit\u00e0 di Terza classe delle Filippine, situata nella Provincia di Bukidnon, nella Regione del Mindanao Settentrionale.\nBaungon \u00e8 formata da 16 baranggay:"}
{"id": "2190139", "revid": "183694", "url": "https://it.wikipedia.org/wiki?curid=2190139", "title": "Kalle V\u00e4is\u00e4l\u00e4", "text": "Fu professore di matematica presso l'Universit\u00e0 di Tartu (1919), l'Universit\u00e0 di Turku (1922), quindi il Politecnico di Helsinki e l'Universit\u00e0 di Helsinki (1938).\n\u00c8 considerato un forte innovatore del metodo di istruzione della matematica in Finlandia.\nV\u00e4is\u00e4l\u00e4 si interess\u00f2 di lingua esperanto, e fu attivo nel movimento esperantista.\nEbbe due fratelli, Vilho e Yrj\u00f6, anch'essi attivi nel campo dell'esperanto, nonch\u00e9 membri di rilievo della comunit\u00e0 scientifica finlandese. Il padre dei tre, Johannes Weisell (\"V\u00e4is\u00e4l\u00e4\" \u00e8 una finlandizzazione di tale cognome), era stato a sua volta uno dei pi\u00f9 insigni volapukisti della Finlandia."}
{"id": "2190146", "revid": "121836", "url": "https://it.wikipedia.org/wiki?curid=2190146", "title": "Thomas Seymour", "text": ""}
{"id": "2190150", "revid": "71433", "url": "https://it.wikipedia.org/wiki?curid=2190150", "title": "RKO 281", "text": ""}
{"id": "2190152", "revid": "599", "url": "https://it.wikipedia.org/wiki?curid=2190152", "title": "Algebre di incidenza", "text": ""}
{"id": "2190153", "revid": "121836", "url": "https://it.wikipedia.org/wiki?curid=2190153", "title": "William Petty (politico)", "text": ""}
{"id": "2190156", "revid": "16758", "url": "https://it.wikipedia.org/wiki?curid=2190156", "title": "Sch\u00fcco Arena", "text": ""}
{"id": "2190158", "revid": "666668", "url": "https://it.wikipedia.org/wiki?curid=2190158", "title": "Fotbal Club CIP Deva", "text": "Il Fotbal Club CIP Deva \u00e8 stata una societ\u00e0 di calcio a 5 romena con sede a Deva.\nStoria.\nFondata nel 2001 a Deva, ha vinto tre campionati romeni (2005-06, 2006-07, 2008-09), una Coppa nazionale (2006-07) e una Supercoppa (2009). In Coppa UEFA, i biancoblu hanno raggiunto il turno \u00e9lite in due occasioni: nel 2006-07 e quindi nel 2007-08. In quest'ultima edizione il CIP Deva \u00e8 rimasto fuori dalla fase finale solamente dopo la sconfitta con i futuri campioni del ."}
{"id": "2190159", "revid": "486946", "url": "https://it.wikipedia.org/wiki?curid=2190159", "title": "Cip Deva", "text": ""}
{"id": "2190160", "revid": "486946", "url": "https://it.wikipedia.org/wiki?curid=2190160", "title": "CIP Deva", "text": ""}
{"id": "2190162", "revid": "767487", "url": "https://it.wikipedia.org/wiki?curid=2190162", "title": "Girl Boss Guerilla", "text": " \u00e8 un film del 1972, diretto da Norifumi Suzuki. \u00c8 considerato uno dei primi esempi del sottogenere pinky violence, ed \u00e8 il terzo film della serie \"Girl Boss\".\nTrama.\nSachiko \u00e8 la leader di una gang di motocicliste, appena arrivate a Kyoto da Shinjuku. Le ragazze vogliono appropriarsi della citt\u00e0 e si scontrano prima con una gang maschile, quindi con una femminile capitanata da Rikka. Con l'aiuto di Nami, Sachiko riesce a battere Rika e le ragazze ottengono il controllo di tutte le gang della citt\u00e0, iniziando a ricattare preti e monaci buddisti.\nL'avvento delle ragazze in citt\u00e0 per\u00f2 non garba alla yakuza, che presto fa sentire la propria voce, e inizia a tormentare le ragazze. Sachiko intanto si innamora di un pugile, e quando la yakuza lo uccider\u00e0 la sua vendetta sar\u00e0 spietata.\nHome Video.\nNel 2005, \"Girl Boss Guerilla\" usc\u00ec per la prima volta in DVD, in un'edizione restaurata e rimasterizzata, in un cofanetto intitolato \"The Pinky Violence Collection\", pubblicato dalla Panik House, con sottotitoli in lingua inglese."}
{"id": "2190163", "revid": "729019", "url": "https://it.wikipedia.org/wiki?curid=2190163", "title": "Battaglia di L'Ouleries", "text": "La battaglia di L'Ouleries \u00e8 stata una battaglia della prima guerra di Vandea combattuta l'28 marzo 1794 al castello di L'Ouleries, vicino Vezins.\nLa battaglia.\nIl 25 marzo 1794, approfittando della ritirata dell'esercito vandeano di Jean Nicolas Stofflet di fronte alla colonna di Louis Grignon, la decima colonna infernale comandata dal generale Joseph Crouzat part\u00ec da Cholet con l'ordine di setacciare la foresta di Vezins. I repubblicani non vi trovarono che feriti, donne e bambini che furono subito massacrati: si contarono 1.200 vittime.\nStofflet seppe quanto accaduto solo due giorni pi\u00f9 tardi e appena saputo del massacro, i suoi soldati gridavano vendetta per gli omicidi compiuti sulle loro famiglie. Il giorno dopo riun\u00ec le sue truppe insieme a quelle di Bernard de Marigny, e attaccarono il castello di L'Ouleries dove la colonna di Crouzat si era stanziata. I vandeani attaccarono i repubblicani costringendoli rapidamente alla fuga, molti di loro si arresero ma la collera di molti vandeani non li risparmi\u00f2 e vennero giustiziati, molte centinaia di repubblicani vennero uccisi in questa battaglia."}
{"id": "2190166", "revid": "318966", "url": "https://it.wikipedia.org/wiki?curid=2190166", "title": "Amminotransferasi", "text": ""}
{"id": "2190167", "revid": "287204", "url": "https://it.wikipedia.org/wiki?curid=2190167", "title": "Henry Grey", "text": ""}
{"id": "2190168", "revid": "121836", "url": "https://it.wikipedia.org/wiki?curid=2190168", "title": "Henry Grey, I duca di Sufflok", "text": ""}
{"id": "2190170", "revid": "92723", "url": "https://it.wikipedia.org/wiki?curid=2190170", "title": "Madonna Incaldana", "text": "La Madonna Incaldana (anche detta Madonna del Belvedere o La Prodigiosa) \u00e8 un antico dipinto su tavola in stile bizantino, ubicato nel Santuario di Maria Santissima Incaldana della citt\u00e0 di Mondragone, in provincia di Caserta.\n\u00c8 venerata dalla Chiesa cattolica ed \u00e8 considerata la patrona della citt\u00e0 di Mondragone.\nStoria e leggenda.\nLe origini storiche di questo dipinto ligneo affondano le proprie radici nella leggenda e nella mistificazione perpetrata dai vari racconti di tradizione popolare e orale.\nPer questo non si conosce n\u00e9 il periodo in cui venne creato n\u00e9 da chi fu dipinto. Venne probabilmente realizzato da qualche devoto monaco nel XIV secolo, che in quel tempo stavano colonizzando i monti locali.\nInfatti, probabilmente sin dalle origini, il dipinto venne custodito all'interno della cosiddetta chiesetta del Belvedere, un piccolo edificio di culto costruito intorno al XIII secolo e situato alle falde di un rilievo montuoso. In questo periodo, l'icona sacra divenne nota sotto il nome di \"Madonna del Belvedere\".\nQuesti luoghi situati lungo le coste marine, cos\u00ec come lo era quella che poi divenne Mondragone, erano a quel tempo facile preda delle barbare scorribande e devastazioni dei Turchi Ottomani. \u00c8 per questo che nell'antico Regno di Napoli venne costituito un sistema difensivo di torri costiere, proprio per arginare e contrastare queste incursioni.\nSecondo la tradizione, durante uno di questi attacchi, gli invasori avrebbero appiccato un incendio in quell'antico santuario retto sin dal XVI secolo dai Padri Carmelitani. Nell'incendio venne arsa alle fondamenta quasi totalmente l'antica chiesetta, ma a salvarsi illeso, inaspettatamente e \"miracolosamente\", fu proprio quel dipinto raffigurante la Madonna. L'icona fu ritrovata qualche tempo dopo l'incendio da una pastorella, la quale si era trovata a pascolare le sue pecore l\u00ec vicino. Fu probabilmente da questo evento che l'icona prese anche il nome di \"La Prodigiosa\".\nNel 1624, tuttavia, sotto la costante minaccia di attacchi e la posizione rurale in cui si trovava la chiesetta, spinsero i rettori ad abbandonarla e spostarsi nei centri abitati. Cos\u00ec, sempre secondo la tradizione, dopo l'abbandono dell'edificio di culto, si narra che l'icona fosse divenuta oggetto di una contesa tra i paesi limitrofi alla chiesetta e che ne rivendicavano il possesso. Scoppiata la lite tra le popolazioni, alla fine si decise di risolverla collocando il quadro su un carro trainato da una coppia di buoi e di affidarsi alla sorte, lasciando liberi i bovini senza guida alcuna e di far scegliere loro il luogo dove collocare il sacro dipinto. Liberati gli animali, questi imboccarono la strada per Mondragone e vi si diressero. Lungo la strada si fermarono nella zona dell'Incaldana, dalla quale prese il nome l'icona: infatti, questi luoghi sono ricchi di sorgenti d'acqua sulfurea e per questo soprannominato \"Incaldana\" (in caldana). In questa zona, all'incrocio della strada che attualmente porta alla cava di pietra, i buoi si accasciarono e \nmorirono.\nA seguito di questo evento, la popolazione locale dovette pensare che si trattasse di un segnale con il quale la Madonna stessa avesse voluto indicare il luogo dove avrebbe preferito dimorare.\nL'icona, quindi, giunta a Mondragone, venne collocata all'interno della Chiesa Madre e collegiata di San Giovanni Battista, un importante edificio di culto costruito dalla famiglia Carafa nel XVI secolo. Quest'ultimo, proprio per questa illustre presenza, diverr\u00e0 noto come Santuario di Maria Santissima Incaldana. Ancora oggi l'icona \u00e8 custodita in questo luogo.\nPer tradizione, si dice che i due buoi, che per l'appunto eseguirino il trasporto dell'icona della dalla Chiesetta del Belvedere a Mondragone, vennero sepolti proprio sotto il sagrato del Santuario dell'Incaldana.\nInoltre, nel luogo in cui si fermarono gli animali, venne fatta erigere una cappella, tutt'oggi esistente. Mentre nel posto preciso dove si ferm\u00f2 la processione che raccolse il dipinto e sulla pietra dove venne appoggiato quest'ultimo, fu posta a ricordo una croce di ferro che vi rimase visibile fino a poco prima della Seconda Guerra Mondiale.\nDescrizione.\nLa cosiddetta \"Madonna Incaldana\" \u00e8 un dipinto risalente probabilmente al XIV secolo e si presenta come un'opera in tipico stile bizantino, vista l'assenza di plasticit\u00e0 e di naturalismo, con immagini stilizzate, piatte, bidimensionali e dal forte carattere religioso.\nL'icona sacra \u00e8 un manufatto pittorico realizzato su di una tavola di legno e rappresenta una tipica raffigurazione della Madonna col Bambino. Le due figure umane occupano tutta la zona centrale del quadro.\nLa figura di Maria \u00e8 rappresentata in posizione frontale, seduta, e si presenta ricoperta dalla testa ai piedi da un abito di colore blu scuro, il quale la ricopre totalmente e lascia intravedere di lei solamente il volto, le mani e il seno destro. Al disotto di quest'abito si intravede un'altra veste di colore rosso, di una tonalit\u00e0 simile al borgogna; quest'ultima, della quale si vede solamente la manica e una porzione triangolare alla base del collo, \u00e8 ulteriormente decirata ai polsi e al collo da una banda di colore verdognolo e rifinita ai bordi superiore inferiore da due file di puntini bianchi. Il viso \u00e8 stilizzata e di forma tondeggiante, con occhi molto grandi e profondi, con labbra piccole e con naso diritto e sottile. La testa, ricoperta dalla cuffia dell'abito blu, \u00e8 cinta da una corona d'oro ed \u00e8 centrata in un'aureola dorata bidimensionale (essa, infatti, appare come una circonferenza). Infine, con le due dita (indice e medio) della mano sinistra porge il seno destro alla bocca del figlio Ges\u00f9, che ella tiene seduto in grembo e lo sorregge col braccio e la mano destra. Le due mani della Madonna sono rappresente \"benedicenti\". La figura totale di Maria \u00e8 visibilmente sproporzionata, in quanto gli arti superiori sono troppo piccoli rispetto al resto del corpo, mentre la testa, al contrario, \u00e8 molto pi\u00f9 grande; inoltre, il seno scoperto \u00e8 situato in posizione troppo centrale, quasi in zona sternale.\nGes\u00f9, invece, \u00e8 rivolto verso destra, inquadrato di tre quarti ma privo di proporzione e profondit\u00e0. \u00c8 vestito con un abito colorato in una tinta tendente al marrone, ricamato ai polsi e al collo da una fila di punti bianchi, simili a perle. Ges\u00f9, poi, \u00e8 avvolto da ulteriore abito, simile a una tunica di colore verdastra-marroncina, e dal quale fuoriesce una sottoveste, probabilmente facente parte al primo abito. Le parti scoperte del Bambino sono la testa, le mani e il piede sinistro nudo. I capelli sono marroni e ricci, gli occhi grandi, il naso diritto e sottile, l'orecchio destro \u00e8 l'unico visibile ed \u00e8 piatto, pieno e privo di tutte quelle curvature e cavit\u00e0 naturali. La bocca \u00e8 piccola e al suo labbro inferiore \u00e8 poggiato il capezzolo del seno materno. Poi, la testa \u00e8 centrata in un'aureola dorata e attraversata da una banda trasversale di colore arancio. Infine, la mano destra \u00e8 attaccata al petto e in modalit\u00e0 benedicente, mentre l'altra \u00e8 vicina a quella sinistra materna e presenta il pollice e l'indice aperti e le altre tre dita piegate nel palmo.\nEntrambe le figure hanno sui loro capi due corone metalliche d'oro e pietre preziose, dono dei fedeli, ma in origine solo Maria aveva dipinta la corona, ancora oggi visibile sotto quella di metallo.\nSullo sfondo color bruno, \u00e8 possibile intravedere in basso una specie di pavimento a quadri e, ai lati del volto di Maria, scritto con lettere greche le parole \"\u039c\u03a1\" e \"\u0398\u03a5\", che sono un'abbreviazione di \"\u039c\u03ae\u03c4\u03b7\u03c1 (\u03c4\u03bf\u03c5) \u0398\u03b5\u03bf\u1fe6\" (letteralmente \"Madre di Ges\u00f9\", e rappresentante il titolo mariano \"\"\u0398\u03b5\u03bf\u03c4\u03cc\u03ba\u03bf\u03c2\", \"Theot\u00f3kos\"\").\nCulto.\nLa sacra icona, incorniciata con una spessa e vistosa cornice in argento, \u00e8 custodita nel Santuario di Maria Santissima Incaldana (chiamato comunemente Vescovado), nella cappella in fondo alla navata di destra, in una teca di vetro incastonata nella parete sopra un altare.\nIl dipinto viene esposto solennemente durante la ricorrenza di Pasqua ed in questo periodo il quadro viene tolto dalla custodia nella cappella di destra, per essere esposto nella navata centrale della chiesa tutta la settimana. Prima di questa settimana vengono installate le \"luminarie\" nelle vie principali, nelle piazze e sulla facciata del santuario di Maria Santissima Incaldana, poich\u00e9 il marted\u00ec dopo Pasqua \u00e8 la festa della Madonna (festa cittadina) e nel paese si festeggia per tutta la settimana con vari eventi. Durante questa settimana \u00e8 usuale per i fedeli che si recano al santuario, dopo la messa, uscire senza dare le spalle al quadro della Madonna. Alla fine della settimana il quadro viene ricollocato nella sua cappella e i fedeli sono soliti baciare il quadro durante lo spostamento.\nOgni Luned\u00ec dell'Angelo (Pasquetta) una copia del dipinto della Madonna Incaldana viene portato dal Santuario del Belvedere al Vescovado, in una processione che ricorda la tradizionale leggenda. Infatti, il quadro \u00e8 posto su un carro con due grossi buoi bianchi, in ricordo dei due animali che trasportarono l'icona fino a Mondragone.\nIl dipinto originale esce dal santuario soltanto ogni venticinque anni, salvo eventi straordinari, ed \u00e8 portato solennemente in processione a spalla per la citt\u00e0 di Mondragone.\nCuriosit\u00e0.\nIl francobollo.\nIl 1\u00ba aprile 2006 venne comunicato dalle Poste italiane l'emissione di un francobollo raffigurante proprio la Madonna Incaldana. Francobollo ordinario, esso \u00e8 appartenente alla serie tematica \"Il Patrimonio Artistico e Culturale Italiano\". Le dimensioni sono le seguenti: 40\u00d748 mm (formato carta), 36\u00d744 mm (formato stampa), 13\u00d713\u00bc (dentellatura). La tiratura \u00e8 stata di 3.500.000 esemplari; con il formato foglio di tiratura 25.000 esemplari e del valore di 11,25 \u20ac.\nLa vignetta riproduce l'icona sacra con intorno ad essa le leggende \" e \"\", la scritta\" \" in basso a sinistra ed il valore \"\u20ac 0,45\" in basso a destra.\nL'\"altra\" Madonna Incaldana.\nLa celebre \"Madonna Incaldana\", protettrice della citt\u00e0 di Mondragone, tuttavia, \u00e8 anche nota per essere \"mutata nel tempo\".\nInfatti, sino agli Anni '50 del XX secolo nel Santuario di Maria Santissima Incaldana venne venerata una diversa immagine della Madonna, sicuramente pi\u00f9 \"moderna\", per molti versi meno interessante da un punto di vista storico-artistico.\nEssa rassomigliava ad una delle tante \"Madonna col Bambino\" facenti parte della tradizionale storia dell'arte italiana. Ma i lavori di restauro portarono alla scoperta di un \"dipinto nel dipinto\": infatti, sotto il primo strato di pittura venne scoperta e ritrovata l'autentica e antica immagine della Madonna di Mondragone (e che, restaurata, \u00e8 quella che si vede oggi, cos\u00ec come in passato).\nSecondo il mons. Riccardo Luberto, all'epoca parroco-rettore del Santuario, probabilmente l'antica immagine venne protetta proprio dall'altro dipinto successivo."}
{"id": "2190171", "revid": "121836", "url": "https://it.wikipedia.org/wiki?curid=2190171", "title": "Richard Neville", "text": ""}
{"id": "2190176", "revid": "287204", "url": "https://it.wikipedia.org/wiki?curid=2190176", "title": "Monologo drammatico", "text": "Un monologo drammatico \u00e8 un monologo, realizzato sotto forma di testo poetico, nel quale un personaggio, l'unico a parlare, si rivolge ad uno o pi\u00f9 interlocutori ed eventualmente interagisce con essi. Per questa ragione, il monologo drammatico si differenzia dal soliloquio, nel quale il personaggio, invece, parla a s\u00e9 stesso.\nIn definitiva, il monologo drammatico \u00e8 una forma autonoma di espressione teatrale, fiorita in et\u00e0 vittoriana, collegata storicamente al soliloquio usato nel teatro elisabettiano, ma distinta da esso.\nQuesta forma espressiva \u00e8 stata impiegata, nella letteratura inglese, sia in poesia, sia nel teatro.\nDefinizioni.\nPrecisamente, sono queste le tre caratteristiche che M. H. Abrams attribuisce al monologo drammatico:\nTuttavia, altri autori hanno dato definizioni alternative sul monologo. \nCaratteristiche.\nTramite il monologo drammatico, l'autore pu\u00f2 dare al pubblico la possibilit\u00e0 di entrare all'interno dei pensieri del personaggio e di conoscerne meglio il carattere; allo stesso tempo, pu\u00f2 delineare in breve una trama secondaria, cui il monologo fa riferimento. Una delle caratteristiche pi\u00f9 affascinanti del monologo drammatico, infatti, \u00e8 la capacit\u00e0 di evocare un'intera storia presentandone al lettore solo una parte (quella che viene raccontata nel monologo stesso); sta al lettore cercare di ricostruire questa storia, sulla base di ci\u00f2 che viene detto. \nPer questo motivo, l'uso del monologo drammatico in poesia pu\u00f2 essere considerato un tentativo di trasportare in questo genere letterario molte delle caratteristiche del genere teatrale.\nColui che inscena il monologo non \u00e8 mai l'autore, ma un personaggio.\nUn'altra differenza con il soliloquio \u00e8 la seguente: il soliloquio costituisce, di solito, un momento di pausa per il lettore: un personaggio si ferma a riflettere prima di prendere una decisione che porter\u00e0 avanti la narrazione. Un monologo drammatico, invece, cambia completamente la prospettiva del lettore, perch\u00e9 quest'ultimo viene improvvisamente messo a confronto con una grande quantit\u00e0 di informazioni che apprende sul personaggio e sulla storia. In altre parole, pur restando egualmente \"ferma\" la narrazione nei due casi, il punto di vista del lettore sul personaggio e/o sulle vicende narrate resta quasi invariato dopo un soliloquio, ma cambia completamente dopo un monologo drammatico.\nIn letteratura.\nRomanticismo.\nTra coloro che hanno influenzato maggiormente il monologo drammatico si annoverano i poeti romantici. \u00c8 vero che le lunghe poesie tipiche del periodo romantico non sono monologhi drammatici, nel senso che esse, per la maggior parte, non si concretizzano in una narrazione concentrata sul personaggio, sul piano psicologico ; tuttavia, \u00e8 anche vero che opere come \"Tintern Abbey\" di William Wordsworth e \"Mont Blanc\" di Percy Bysshe Shelley offrono un modello di osservazione psicologica mirata e di ricerca filosofica (o pseudo-filosofica) descritta in uno specifico contesto.\nRomanzo e teatro.\nAnche il genere romanzesco e il teatro hanno avuto importanti influenze sul monologo drammatico, che \u00e8 stato usato soprattutto come mezzo per definire il carattere dei personaggi, esprimere il loro personale punto di vista e offrire al pubblico uno sguardo pi\u00f9 vicino alle loro sensazioni interiori.\nInoltre, nel romanzo, i monologhi drammatici vengono utilizzati anche per\nIl periodo vittoriano.\n\u00c8 durante il periodo vittoriano che la fama del monologo drammatico raggiunge il suo culmine. \nAlcuni esempi celebri:\nAltre opere famose:\nNel teatro.\nTra gli esempi di monologo drammatico nel teatro:"}
{"id": "2190181", "revid": "287204", "url": "https://it.wikipedia.org/wiki?curid=2190181", "title": "Bruno de Heceta", "text": "Contesto storico.\nLa pretesa spagnola di avere il possesso del Alaska e Pacifico nord-occidentale risale al 1493, con la bolla papale \"Inter Caetera\" ed i diritti contenuti nel Trattato di Tordesillas del 1494. Questi due atti formali diedero alla Spagna i diritti esclusivi di colonizzare tutto l'emisfero occidentale (escluso il Brasile), compresa la West Coast dell'America settentrionale. La prima spedizione europea a raggiungere la costa occidentale fu guidata dallo spagnolo Vasco N\u00fa\u00f1ez de Balboa, che la raggiunse a Panama nel 1513. Balboa reclam\u00f2 l'oceano Pacifico per conto della Corona Spagnola, cos\u00ec come tutte le terre che lo toccavano. L'azione di Balboa rafforz\u00f2 le pretese spagnole.\nConfidando in questi diritti, l'impero spagnolo non esplor\u00f2 n\u00e9 colonizz\u00f2 la costa dell'America settentrionale nei 250 anni che seguirono l'impresa di Balboa. Alla fine del Settecento, per\u00f2, si seppe che gli imperi russo e britannico erano giunti sulla costa. La Spagna, decisa a rivendicarne il possesso, decise di inviare spedizioni per capire l'estensione degli insediamenti russi e britannici.\nLa spedizione di esplorazione.\nUna prima spedizione (con una sola nave, una Fregata) guidata da Juan Jos\u00e9 P\u00e9rez Hern\u00e1ndez part\u00ec nel 1774, ma non arriv\u00f2 tanto a nord quanto si sperava. Quando un gruppo di ufficiali provenienti dalla Spagna approd\u00f2 alla base navale di San Blas, Messico, il vicer\u00e9 incaric\u00f2 uno di loro, Heceta, di guidare una seconda spedizione. Questa volta furono usate due navi, la vecchia fregata \"Santiago\" ed una piccola nave che avrebbe potuto navigare in acque poco profonde.\nAd accompagnare e scortare Heceta fu la nave \"Nuestra Se\u00f1ora de Guadalupe\" (solitamente nota come \"Se\u00f1ora\"), inizialmente sotto il comando di Juan de Ayala. Lo schooner di 11 metri ed il suo equipaggio di 16 uomini avrebbero mappato la costa, e avrebbero potuto sbarcare in luoghi impossibili per la grande \"Santiago\" della precedente spedizione. La spedizione fu quindi in grado di reclamare tutte le terre toccate a nord del Messico.\nLe due navi navigarono insieme verso nord fino a Point Grenville (Washington), chiamato allora \"Punta de los Martires\" da Heceta a causa di un attacco dei locali Nativi americani, i Quinault.\nFu il primo europeo a vedere la foce del fiume Columbia. Durante il viaggio di ritorno, con a disposizione solo la \"Santiago\" ed una ciurma ridotta, Heceta scopr\u00ec una grande baia. Tent\u00f2 di entrarci, ma le forti correnti lo impedirono. La ciurma era tanto ridotta da non riuscire a manovrare l'ancora, e quindi l'attesa di condizioni migliori diventava complicata. Egli scrisse che le forti correnti lo portavano a credere che si trattasse della foce di un grande fiume, o un passaggio per un altro mare. In seguito si scopr\u00ec essere lo stretto di Juan de Fuca. Chiam\u00f2 la baia \"Bahia de la Asunci\u00f5n\", e stil\u00f2 una mappa di quello che poteva vedere da fuori della baia. In futuro molte mappe spagnole avrebbero riportato l'estuario del Columbia col nome di \"Entrada de Hezeta\", \"Rio de San Roque\", ed altre varianti simili.\nCome deciso in partenza, la compagnia si divise la sera del 30 luglio 1775, con la \"Santiago\" che proseguiva in quello che oggi \u00e8 il confine tra Washington e Canada. La \"Se\u00f1ora\" (ora con l'ufficiale in seconda Juan Francisco de la Bodega y Quadra al timone) risali' la costa secondo gli ordini, fino a raggiungere la posizione di 59\u00b0 Nord di latitudine il 15 agosto, entrando nel Sitka Sound nei pressi dell'attuale citt\u00e0 di Sitka, in Alaska. Fu qui che gli spagnoli eseguirono numerosi \"atti di Sovranit\u00e0\", dando il nome e reclamando \"Puerto de Bucareli\" (baia di Bucareli), \"Puerto de los Remedios\" ed il monte San Jacinto, rinominato poi Mount Edgecumbe dall'esploratore britannico James Cook, tre anni dopo.\nDurante il viaggio la ciurma dovette affrontare numerosi problemi, tra cui la scarsit\u00e0 di cibo e lo scorbuto. L'8 settembre le navi si riunirono dirigendosi a sud, verso San Blas.\nIn seguito Heceta fece ritorno in Europa, combattendo numerose battaglie navali contro Francia e Gran Bretagna. Mori' nel 1807 con il grado di tenente generale.\nHeceta Head, sulla costa dell'Oregon, prende da lui il nome, cos\u00ec come il vicino faro, l'Heceta Head Light."}
{"id": "2190182", "revid": "19933", "url": "https://it.wikipedia.org/wiki?curid=2190182", "title": "Bruno de Hezeta", "text": ""}
{"id": "2190183", "revid": "339392", "url": "https://it.wikipedia.org/wiki?curid=2190183", "title": "Sonno dei morti", "text": ""}
{"id": "2190191", "revid": "121836", "url": "https://it.wikipedia.org/wiki?curid=2190191", "title": "Spencer Compton", "text": ""}
{"id": "2190192", "revid": "287204", "url": "https://it.wikipedia.org/wiki?curid=2190192", "title": "FINA Water Polo World League 2009 (maschile)", "text": "La World League maschile di pallanuoto 2009 \u00e8 stata l'8\u00aa edizione della manifestazione che organizzata annualmente dalla FINA. Si \u00e8 disputata in due fasi, un turno preliminare e la cosiddetta \"Super Final\", svoltasi in Montenegro.\nAl turno preliminare hanno partecipato 18 nazionali suddivise in tre zone geografiche: Europa, Asia/Oceania e Africa. Per quanto riguarda le Americhe l'unica nazionale ammessa \u00e8 stata quella degli Stati Uniti che si \u00e8 automaticamente qualificata alla fase finale senza partecipare a turni preliminari.\nTurno di qualificazione.\nEuropa.\nIl torneo europeo \u00e8 suddiviso in tre gironi da 3 e 4 squadre ciascuno. Si gioca secondo la modalit\u00e0 andata e ritorno e si qualificano alla fase finale le prime di ciascun girone. Il Montenegro \u00e8 gi\u00e0 qualificato automaticamente in qualit\u00e0 di nazione ospitante, ma \u00e8 comunque inquadrato nel gruppo B del turno preliminare, dove pertanto, accanto al Montenegro, si qualifica la nazione meglio classificata delle due rimanenti. In origine erano incluse anche la plurimedagliata nazionale ungherese e la neonata britannica (inquadrate rispettivamente nel gruppo A e nel gruppo B), in seguito ritiratesi.\nIl totale delle squadre europee qualificate alla fase finale sar\u00e0 cos\u00ec di 4.\nGruppo A.\n21 gennaio\n17 febbraio\n10 marzo\n14 aprile\n5 maggio\n12 maggio\nGruppo B.\n21 gennaio\n17 febbraio\n10 marzo\n15 aprile\n5 maggio\n12 maggio\nGruppo C.\n21 gennaio\n17 febbraio\n10 marzo\n31 marzo\n14 aprile\n5 maggio\n8 maggio\n12 maggio"}
{"id": "2190196", "revid": "125752448", "url": "https://it.wikipedia.org/wiki?curid=2190196", "title": "Alberto Negrin", "text": "Biografia.\nNato a Casablanca nel 1940 da genitori di origine ebraica che avevano abbandonato l'Italia durante il fascismo, torna in Italia subito dopo la fine della guerra, consegue la maturit\u00e0 classica e compie studi di filosofia all'Universit\u00e0 Statale di Milano. Contemporaneamente frequenta la scuola per interpreti e con alcuni compagni dei corsi allestisce al Centro Pavoniano, il 28 marzo 1962, \"Chicken Soup with Barley\" in lingua originale ottenendo un buon successo. Appassionato di fotografia, collabora in questa veste a numerose pubblicazioni (tra cui \"Storia Illustrata\", \"Panorama\", \"L'Espresso\", \"L'Europeo\"). Nel 1962, dopo alcune esperienze teatrali, entra al \"Piccolo Teatro\", dove \u00e8 assistente alla regia di Giorgio Strehler, Orazio Costa, Virginio Puecher.\nDal 1965 a tutt'oggi, ha firmato molte regie per il \"Piccolo\", e nel 1969, sempre per il Piccolo, si cimenta nella realizzazione del film-inchiesta \"Operai\". Dal 1968 si dedica anche al cinema ed alla tv, con la realizzazione di inchieste, sceneggiati e fiction tratte da opere letterarie o di carattere biografico. Tra i suoi primi lavori lo sceneggiato per ragazzi \"Il gatto con gli stivali\" (1969), \"Racket\", un'inchiesta del 1972 sul reclutamento di manodopera clandestina da parte della mafia, \"Il picciotto\" (1973), \"La promessa\", dall'omonimo testo di Friedrich D\u00fcrrenmatt.\nNegli anni ottanta realizza altri sceneggiati per la tv, come \"La quinta donna\" tratto da un romanzo di Maria Fagyas e la serie \"Io e il Duce\" (1985), sulle vicende private di Benito Mussolini. Del 1988 \u00e8 il kolossal \"Il segreto del Sahara\", ispirato dai romanzi di Emilio Salgari. Nel 1990 gira una coproduzione italo-statunitense: \"L'Achille Lauro - Viaggio nel terrore\" con Burt Lancaster.\nNegli anni novanta e duemila prosegue la sua opera di realizzazione di miniserie televisive dedicate a grandi personaggi, come \"Perlasca - Un eroe italiano\", \"Gino Bartali - L'intramontabile\" e \"Pane e libert\u00e0\", ritratto delle vicende umane e politiche del sindacalista Giuseppe Di Vittorio; si segnalano anche le serie \"Una questione privata\" (dall'omonimo romanzo di Beppe Fenoglio), \"I guardiani del cielo\", serie di Rai Uno ambientata in Medio Oriente, \"Il cuore nel pozzo\" (2005) e \"L'ultimo dei Corleonesi\" (2007), sempre per Rai 1."}
{"id": "2190197", "revid": "287204", "url": "https://it.wikipedia.org/wiki?curid=2190197", "title": "Pic de Neige Cordier", "text": "Il Pic de Neige Cordier, \u00e8 una montagna delle Alpi del Delfinato alta 3614 ; appartiene al massiccio des \u00c9crins.\nPrende il nome dall'alpinista francese Henri Cordier.\nCaratteristiche.\nIl versante sud della montagna scende nel Glacier Blanc mentre quello nord-est scende nel Glacier d'Arsine.\nSalita alla vetta.\nLa salita, riservata ad alpinisti equipaggiati, \u00e8 piuttosto facile. Raggiunto il rifugio del Glacier Blanc si percorre il ghiacciaio omonimo, salendo poi per un largo e breve canale di neve, (35\u00b0 di pendenza) fino alla cresta rocciosa, che si segue con brevi passaggi di I grado fino in vetta."}
{"id": "2190199", "revid": "320578", "url": "https://it.wikipedia.org/wiki?curid=2190199", "title": "Heidi Zeller-Baehler", "text": ""}
{"id": "2190200", "revid": "121836", "url": "https://it.wikipedia.org/wiki?curid=2190200", "title": "Edmondo di Langley", "text": ""}
{"id": "2190203", "revid": "287204", "url": "https://it.wikipedia.org/wiki?curid=2190203", "title": "Edoardo di York", "text": "Col nome Edoardo di York sono conosciuti i seguenti personaggi appartenenti al Casato di York:\nRe d'Inghilterra:"}
{"id": "2190205", "revid": "279132", "url": "https://it.wikipedia.org/wiki?curid=2190205", "title": "Fisiochinesiterapia", "text": ""}
{"id": "2190206", "revid": "1442080", "url": "https://it.wikipedia.org/wiki?curid=2190206", "title": "Calcio agli Island Games 2005 - Torneo femminile", "text": "Il torneo di calcio femminile agli Island Games 2005, che si sono svolti nelle Isole Shetland, fu la terza edizione della competizione. I 15 incontri si svolsero tra il 10 ed il 15 luglio 2005 e videro la vittoria finale delle Isole F\u00e6r \u00d8er, terzo titolo consecutivo.\nFormato.\nFu giocato da 6 squadre e prevedeva un girone all'italiana con gare di sola andata.\nCampione.\nCampione Island Games 2005\nISOLE F\u00e6R \u00d8ER(Terzo titolo)"}
{"id": "2190207", "revid": "287204", "url": "https://it.wikipedia.org/wiki?curid=2190207", "title": "Laurea in Informatica", "text": "La Laurea in Informatica \u00e8 un titolo di studio, rilasciato tipicamente da un istituto di istruzione terziaria. Lo studio dell'Informatica prevede l'approfondimento dei fondamenti di teoria e di trattamento automatico dell'Informazione e della Computazione. Nonostante il grande pubblico sia spesso portato erroneamente a credere che tale corso di studi abbia quale obiettivo l'approfondimento del mondo dei calcolatori (Computer) e dei Linguaggi di programmazione, il calcolatore e lo sviluppo di software restano unicamente un mezzo attraverso cui si tratta, manipola e trasferisce l'informazione, e l'informatico non necessariamente deve essere un programmatore o tecnico dei calcolatori (viceversa, un programmatore o un tecnico riparatore di calcolatori non sono definibili automaticamente \"informatici\"). La capacit\u00e0 di risolvere problemi computazionali dal punto di vista formale ed astratto, e indipendentemente dallo specifico hardware o sistema di calcolo utilizzato, rende bagaglio necessario dell'informatico nozioni avanzate di matematica, algebra, logica ed anche elettronica.\nL'insegnamento universitario dell'informatica ha avuto una lunga evoluzione. Le prime aziende informatiche e gli enti governativi degli Stati Uniti d'America e del Regno Unito hanno cominciato le collaborazioni con le universit\u00e0 negli anni quaranta del secolo scorso. L'informatica \u00e8 entrata nel panorama dell'insegnamento universitario italiano alla fine degli anni sessanta. Fino alla riforma Gelmini del 2010 in Italia il Corso di Informatica apparteneva alla facolt\u00e0 di Scienze Matematiche, Fisiche e Naturali, in Inghilterra nella \"Mathematical, Physical and Life Sciences Division\" mentre in Francia viene insegnato nelle \"Facult\u00e9 des Sciences et technologie\" e anche nelle \"grandes \u00e9coles\".\nI corsi di laurea italiani di ingegneria informatica tendono ad essere degli ibridi di corsi di laurea pi\u00f9 specifici presenti in alcuni paesi esteri, tra cui quelli di lingua anglosassone: \"computer science\", ovvero informatica pura, \"information technology\", riconducibile all'ingegneria delle telecomunicazioni, \"software engineering\", ovvero ingegneria del software e \"computer engineering\". Sebbene quest'ultimo sia il corso di studi pi\u00f9 vicino all'ingegneria informatica italiana, nel corso di studi di quest'ultima vengono regolarmente inseriti insegnamenti propri delle altre, come, ad esempio, l'informatica teorica; l'intelligenza artificiale; lo studio delle reti di telecomunicazione e dei protocolli ad esse associati; lo studio dell'elettronica, delle reti logiche e delle componenti hardware dei calcolatori. \nPer quanto riguarda la durata dei corsi di studio, generalmente le lauree in Informatica o Ingegneria Informatica durano tre anni seguiti da due di Laurea magistrale, mentre fino al 2000 si trattava di lauree a ciclo unico di cinque anni. Dopo la laurea magistrale alcuni dipartimenti offrono corsi di dottorato in informatica.\nStoria.\nFin dagli anni sessanta alcuni dipartimenti di Matematica e Fisica possedevano i primi calcolatori, ma il loro utilizzo era riservato ai ricercatori. Solo successivamente l'informatica ha iniziato ad avere delle basi teoriche e uno spessore di letteratura sufficienti a giustificarne l'autonomia rispetto ad altri dipartimenti.\nItalia.\nI primi dipartimenti sono nati come costola dei dipartimenti di Matematica e Fisica, ma hanno attinto anche dalle facolt\u00e0 di Filosofia, dove si studiava la Logica in generale e pi\u00f9 specificamente la Teoria dei linguaggi formali e la Logica matematica.\nTra i primi a spingere per la creazione di un dipartimento autonomo fu Gianni Degli Antoni a Milano.\nL'ordinamento dei corsi ha subito diverse evoluzioni nel tempo:\nStruttura generale dei corsi.\nInghilterra.\nCambridge.\nIl corso dell'universit\u00e0 di Cambridge copre tutti gli aspetti dell'informatica moderna, insieme alla teoria sottostante e ai fondamenti di economia, giurisprudenza ed economia aziendale. Permette anche lo sviluppo di abilit\u00e0 pratiche, ad esempio programmazione (in vari linguaggi, come ad esempio ML, Java, C/C++, Prolog) e sistemi hardware (ad esempio progettazione di circuiti con Verilog).\nOxford.\nAll'universit\u00e0 di Oxford ci sono tre corsi di laurea che hanno una componente essenziale di informatica:\nInoltre, il dipartimento di informatica ha un numero di master ed un programma di ricerca che ha dei corsi di dottorato, per chi ha gi\u00e0 completato una laurea di primo livello o ha una esperienza simile.\nFrancia.\nIn Francia, il corso corrispondente alla laurea triennale italiana si chiama licence. Il corso di laurea in informatica si chiama quindi \"Licence d'informatique\".\nQuesto corso permette diverse specializzazioni: basi di dati, ingegneria del software, automazione della produzione industriale, informatica della gestione industriale, informatica scientifica, intelligenza artificiale, informatica dei microcomputer, reti informatiche.\nI primi due anni possono essere svolti attraverso un corso che si chiama \"brevet de technicien sup\u00e9rieur\" (BTS) o \"dipl\u00f4me universitaire de technologie\" (DUT) presso le scuole specializzate; il terzo anno pu\u00f2 essere svolto sia attraverso la \"licence\" che attraverso la \"licence professionelle\".\nGermania.\nNel campo dell'istruzione superiore in Germania, ci sono sia le universit\u00e0 che \"Hochschule\" e i \"Fachhochschulen\". Le \"Hochschule\" sono delle universit\u00e0 specializzate in ambiti ristretti e possono rilasciare lauree triennali e specialistiche ma non dottorati di ricerca. Una \"Fachhochschule\", \u00e8 una istituzione di insegnamento terziario ed \u00e8 solitamente specializzata in una area tematica, come ingegneria, tecnologia ed economia aziendale e rilasciano dei titoli accademici equivalenti alle lauree specialistiche ed ai master. Una \"Fachhochschule\" pu\u00f2 erogare autonomamente lauree triennali e specialistiche, mentre per il rilascio dei dottorati deve collaborare con le universit\u00e0.\nGli insegnamenti comprendono tipicamente i seguenti argomenti:\nOltre al contenuto classico l'informatica di oggi, a causa della sempre crescente diffusione e specializzazione, anche in larga misura unit\u00e0 integrate e inter-disciplinari, per lo pi\u00f9 sotto forma di un completamento a scelta dello studente. Presso le universit\u00e0 tedesche ci sono stati inizialmente dei corsi pi\u00f9 generali di informatica, successivamente gli studi interdisciplinari di tendenza vengono offerti in maniera crescente, ad esempio in bioinformatica, geoinformatica o informatica multimediale, nonch\u00e9 corsi per diventare un insegnante.\nItalia.\nVecchio ordinamento.\nLa vecchia laurea in Scienze dell'informazione era costituita da un corso di studi della durata di quattro anni in cui bisognava sostenere una ventina di esami.\nEra diviso in un primo biennio a carattere generale, molto somigliante al vecchio biennio di Ingegneria, con esami obbligatori di Analisi matematica 1 e 2, Fisica 1 e 2, Geometria, Algebra, Calcolo numerico, Probabilit\u00e0 e statistica, Ricerca operativa e alcuni esami di informatica: uno di programmazione (denominato Teoria a applicazioni delle macchine calcolatrici) e uno di Sistemi di elaborazione delle informazioni. \nIl secondo biennio, che includeva due insegnamenti fondamentali denominati Metodi di trattamento dell'informazione (di solito con contenuti di Informatica teorica) e Sistemi di elaborazione delle informazioni 2 (di solito dedicato allo studio dei sistemi operativi), consentiva una certa scelta dei corsi, in funzione di un indirizzo (Generale, Applicativo, Tecnico), con materie pi\u00f9 specialistiche, tra cui:\nLa vecchia laurea in Informatica, invece, era costituita da un corso di studi della durata di cinque anni in cui era necessario sostenere poco pi\u00f9 di 25 esami articolati su una o due unit\u00e0 didattiche, per un totale intorno alle 45 unit\u00e0 didattiche (ciascuna unit\u00e0 didattica equivale, approssimativamente, a 6 crediti del nuovo ordinamento). \nIl primo biennio era in sostanza identico a quello del corso di studi in Scienze dell'informazione. \nDiversi esami del triennio dipendevano dall'indirizzo degli studi (reti, sistemi informativi ecc.) ma gli insegnamenti cardine erano quelli che venivano impartiti anche nella vecchia laurea di Scienze dell'Informazione.\nNuovo ordinamento.\nIl Corso di studi relativo all'Informatica oggi \u00e8 suddiviso tra laurea (triennio, 180 crediti) e una laurea magistrale (biennio, 120 crediti). I primi due anni del triennio sono stati riorganizzati con l'impronta di quelli della vecchia laurea in Informatica ma hanno meno crediti di Matematica e Fisica. Si \u00e8 cercato di introdurre fin dall'inizio degli studi universitari pi\u00f9 Programmazione e maggiori conoscenze tecniche, per soddisfare le richieste del mondo del lavoro.\nPi\u00f9 precisamente esiste una suddivisione in varie classi di laurea che fanno riferimento alle due riforme che si sono susseguite: quella del D.M. 509/1999 e quella successiva del D.M. 270/2004.\nApprossimativamente la laurea (classe 26) copriva gli stessi esami della laurea in informatica del vecchio ordinamento (di 4 anni). In alcune universit\u00e0 non fu mai veramente attivata la laurea specialistica, sia per mancanza di iscritti sia perch\u00e9 subentr\u00f2 una nuova riforma.\nCon questa riforma \u00e8 stato ridotto il numero degli esami della laurea a parit\u00e0 di crediti poich\u00e9 venne ritenuto che nella precedente riforma la laurea di classe 26 avesse troppi esami concentrati in soli tre anni e solo una minoranza di studenti riusciva a terminare gli studi nei tempi previsti.\nLa normativa descrive le competenze che devono essere acquisite dagli studenti:\nLa laurea magistrale in Informatica pu\u00f2 essere seguita non solo dai laureati in Informatica, ma anche dai laureati in altre materie scientifico/tecnologiche affini (quali per esempio Matematica, Fisica, Statistica, Ingegneria ecc.).\nNel 2009 solo l'1,3% dei laureati italiani consegue un titolo in informatica contro una media nell'Unione europea del 3,4% (dati Eurostat).\nSintesi degli insegnamenti del corso di laurea.\nParallelismo con il corso di laurea in informatica ed ingegneria informatica.\nIl corso di laurea in informatica presenta molte similitudini con il corso di laurea in ingegneria informatica. Il primo ha una connotazione pi\u00f9 logico-matematica, in particolare studia i fondamenti scientifici dell'informatica (come la Teoria della complessit\u00e0 computazionale) e la loro applicazione per lo studio e la realizzazione di algoritmi, linguaggi, sistemi per la gestione di basi di dati, sistemi operativi, ecc. Il secondo intende formare ingegneri in grado di progettare sistemi informatici. A tal fine, approfondisce l'hardware (elettronica, elettrotecnica, fisica, ecc.) e l'integrazione dell'hardware con il software. In generale, se si \u00e8 interessati all'informatica come scienza pura allora il corso di laurea in informatica \u00e8 pi\u00f9 adatto; se invece si intende approfondire anche la progettazione di sistemi di trattamento automatico dell'informazione, allora il corso di laurea in ingegneria informatica \u00e8 la scelta migliore. Nonostante le differenze esistenti tra le due lauree, dottori in informatica e dottori in ingegneria informatica spesso si ritrovano a lavorare insieme sia nel mondo della ricerca che nelle professioni. Entrambe le lauree, informatica ed ingegneria informatica, danno accesso all'esame di stato per l'iscrizione all'ordine degli ingegneri senza alcuna limitazione.\nAttivit\u00e0 lavorativa.\nSecondo dati ISTAT nel 2013 gli occupati nel settore \"Tecnologie dell'Informazione e Comunicazione\" erano 551.000, con una variazione percentuale del -0,3% rispetto al 2008, corrispondente a duemila posti di lavoro in meno. Questi numeri comprendono tutti i lavoratori del settore, quindi sia diplomati che laureati in informatica o ingegneria informatica, che in altre discipline.\nProfessioni dell'informatica.\nTra le classificazioni delle professioni informatiche disponibili, ci sono:"}
{"id": "2190210", "revid": "121836", "url": "https://it.wikipedia.org/wiki?curid=2190210", "title": "Riccardo di York", "text": ""}
{"id": "2190218", "revid": "1862310", "url": "https://it.wikipedia.org/wiki?curid=2190218", "title": "Ombra", "text": "L'ombra \u00e8 l'area scura proiettata su una superficie da un corpo che, interponendosi tra la superficie stessa e una sorgente luminosa, impedisce il passaggio della luce.\nL'aspetto dell'ombra pu\u00f2 variare di molto a seconda delle condizioni ambientali e osservative: in assenza di atmosfera (come nello spazio) e di altre fonti luminose dirette o indirette, la quantit\u00e0 di luce che raggiunge la superficie in ombra \u00e8 esattamente zero, per cui l'ombra \u00e8 completamente nera. Nell'atmosfera terrestre, invece, la superficie in ombra riceve comunque una certa quantit\u00e0 di luce diffusa (variabile a seconda delle condizioni meteorologiche), per cui appare scura ma non completamente nera. Negli ambienti chiusi o con cielo nuvoloso o nebbia, poi, la luce diffusa costituisce la componente luminosa predominante: in questo caso le ombre sono molto sfumate o addirittura non osservabili del tutto.\nNel caso di una sorgente luminosa puntiforme, l'ombra ha contorni netti: ogni punto della superficie o \u00e8 illuminato dalla sorgente o non lo \u00e8. Nel caso invece di una sorgente luminosa estesa (come il Sole che, visto dalla Terra, ha un diametro angolare di circa mezzo grado), il contorno dell'ombra \u00e8 sfumato, in quanto vi \u00e8 una regione intermedia in cui la sorgente luminosa \u00e8 occultata solo parzialmente, e quindi si ha un passaggio graduale tra luce e ombra.\nUn'ombra varia in base all'ora del giorno, al mese dell'anno, alla latitudine e alla longitudine.\nArte.\nNel disegno e nella pittura la corretta rappresentazione delle ombre \u00e8 fondamentale per ottenere un effetto tridimensionale realistico. Le figure colorate in modo uniforme appaiono irrimediabilmente \"piatte\".\nIl contrasto tra luce ed ombra pu\u00f2 essere usato anche per conferire drammaticit\u00e0 ad una scena. Un maestro indiscusso di questa tecnica \u00e8 stato il Caravaggio.\nOltre che in pittura, le ombre vengono anche utilizzate in Cina come forma d'arte; le ombre cinesi. L'arte delle \"ombre cinesi\" consiste nell'imitare l'ombra di un qualsiasi oggetto e/o essere vivente utilizzando il corpo proiettando l'ombra su una superficie piana illuminata. Mettendo il proprio corpo tra la fonte luminosa e la superficie si genera un'ombra che alla mente umana appare come un'immagine con un significato. In genere questa pratica si svolge con un'unica fonte luminosa per generare un'unica ombra.\nNell'arte contemporanea, Mario Martinelli viene definito l'artista dell'ombra. Queste ombre hanno un particolare rapporto con gli edifici: a differenza delle sculture non occupano spazio e a differenza dei quadri non bendano il muro, ma sono una sorta di graffiti plastici che lo abitano con leggerezza e trasparenza. Come scrisse della sua opera Pierre Restany, \"l'ombra-in-rete che racchiude il vuoto lasciato dall'ombra svanita nasce dall'ombra del corpo ma si carica di tale forza di presenza che diventa il corpo dell'anima\". Tra le ombre-in-rete pi\u00f9 conosciute sono da ricordare il David di Michelangelo (Toronto, 2004) e l'ombra di Lucio Dalla (Bologna, 2013).\nSimbologia.\nIn molte culture l'ombra, l'oscurit\u00e0 e la tenebra vengono spesso associate al male, in contrapposizione alla luce che simboleggia il bene. Cos\u00ec ad esempio gli angeli sono solitamente ritratti vestiti di bianco, mentre i diavoli di nero (oppure di rosso, a simboleggiare il fuoco infernale). \"Oscuro\" o \"tenebroso\" vengono spesso usati come sinonimi di \"malvagio\" o di \"misterioso\". \"Nascondersi nell'ombra\" \u00e8 un modo di dire che si applica solitamente a chi ha cattive intenzioni. In passato l'\"uomo nero\" veniva usato come spauracchio per i bambini. \"Ombra\", inoltre, \u00e8 il nome di un personaggio della fortunata serie televisiva per bambini\"L'orso Bear nella grande casa Blu\". Il personaggio, nato dalla mente della scrittrice Valentina Ombra, ha raccolto molti consensi tra i telespettatori di tutte le et\u00e0, divenendo un simbolo di riferimento per moltissimi bambini, che si ispirano tutti i giorni alla sua personalit\u00e0.\nScienza.\nEclissi.\nIl fenomeno dell'eclissi si verifica quando un corpo celeste non luminoso (ad esempio un pianeta o un asteroide) si interpone tra un altro corpo non luminoso e la stella che illumina entrambi, proiettando la propria ombra su di esso. L'oggetto \"eclissato\", sullo sfondo nero dello spazio, diventa praticamente invisibile e sembra scomparire.\nSulla Terra si osservano due tipi di eclissi: l'eclissi solare, quando la Luna proietta la propria ombra sulla Terra, e l'eclissi lunare, quando avviene l'opposto. In entrambi i casi la sorgente luminosa \u00e8 il Sole: a causa della sua maggiore dimensione rispetto sia alla Terra che alla Luna (il diametro solare \u00e8 circa 109 volte quello terrestre e 400 volte quello lunare), l'ombra proiettata da questi due oggetti celesti \u00e8 un cono che si restringe progressivamente, terminando ad una distanza di circa 1.400.000\u00a0km per la Terra e 375.000\u00a0km per la Luna (mentre il \"cono di penombra\", nel quale il Sole \u00e8 occultato solo parzialmente, in entrambi i casi si allarga indefinitamente). Quest'ultima distanza \u00e8 quasi uguale alla distanza media Terra-Luna (384.000\u00a0km), per cui a volte il cono d'ombra della Luna raggiunge la superficie terrestre, a volte no: nel primo caso si ha un'eclissi totale, nel secondo un'eclissi anulare.\nMeteorologia.\nLe rilevazioni statistiche della temperatura vanno sempre eseguite all'ombra, ovvero evitando di esporre il termometro alla luce diretta del Sole: in caso contrario i raggi solari riscalderebbero il termometro ad una temperatura molto superiore a quella ambientale, falsando la misura.\nL'altezza delle piramidi.\nSi racconta che Talete di Mileto fu il primo a misurare l'altezza delle piramidi egizie, misurando l'ombra che esse gettavano sul terreno nel momento in cui un'asta verticale gettava un'ombra pari alla sua lunghezza. Si tratta di un'applicazione del principio geometrico noto appunto come teorema di Talete."}
{"id": "2190220", "revid": "2005288", "url": "https://it.wikipedia.org/wiki?curid=2190220", "title": "Trichinella spiralis", "text": "La Trichinella spiralis \u00e8 un parassita che si rinviene in tutto il mondo e su un gran numero di specie animali, tra cui i topi, i maiali e l'uomo. Esso pu\u00f2 attaccare quasi tutte le specie di mammiferi e a volte anche specie di uccelli. \u00c8 la causa della trichinellosi.\nDescrizione.\nLa Trichinella \u00e8 il pi\u00f9 piccolo nematode conosciuto dall'uomo. \nEsso possiede un ciclo di vita inusuale: i piccoli vermi adulti maturano nell'intestino di un ospite intermedio come ad esempio un maiale. Ogni femmina adulta produce gruppi di larve vive, che passando attraverso la parete intestinale, entrano nella circolazione sanguigna (per nutrirsi) e nel sistema linfatico. Una volta localizzate grazie al flusso a livello muscolare, in pochi minuti penetrano nel tessuto muscolare striato. Una volta nel muscolo si incistano, o vengono racchiuse in una capsula.\nGli uomini possono infettarsi mangiando carne infetta di maiale o di carnivori selvatici quali volpi, gatti o orsi.\nIl metodo migliore per eliminare questo piccolo verme sta nella completa cottura dell'alimento o nel congelamento protratto per oltre 37 giorni a -15\u00a0\u00b0C. Un congelamento prolungato uccide le larve.\nCiclo vitale.\nLe larve incistate nei muscoli rimangono vitali per un certo periodo di tempo. Quando il tessuto muscolare viene ingerito da un essere umano, le cisti vengono digerite nello stomaco; le larve vengono rilasciate e migrano nell'intestino del soggetto per iniziare un nuovo ciclo vitale.\nLe femmine vivono circa sei settimane e in questo periodo di tempo possono rilasciare delle larve. La migrazione e l'incistarsi delle larve pu\u00f2 causare febbre, dolore e pu\u00f2 portare persino alla morte a causa della loro capacit\u00e0 di mangiare tessuto vivente.\nSintomi.\nUno dei classici sintomi dell'infezione da \"Trichinella spiralis\" \u00e8 una combinazione di emorragie lineari subungueali (da non confondersi con quelle tipiche dell'endocardite infettiva) e da edema periorbitale (rigonfiamento dell'occhio).\nI primi sintomi possono apparire tra le 12 ore e i due giorni dopo l'ingestione di carne infetta. La migrazione dei vermi nell'epitelio intestinale pu\u00f2 causare traumi al tessuto ospite e i prodotti di scarto che espellono possono provocare una risposta immunitaria. L'infiammazione che ne risulta pu\u00f2 causare sintomi quali nausea, vomito, sudorazione e diarrea. Dai cinque ai sette giorni dopo la comparsa dei sintomi possono apparire edema facciale e febbre. Dopo 10 giorni possono presentarsi dolore muscolare intenso, difficolt\u00e0 respiratorie, diminuzione del battito cardiaco e della pressione sanguigna, danni cardiaci e diversi disordini nervosi, portando perfino alla morte per infarto, complicazioni respiratorie o malfunzionamento renale.\nDiagnosi e cura.\nLa biopsia muscolare viene utilizzata per individuare la causa. Diversi test immunodiagnostici sono anche possibili. Non ci sono attualmente cure soddisfacenti per la trichinellosi, anche se i sintomi possono essere alleviati dall'utilizzo di analgesici e corticosteroidi."}
{"id": "2190223", "revid": "287204", "url": "https://it.wikipedia.org/wiki?curid=2190223", "title": "Pic Jocelme", "text": "Il Pic Jocelme \u00e8 una montagna sita nel Massiccio des \u00c9crins e alta 3458 .\nCaratteristiche.\nLa montagna si trova lungo la cresta che partendo da Les Bans scende a sud verso il Pic de Bonvoisin.\nSalita alla vetta.\nLa salita, riservata ad alpinisti equipaggiati, \u00e8 molto facile. Dal \"rifugio de Chabourneou\" si accede al ghiacciaio soprastante, che si risale comodamente fino alla cima lungo il suo versante sud."}
{"id": "2190224", "revid": "97701", "url": "https://it.wikipedia.org/wiki?curid=2190224", "title": "Democraten 66", "text": ""}
{"id": "2190225", "revid": "287204", "url": "https://it.wikipedia.org/wiki?curid=2190225", "title": "Chanel Iman", "text": "Carriera.\nNata ad Atlanta, da una madre di origini coreane ed un padre afro-americano, e cresciuta a Culver City in California, Chanel Iman debutta sulle passerelle della stagione autunno/inverno 2006, sfilando per Custo Barcelona e DKNY. In seguito la modella lavorer\u00e0 anche per importanti marchi della moda come Dolce &amp; Gabbana, Issey Miyake, Marc Jacobs, Max Mara, Valentino, Dsquared\u00b2, Herm\u00e8s, Michael Kors, Oscar de la Renta, Ralph Lauren, Anna Sui, Diane von F\u00fcrstenberg, Vera Wang, Jean Paul Gaultier e Stella McCartney. Nella sua carriera \u00e8 apparsa anche nelle campagne pubblicitarie di Bottega Veneta, Gap, Victoria's Secret e United Colors of Benetton.\nInsieme alle colleghe Du Juan e Coco Rocha, Chanel Iman \u00e8 apparsa sull'edizione della primavera 2007 di \"Time Style&amp;Design\". Nel maggio 2007 \"Vogue America\", l'ha fatta apparire sulla copertina, nominandola supermodel, insieme alle colleghe Doutzen Kroes, Caroline Trentini, Raquel Zimmermann, Sasha Pivovarova, Agyness Deyn, Coco Rocha, Jessica Stam, Hilary Rhoda, e Lily Donaldson. Chanel \u00e8 apparsa anche sulla copertina di Teen Vogue insieme a Ali Michael e Karlie Kloss nel 2008.\nA settembre 2009 ha partecipato come ospite a due puntate di \"America's Next Top Model\". Nello stesso mese partecipa alla Settimana della moda di New York sfilando per Anna Sui, (Eric Raisina), Badgley Mischka, Carolina Herrera, Donna Karan, Erin Wasson, Jason Wu, Lacoste, Marc Jacobs, Michael Kors, Ralph Lauren, Rosa Cha, Thakoon.\nDal 2010 al 2012 \u00e8 stata una \"Victoria's Secret Angels\", partecipando a diverse campagne pubblicitarie della casa di moda e sfilando al \"Victoria's Secret Fashion Show\" nel 2009, 2010 e 2011.\nNel 2013 partecipa al videoclip di \"Yonc\u00e9\" di Beyonc\u00e9 accanto alle modelle Joan Smalls e Jourdan Dunn. Nel 2014 fa il suo debutto sulla rivista Sports Illustrated Swimsuit Issue, in cui appare anche nel 2015 e 2016.\nVita privata.\nil 2 dicembre 2017 ufficializza il fidanzamento con il giocatore di football Sterling Shepard, con cui convola a nozze il 3 marzo 2018 a Beverly Hills. La coppia ha due figlie, Cali Clay, nata il 10 agosto 2018, e Cassie Snow, nata il 17 dicembre 2019."}
{"id": "2190227", "revid": "339392", "url": "https://it.wikipedia.org/wiki?curid=2190227", "title": "Danmarks Liberale Parti", "text": ""}
{"id": "2190229", "revid": "97701", "url": "https://it.wikipedia.org/wiki?curid=2190229", "title": "Parti Lib\u00e9ral Suisse", "text": ""}
{"id": "2190230", "revid": "339392", "url": "https://it.wikipedia.org/wiki?curid=2190230", "title": "Svenska Folkpartiet", "text": ""}
{"id": "2190231", "revid": "106908", "url": "https://it.wikipedia.org/wiki?curid=2190231", "title": "Narayan", "text": ""}
{"id": "2190238", "revid": "287204", "url": "https://it.wikipedia.org/wiki?curid=2190238", "title": "Cime du Vallon", "text": "La Cime du Vallon (3.409 ) \u00e8 una montagna del Massiccio des \u00c9crins nelle Alpi del Delfinato. Si trova in Francia sul confine tra i dipartimenti Alte Alpi ed Is\u00e8re.\nCaratteristiche.\nSi trova poco ad oriente del Pic d'Olan.\nSalita alla vetta.\nViene salita facilmente da alpinisti equipaggiati, sul suo versante meridionale (Valgaudemar) per lunga salita su neve, agevolata a met\u00e0 da un comodo rifugio alpino, il \"Refuge de l'Olan\".\nTratti caratteristici sono dei pendii nevosi abbastanza ripidi soprastanti dei grandi salti di roccia, e la breve cresta nevosa sommitale, a volte orlata da belle cornici."}
{"id": "2190240", "revid": "767487", "url": "https://it.wikipedia.org/wiki?curid=2190240", "title": "Centrale solare termodinamica di Odeillo", "text": "La fornace solare di Odeillo, con una potenza di 1 MW, \u00e8 il forno solare pi\u00f9 potente al mondo assieme a quello di Tashkent in Uzbekistan. Questo laboratorio ha ottenuto conoscenze scientifiche uniche al mondo nello studio dei fenomeni che avvengono ad altissime temperature cos\u00ec come dei comportamenti dei materiali sottoposti ad ambienti estremi attraverso lo sfruttamento dell'irradiazione solare.\nGeografia.\nLa fornace solare di Odeillo \u00e8 situata nella zona di Font-Romeu-Odeillo-Via in Cerdagne nel dipartimento dei Pirenei Orientali (nella regione Languedoc-Roussillon). Questo sito \u00e8 stato scelto per le sue caratteristiche climatiche (l'insolazione supera le 3000 ore all'anno) e la purezza della sua atmosfera. Per questo motivo la zona ospita inoltre il forno solare di Mont-Louis e la centrale solare sperimentale Th\u00e9mis, di Targassonne.\nFunzionamento.\nIl principio sul quale si basa il funzionamento della fornace \u00e8 il concentramento dei raggi solari attraverso specchi. La fornace infatti \u00e8 posizionata in fronte ad una collina sulla quale 63 eliostati indirizzano la luce solare verso una parabola anch'essa specchiata che la converge verso la sommit\u00e0 della torre centrale."}
{"id": "2190242", "revid": "830939", "url": "https://it.wikipedia.org/wiki?curid=2190242", "title": "Tito Vignoli", "text": "Biografia.\nA vent'anni si trasfer\u00ec a Milano, dove svolse la sua attivit\u00e0 scientifica. Docente di antropologia presso la Reale Accademia di Scienze e Lettere, divenne nel 1893 direttore del Museo civico di storia naturale.\nI suoi scritti apparvero su \"Il Politecnico\" e sulla \"Rivista di filosofia scientifica\". Due sue opere ebbero risonanza europea: \"Della legge fondamentale dell'intelligenza nel mondo animale\" (1877) e \"Mito e scienza\" (1879); quest'ultima, tradotta in lingua tedesca nel 1880, influenz\u00f2 Aby Warburg, in inglese (\"Myth and Science\", New York, Appleton Publication, 1882 ISBN 978-1-152-56088-8)."}
{"id": "2190246", "revid": "647919", "url": "https://it.wikipedia.org/wiki?curid=2190246", "title": "Naujoji Sajunga -socialliberalai", "text": ""}
{"id": "2190247", "revid": "88740", "url": "https://it.wikipedia.org/wiki?curid=2190247", "title": "Vizio di forma (raccolta di racconti)", "text": "Vizio di forma \u00e8 una raccolta di racconti fantascientifici di Primo Levi, pubblicata per la prima volta presso Einaudi nel 1971.\nNella seconda edizione del 1987, Primo Levi ha anteposto ai racconti una lettera all'editore dal titolo \"Lettera 1987\", nella quale esprime il proprio punto di vista ad una sua rilettura dei racconti a quindici anni di distanza dalla loro prima pubblicazione. Levi cita \"Il medioevo prossimo venturo\" di Roberto Vacca come altro libro che, come \"Vizio di forma\", era ispirato al clima di incertezza e a una visione pessimista del futuro.\nTrama.\nA causa della presenza di micro-meteoriti nell'atmosfera, ognuno \u00e8 tenuto per legge ad indossare delle corazze per proteggersi da questi ultimi. Una discussione tra quattro amici porta a parlare di possibili altre cause, di natura economica e politica, per cui tale legge \u00e8 stata votata, e degli effetti che ha avuto sulla societ\u00e0.\nDue scienziati cercano di capire lo strano comportamento dei lemming, che in gruppo attraversano territori per trovare la morte. Un simile comportamento \u00e8 riscontrato in una trib\u00f9 amazzonica. Gli scienziati riescono infine ad isolare un componente chimico la cui assenza \u00e8 causa di queste tendenze suicide.\nIn una discussione tra compagni di scuola viene rivelato che uno di essi, Mario, non ha l'ombelico: \u00e8 stato infatti creato artificialmente, \u00e8 un \"sintetico\". Inizialmente Mario nega di essere differente da qualsiasi altra persona. In seguito, per\u00f2, Mario prende coscienza di s\u00e9 ed arriva a pronosticare un mondo in cui i sintetici diventano la maggioranza, le differenze sono appianate e i conflitti risolti.\nIl racconto \u00e8 un rapporto scientifico scritto da un popolo alieno nel quale viene analizzato il pianeta Terra. I soggetti principali della relazione sono citt\u00e0, porti e navi; essi sono considerati le entit\u00e0 viventi del pianeta, in quanto sono le uniche \"creature\" in grado di muoversi abbastanza grandi da essere osservabili dalla distanza.\nIn un mondo non ben definito, tre procacciatori d'affari si presentano a casa di S., con lo scopo di convincerlo a nascere come un essere umano ed abitare la Terra. Perci\u00f2 gli mostrano foto animate di situazioni terrestri (uomini al lavoro, coppie in vacanza, situazioni di guerra, ecc.) attraverso le quali cercano di mostrare ad S. come sarebbe vivere la vita di un uomo o di una donna.\nI \"lumini rossi\" sono le varie spie che si accendono e si spengono alla scrivania di un lavoratore: il suo compito \u00e8 di reagire a tali accensioni premendo altri pulsanti, il cui significato \u00e8 a lui oscuro. Ma essi appaiono ovunque anche al di fuori del lavoro: ai semafori, negli ascensori, in casa. Anche la moglie \u00e8 dotata di un lumino rosso che si accende nei periodi di fecondit\u00e0, quando il sesso \u00e8 proibito per legge per chi ha gi\u00e0 due figli.\nIl \"vilmy\" \u00e8 una particolare specie di animale, molto simile ad un gatto, il cui latte crea un'immediata e forte dipendenza in chi lo beve. Il narratore si presenta a casa di un amico, il quale racconta come ha iniziato la propria dipendenza dal latte del vilmy, e come la propria vita ne \u00e8 stata cambiata.\nL'ingegner Masoero \u00e8 il direttore di distretto dell'azienda che governa le reti telefoniche. A lui arrivano una serie di reclami riguardanti strani malfunzionamenti della rete: chiamate sbagliate, chiamate bianche, impossibilit\u00e0 di chiamare. Masoero si rende conto che gli errori hanno cominciato a verificarsi da quando le reti di diverse nazioni sono state fuse. Un suo sottoposto, Rostagno, di cui \u00e8 molto geloso, avanza l'ipotesi che, in seguito alla fusione, la rete abbia raggiunto un livello di complessit\u00e0 tale da poter esser considerato un organismo dotato di volont\u00e0. A suo parere, comunque, la Rete opera a fin di bene. Dopo alcuni mesi scoprono che la Rete ha sviluppato nuove diramazioni non previste originariamente e ha cominciato a intercettare tutte le comunicazioni, e da esse ha imparato ogni linguaggio.\nIl knall \u00e8 una sorta di arma dalla forma di un sigaro, che risulta micidiale quando innescata. Il knall crea una sorta di scoppio che pu\u00f2 disintegrare materiali solidi e fondere i metalli. La sua diffusione \u00e8 vasta, anche se non sempre viene usato per scopi criminali: spesso \u00e8 portato da chiunque come un qualsiasi altro oggetto. La polizia non risulta particolarmente allarmata dalla sua diffusione, in quanto il knall uccide senza spargere sangue: per questo non viene ritenuto un'arma di vendetta, e quindi un pericolo sociale.\nPresso la casa dello scrittore Antonio Casella si presenta un certo James Collins, che era stato un personaggio di una sua serie di racconti. Quest'ultimo racconta del Parco Nazionale, il luogo in cui i personaggi letterari vengono accolti quando un libro acquista un certo successo e vi rimangono finch\u00e9 il libro viene letto. Egli ha avuto il permesso di tornare a visitare Casella per mostrargli i racconti che ha scritto avendo Casella come personaggio principale. I racconti di Collins per\u00f2 sono di scarsa qualit\u00e0 e Casella lo liquida prontamente. Col passare degli anni, per\u00f2, Casella rimpiange di aver perso la sua possibilit\u00e0 di entrare al Parco Nazionale: pertanto si appresta a scrivere un'autobiografia molto romanzata, in cui egli stesso si fa personaggio. Quando ha terminato di scriverla, viene anch'egli accolto al Parco Nazionale.\nRenaudo \u00e8 tenuto a controllare delle specificazioni per vari materiali e prodotti che vengono acquistati da un'imprecisata azienda. Tra le varie e molto dettagliate specificazioni, arriva un giorno alla cartella che contiene la specifica dell'\"Uomo\", con tanto di misure, test di resistenza, tolleranze. Tale specifica era stata scritta diversi anni prima dall'attuale capoufficio. Il collega Di Salvo decide che tale specificazione va approvata, in modo che il capoufficio debba rassegnare le dimissioni perch\u00e9 non soddisfa pi\u00f9 i criteri della specificazione.\nQuesto racconto costituisce la continuazione di \"Lavoro creativo\". Antonio Casella arriva al Parco Nazionale e viene ricevuto da James Collins. Insieme si mettono a girovagare e incontrano una grande variet\u00e0 di personaggi letterari di tutti i tempi, immersi in un ambiente uscito anch'esso dai vari romanzi della storia. Casella riesce ad ambientarsi, ma dopo circa tre anni comincia a perdere consistenza, e capisce che ormai avr\u00e0 poco tempo da vivere nel Parco.\nIn una serata tra amici, uno di essi, Alberto, il pi\u00f9 spigliato e allegro, porta una specie di gioco in scatola, regalo che ha ricevuto da uno dei suoi pazienti. Si tratta dello \"psicofante\", una sorta di vassoio rettangolare dotato di un'apertura in cui si pu\u00f2 infilare la mano. Alla pressione di un bottone, lo psicofante crea degli oggetti che dovrebbero rappresentare quanto c'\u00e8 all'interno di colui che vi mette la mano: tali oggetti sono reali e tangibili. A turno, i presenti si prestano al gioco, e commentano i risultati.\nIn un villaggio povero e sperduto tra le colline, arriva un giorno la \"Nutrice\": si tratta di una sorta di nuvola bianca a forma di fungo che si muove velocemente. Quando arriva, una volta ogni cento anni, porta distruzione e cibo. Nel villaggio tutti si preparano al suo arrivo scavando una fossa nella quale raccoglieranno il latte che verr\u00e0 distribuito dalla Nutrice. Quando finalmente essa \u00e8 sopra il villaggio, scarica questa specie di latte dappertutto, insieme a volantini che spiegano come usarlo. Il latte \u00e8 fortemente vitaminico e il povero villaggio che soffre la fame lo accoglie felicemente. Ma il turbinio che accompagna la Nutrice \u00e8 talmente forte che spazza via i tetti delle case di fango e anche i bambini. Dalla nuvola si sentono provenire rumori metallici e forse anche delle voci umane. Quando la Nutrice scompare, viene trovato uno strano oggetto metallico sul terreno, che viene posto in un tabernacolo.\nQuesto racconto \u00e8 strettamente collegato al precedente. Il \"rafter\" \u00e8 lo straordinario veicolo che porta il latte vitaminico nei posti pi\u00f9 poveri del mondo. A bordo vi sono tre piloti: Farnham, Himamoto e Kropiv\u00e0. Essi fanno a turno a guidare il rafter, e restano in viaggio per lunghi periodi di tempo. Ricevono il segnale che devono dirigersi al villaggio di Recuenco: lo raggiungono e vedono la fossa scavata nel paese. Farnham si accorge che alcuni bulloni della macchina sono allentati, e chiede a Himamoto di prendere una chiave inglese e sistemarli. Scaricano il latte speciale che hanno a bordo e i volantini e se ne vanno. Una volta lontani, Himamoto si accorge di non aver pi\u00f9 con s\u00e9 la chiave inglese, e si rende conto che deve essergli caduta.\nLa voce narrante \u00e8 di un uomo dotato di una particolare caratteristica: la sua memoria \u00e8 totale, lui si ricorda di tutto ci\u00f2 che \u00e8 stato ancor prima di essere un uomo. Egli ripercorre le sue origini (un po' alla maniera delle \"Cosmicomiche\" di Italo Calvino, a cui questo racconto \u00e8 dedicato) da un miliardo di anni fa fino a un milione di anni fa, quando la maggior parte dell'evoluzione che ha portato all'uomo \u00e8 terminata.\nIl rabbino Ari\u00e9 di Praga si appresta a costruire un Golem che vuole usare come servo. A tal scopo, combina argilla e acqua e gli d\u00e0 forma. Il Golem per\u00f2 si anima solo quando il rabbino gli mette in bocca un astuccio che contiene il Nome di Dio. Per rispettare il sabato, il rabbino non attiva mai il Golem quel giorno. Una volta, per\u00f2, affida il compito di spaccare della legna al Golem: \u00e8 un venerd\u00ec sera, e il Golem continua tutta la notte, nonostante vari tentativi del rabbino di togliergli il Nome. Solo dopo aver distrutto la casa del Rabbino, a sabato inoltrato, il Golem torna ad essere inerte, e da quel momento non si risveglia pi\u00f9.\nIl racconto (dedicato a Mario Rigoni Stern) narra di una ragazzina, Clotilde, che, vivendo in una famiglia di esperti contadini, ha il dono di capire il linguaggio delle piante. Un giorno il rosmarino le fa sapere che, in una radura di un bosco di una collina vicina, delle piante stanno imparando a camminare. Cos\u00ec si dirige sul luogo e comincia ad osservare le piante e ad ascoltare ci\u00f2 che esse hanno da dirle.\nEnrico si presenta in una specie di studio specialistico la cui attivit\u00e0 non \u00e8 molto chiara. Quando giunge il suo turno, gli viene offerta un'ingente somma per farsi tatuare in fronte un messaggio pubblicitario. Ne parla con Laura, la fidanzata, ed entrambi decidono di farsi tatuare per un periodo di tre anni, allo scadere dei quali il tatuaggio verr\u00e0 rimosso. Inizialmente sono quasi gli unici, se ne vergognano, e si tengono isolati. Col passare del tempo, per\u00f2, si accorgono che pi\u00f9 e pi\u00f9 gente porta messaggi promozionali in fronte, finch\u00e9 diventa quasi la norma, e le somme pagate in ricompensa diventano ridicole. Al terzo anno si presentano per la rimozione del tatuaggio, ma la fronte di Laura rimane segnata. Alla nascita, senza alcuna spiegazione scientifica, il figlio della coppia ha sulla fronte un messaggio per il quale non ricevono alcun compenso.\nUn chimico si accorge, facendo vari esperimenti nel suo laboratorio, che la viscosit\u00e0 dell'acqua \u00e8 leggermente superiore alla norma. Ripete gli esperimenti diverse volte, ma ogni volta arriva alla stessa conclusione. Nel corso di una passeggiata ad un vicino torrente, si accorge che esso sembra scorrere pi\u00f9 lentamente del solito. Ne estrae un campione di acqua, lo analizza, e conclude che \u00e8 decisamente pi\u00f9 viscoso del previsto. In poco tempo lo stesso avviene per gli altri corsi d'acqua vicini e successivamente in tutto il Po. L'Europa \u00e8 vittima di quest'acqua: le piante faticano a nutrirsi e muoiono, i campi rimangono impaludati, i macchinari e i motori si inceppano. Anche l'uomo comincia ad avvertirne gli effetti a causa di un raddensarsi del sangue. Dall'Europa, poi, la piaga si diffonde nelle acque del resto del mondo.\nTemi.\nI temi trattati nei racconti sono molteplici. \n&lt;br&gt;Diversi racconti considerano l'impronta dell'uomo sul mondo per via dell'industrializzazione e lo sviluppo tecnologico (\"Visto di lontano\", \"A fin di bene\", \"Le nostre belle specificazioni\"), povert\u00e0 e differenze di condizioni di vita (\"Procacciatori d'affari\", \"Recuenco: la Nutrice\", \"Recuenco: il rafter\"), l'alienazione dell'individuo (\"Lumini rossi\"), e l'impatto sulla natura (\"Ottima \u00e8 l'acqua\").\nAltri racconti presentano un'analisi dei comportamenti di massa (\"Verso occidente\", \"Knall\", \"Psicofante\", \"In fronte scritto\"), con un accenno anche all'imposizione e accettazione passiva di leggi che diminuiscono le libert\u00e0 dell'individuo (\"Protezione\"). Levi tocca anche i temi della manipolazione genetica (\"I sintetici\", \"Vilmy\") e della creazione artificiale di esseri viventi (\"Il servo\").\nUn ultimo gruppo di racconti, infine, ha un tono pi\u00f9 rilassato e quasi scherzoso, e i temi fantascientifici sono virtualmente assenti (\"Lavoro creativo\", \"Nel parco\", \"Il fabbro di se stesso\", \"Ammutinamento\")."}
{"id": "2190251", "revid": "767487", "url": "https://it.wikipedia.org/wiki?curid=2190251", "title": "L'usurpatore (film 1939)", "text": "L'usurpatore (\"Tower of London\") \u00e8 un film del 1939 diretto da Rowland V. Lee.\n\u00c8 stato oggetto di un rifacimento di Roger Corman nel 1962 con \"La torre di Londra\".\nTrama.\nLa storia ambientata nell'Inghilterra del XV secolo, racconta delle lotte interne per l'ascesa al trono fra Riccardo duca di Gloucester che, aiutato da Mord, riesce ad eliminare ogni altro avversario. A contrastarlo, Enrico Tudor. Dalla lotta tra le due fazioni, scaturir\u00e0 la battaglia di Bosworth Field.\nProduzione.\nIl film fu prodotto da Rowland V. Lee per l'Universal Pictures. Venne girato dall'11 agosto all'ottobre 1939. Per le scene di interni furono utilizzati gli studios dell'Universal. Le scene di battaglia furono girate, invece, a Tarzana (Los Angeles.\nDistribuzione.\nDistribuito dalla Universal Pictures, il film usc\u00ec nelle sale cinematografiche statunitensi il 17 novembre 1939. In Italia, il film - che non era potuto uscire a causa della guerra - venne distribuito il 23 ottobre 1946."}
{"id": "2190256", "revid": "642594", "url": "https://it.wikipedia.org/wiki?curid=2190256", "title": "Freisinnig Demokratische Partei", "text": ""}
{"id": "2190257", "revid": "31886", "url": "https://it.wikipedia.org/wiki?curid=2190257", "title": "Serie HTC Touch", "text": "HTC Touch \u00e8 una serie di dispositivi Windows Mobile prodotti da HTC.\nLa particolarit\u00e0 di questi dispositivi rispetto alla serie dei PDA Phone \u00e8 che sono stati ottimizzati per il tocco con le dita tramite interfacce chiamate TouchFLO e TouchFLO 3D."}
{"id": "2190260", "revid": "439868", "url": "https://it.wikipedia.org/wiki?curid=2190260", "title": "Paul Zumthor", "text": "Biografia.\nDopo aver conseguito la laurea a Parigi e il dottorato a Ginevra, insegn\u00f2 presso l'Universit\u00e0 di Amsterdam, dove per vent'anni diresse l\u2019Institut des langues et litt\u00e9ratures romanes; poi dal 1968 a Vincennes e dal 1971 al 1980 a Montr\u00e9al.\nTra le sue opere pi\u00f9 importanti, che offrono una visione d'insieme della tradizione letteraria medievale, si possono ricordare l\"'Histoire litt\u00e9raire de la France m\u00e9di\u00e9vale (VIe-XIVe s.)\" del 1954, \"Langue et technique po\u00e9tiques \u00e0 l'\u00e9poque romane (XI-XIIIe s.)\" del 1963 (\"Lingua e tecniche poetiche nell'et\u00e0 romanica\", Bologna 1973), il celebre \"Essai de po\u00e9tique m\u00e9di\u00e9vale\" (1972; \"Semiologia e poetica medievale\", Milano 1972) e \"Langue, texte, \u00e9nigme\" (1975; \"Lingua, testo, enigma\", Genova 1991).\nFondamentali gli studi di Zumthor sulla poesia orale: \"Introduction \u00e0 la po\u00e9sie orale\" (1983); \"La presenza della voce: introduzione alla poesia orale\" (2001), \"La lettre et la voix ou De la \"litt\u00e9rature\" m\u00e9di\u00e9vale\" (1987); \"La lettera e la voce. Sulla \"letteratura\" medievale\" (1990)."}
{"id": "2190261", "revid": "97701", "url": "https://it.wikipedia.org/wiki?curid=2190261", "title": "Liberales Forum", "text": ""}
{"id": "2190262", "revid": "110157", "url": "https://it.wikipedia.org/wiki?curid=2190262", "title": "Les Rouies", "text": "Les Rouies sono una montagna sita nel Massiccio des \u00c9crins, nelle Alpi del Delfinato, alta 3589 .\nCaratteristiche.\nLa montagna \u00e8 collocata a nord della Valgaudemar. Dalla vetta una cresta montuosa con direzione ovest arriva al Pic d'Olan mentre una seconda cresta con direzione nord conduce alla Pointe du Vallon des \u00c9tages.\nSalita alla vetta.\nLa prima ascensione risale al 19 giugno 1873 ad opera di Thomas Cox, Frederick Gardiner, William Martin Pendlebury e Charles Taylor, con Hans e Peter Baumann, Peter Knubel e Josef Marie Lochmatter.\nOggi la salita \u00e8 riservata ad alpinisti equipaggiati ma \u00e8 piuttosto facile. Percorsa la Valgaudemar si raggiunge il Refuge du Pigeonnier (2.430\u00a0m). Dopo il rifugio si sale per pietraie e pendii di neve in direzione nord con tratti talvolta ripidi. Raggiunto il \"Col des Rouies\" con un'ampia svolta verso sud-ovest si percorre il ghiacciaio fino alla cima."}
{"id": "2190265", "revid": "339392", "url": "https://it.wikipedia.org/wiki?curid=2190265", "title": "Liberalna demokracija Slovenije", "text": ""}
{"id": "2190267", "revid": "287204", "url": "https://it.wikipedia.org/wiki?curid=2190267", "title": "Come ammazzare la moglie, e perch\u00e9", "text": "Come ammazzare la moglie, e perch\u00e9 \u00e8 un libro di Antonio Amurri del 1974.\nStruttura del libro.\nIl libro \u00e8 strutturato come un manuale: ognuno dei 30 capitoli \u00e8 incentrato su un tipo di moglie degna di essere eliminata, ad esempio la moglie coccolosa, la moglie foderante o la moglie arredante. Ogni capitolo \u00e8 diviso in due parti: la parte descrittiva in cui vengono narrate con tono sarcastico tutte le possibili situazioni di vita vissuta con una moglie di un certo tipo e le angherie cui costei sottopone il marito, e la parte relativa all'eliminazione, che, seguendo una specie di contrappasso dantesco, propone una strategia di uxoricidio diversa per ciascun tipo di moglie. Ciascun capitolo ha un titolo in italiano e un sottotitolo fra parentesi in latino, volendo l'autore imitare la classificazione scientifica degli esseri viventi: cos\u00ec ad esempio il capitolo \"La moglie gassofoba\" ha come sottotitolo \"(Uxor nocturna sempermolesta)\". Il trentunesimo capitolo \u00e8 intitolato \"La moglie-moglie (Uxor uxor)\" ed \u00e8 una specie di \"summa\" delle caratteristiche della moglie tipica.\nApre il libro un trittico di prefazioni che si immagina firmate da celebri uxoricidi (Enrico VIII, Monsieur Verdoux, Landru e Barbabl\u00f9) e una Precisazione e un'Introduzione dell'autore. In quest'ultima l'autore espone la necessit\u00e0 per i mariti di eliminare la consorte. Alla fine del libro ci sono tavole sinottiche sui trentuno tipi di moglie esaminati, compresa la moglie-moglie. Le tavole sono divise in colonne: \"Tipo di moglie\", \"Come pu\u00f2 salvarsi\", \"Tempo concessole per ravvedersi (o pregare)\", \"Modo di soppressione\", \"Scusa in caso di soppressione non riuscita\" (le voci \"Come pu\u00f2 salvarsi\", \"Tempo concessole per ravvedersi (o pregare)\" e \"Scusa in caso di soppressione non riuscita\" non sono tratte dai capitoli)."}
{"id": "2190272", "revid": "287204", "url": "https://it.wikipedia.org/wiki?curid=2190272", "title": "Come ammazzare il marito senza tanti perch\u00e9", "text": "Come ammazzare il marito senza tanti perch\u00e9 \u00e8 un libro di Antonio Amurri del 1976.\nStruttura del libro.\nAnche questo libro, analogamente a \"Come ammazzare la moglie, e perch\u00e9\", \u00e8 strutturato come un manuale: ognuno dei 28 capitoli \u00e8 dedicato ad un tipo di marito da eliminare, come ad esempio il marito con la cinquantennite, il marito che trova sempre la camicia senza un bottone o il marito sessuomane. Anche in questo libro ogni capitolo \u00e8 diviso in due parti: la parte descrittiva in cui vengono narrate, con l'immancabile ironia pungente propria di Amurri, tutte le possibili situazioni di vita vissuta con un marito di un certo tipo e le angherie cui costui sottopone la moglie, e la parte relativa all'eliminazione, che, anche qui seguendo una specie di contrappasso dantesco, propone una strategia di uxoricidio diversa per ciascun tipo di marito.\nCiascun capitolo ha un titolo in italiano e un sottotitolo fra parentesi in un inglese volutamente maccheronico, \"poich\u00e9 la lingua d'Albione \u00e8 di gran lunga la pi\u00f9 pungente che esista, e rappresenta l'ideale per comporre definizioni che suonino irreprensibilmente offensive, e contengano al contempo un vivo sentimento di repulsione espresso tuttavia con educata civilt\u00e0, un profondo senso di schifo stilato in ogni caso con un ineccepibile controllo formale\": cos\u00ec ad esempio il capitolo \"Il marito casalingoide\" ha come sottotitolo \"(The domestic and terrific husband)\", il capitolo \"Il marito che ci prova con le amiche della moglie\" ha come sottotitolo \"(The husband who goes always in white)\". Il ventinovesimo capitolo \u00e8 intitolato \"Il marito \u00abmarito\u00bb (The husband-husband)\" ed \u00e8 una lunga disamina di tutte le caratteristiche del tipico marito non prese gi\u00e0 in considerazione nei vari capitoli.\nIl libro \u00e8 aperto da una Prefazione e un'Introduzione, entrambe dell'autore, in cui vengono esposte rispettivamente le ragioni del libro, e la necessit\u00e0 per le mogli di eliminare i mariti, attraverso una breve panoramica sui difetti del tipico marito. Alla fine del libro c'\u00e8 un \"Frasario - Campionario di frasi ricorrenti pronunciate in situazioni standard dal marito comune\", e un \"Indice generale degli epiteti\", tutti ovviamente molto poco lusinghieri se non offensivi, usati nel libro per descrivere i vari tipi di marito, incolonnati in ordine alfabetico. Sotto l'indice c'\u00e8 uno spazio bianco, lo \"Spazio riservato agli epiteti personali\" che ogni moglie pu\u00f2 compilare aggiungendo ulteriori epiteti per descrivere il proprio marito."}
{"id": "2190273", "revid": "287204", "url": "https://it.wikipedia.org/wiki?curid=2190273", "title": "Come ammazzare mamma e pap\u00e0", "text": "Come ammazzare mamma e pap\u00e0 \u00e8 un libro umoristico di Antonio Amurri del 1978.\nStruttura del libro.\nIl libro \u00e8 strutturato come una raccolta di casi. Ogni tipologia di genitori ha due nomi, uno in italiano e uno in francese (omaggio a Les Parents terribles di Jean Cocteau)."}
{"id": "2190274", "revid": "726373", "url": "https://it.wikipedia.org/wiki?curid=2190274", "title": "Come ammazzare la suocera", "text": "Come ammazzare la suocera \u00e8 un libro umoristico di Antonio Amurri."}
{"id": "2190278", "revid": "97701", "url": "https://it.wikipedia.org/wiki?curid=2190278", "title": "Demokratesch Partei", "text": ""}
{"id": "2190280", "revid": "751106", "url": "https://it.wikipedia.org/wiki?curid=2190280", "title": "Cal Niday", "text": "Prese parte a 3 edizioni della 500 Miglia di Indianapolis tra il 1953 e il 1955. Il suo miglior piazzamento fu il 10\u00ba posto nel 1954.\nMor\u00ec nel 1988 in seguito ad un attacco di cuore dopo un incidente sulla pista di Willow Springs.\nTra il 1950 e il 1960 la 500 Miglia faceva parte del Campionato Mondiale, e per questo motivo Niday ha all'attivo 3 Gran Premi di Formula 1."}
{"id": "2190283", "revid": "1982", "url": "https://it.wikipedia.org/wiki?curid=2190283", "title": "Hrvatska socijalno liberalna stranka", "text": ""}
{"id": "2190287", "revid": "486946", "url": "https://it.wikipedia.org/wiki?curid=2190287", "title": "Liberaln\u043e Demokratska Partija", "text": ""}
{"id": "2190290", "revid": "97701", "url": "https://it.wikipedia.org/wiki?curid=2190290", "title": "Liberal Party of Canada", "text": ""}
{"id": "2190296", "revid": "1149807", "url": "https://it.wikipedia.org/wiki?curid=2190296", "title": "Occhio ai fantasmi!", "text": " \u00e8 un anime giapponese prodotto dallo studio d'animazione Pierrot. La serie \u00e8 composta da 50 episodi ed \u00e8 stata trasmessa in Giappone su Nippon Television dal 9 aprile 1991 al 31 marzo 1992 mentre in Italia dapprima su Junior Tv e successivamente su Italia 1, dal luglio 1999.\nTrama.\nLa serie segue le avventure di Broccoletto, Fragolina e Tortellino: un trio di Fantasmino che si divertiranno a farne delle belle. "}
{"id": "2190297", "revid": "339392", "url": "https://it.wikipedia.org/wiki?curid=2190297", "title": "Progressive Democrats", "text": ""}
{"id": "2190299", "revid": "339392", "url": "https://it.wikipedia.org/wiki?curid=2190299", "title": "Dan Pairt\u00ed Daonlathach", "text": ""}
{"id": "2190304", "revid": "751106", "url": "https://it.wikipedia.org/wiki?curid=2190304", "title": "Ernie McCoy", "text": "Prese parte a 2 edizioni della 500 Miglia di Indianapolis nel 1953 e 1954. Il suo miglior piazzamento fu l'8\u00ba posto nel 1954, mentre l'anno successivo fall\u00ec la qualificazione per la corsa\nTra il 1950 e il 1960 la 500 Miglia faceva parte del Campionato Mondiale, e per questo motivo McCoy ha all'attivo 2 Gran Premi di Formula 1."}
{"id": "2190305", "revid": "1982", "url": "https://it.wikipedia.org/wiki?curid=2190305", "title": "Hrvatska Socijalno Liberalna Stranka", "text": ""}
{"id": "2190307", "revid": "765341", "url": "https://it.wikipedia.org/wiki?curid=2190307", "title": "Jan Utenhove", "text": "Utenhove nacque in una ricca famiglia fiamminga che annoverava Erasmo da Rotterdam tra i suoi amici. Utenhove fu costretto a lasciare Gand nel 1544, probabilmente per reazione a un suo morality play, scritto nel 1532 e rappresentato nel 1543. Da quel momento in poi Utenhove non ebbe un domicilio fisso ma viaggi\u00f2 in tutta Europa, visitando tra l'altro il riformatore della chiesa svizzera Heinrich Bullinger. Visse a Strasburgo, Londra, Emden e in Polonia, dove incontr\u00f2 e spos\u00f2 sua moglie, Anna van Hoorne. Dal 1559 Utenhoven torn\u00f2 a vivere a Londra, dove rimase fino alla sua morte (1566).\nDurante il suo soggiorno a Londra, dove ebbe un ruolo importante nella locale comunit\u00e0 religiosa olandese, Utenhove tradusse i Salmi, che furono pubblicati nel 1566 con il titolo \"De Psalmen Davids\" (\"I salmi di Davide\"). Quello stesso anno fu pubblicata la sua traduzione del Nuovo Testamento, \"Het Nieuwe Testament na der Griekscher waerheyt in Nederlandsche sprake grondlick end trauwelick overghezett\" (\"Il nuovo Testamento tradotto interamente e fedelmente in lingua olandese dall'originale greco\") su richiesta della comunit\u00e0 religiosa di Emden.\nLa sua traduzione del Nuovo Testamento \u00e8 importante per la storia della letteratura olandese perch\u00e9 \u00e8 la prima traduzione completa della Bibbia in lingua olandese. Utenhoven us\u00f2 i dialetti olandesi del basso sassone, parlati nella regione a nord-est, quindi questa traduzione \u00e8 anche uno dei primi documenti letterari di quella parte dei Paesi Bassi. Utenhove cerc\u00f2 di tradurre il testo greco per quanto possibile in modo letterale e questo, insieme alla scelta di un linguaggio colto ed elevato, fece s\u00ec che l'opera non fosse accettata unanimemente. "}
{"id": "2190308", "revid": "36426", "url": "https://it.wikipedia.org/wiki?curid=2190308", "title": "Pinacoteca di Castelfiorentino", "text": ""}
{"id": "2190309", "revid": "1543377", "url": "https://it.wikipedia.org/wiki?curid=2190309", "title": "Java Agent Development Framework", "text": "Java Agent DEvelopment Framework, o JADE, \u00e8 un framework sviluppato in Java che supporta lo sviluppo di applicazioni distribuite e basate sul paradigma di programmazione ad agenti, fornendo un insieme di servizi di base, conformi allo standard FIPA e necessari alla creazione e al mantenimento di un sistema multiagente.JADE \u00e8 un software open source e viene distribuito con licenza LGPL.\nDescrizione della piattaforma.\nLa distribuzione di JADE include un ambiente di runtime, alcune librerie che il programmatore pu\u00f2 utilizzare per sviluppare le proprie applicazioni ed alcuni tool grafici per attivit\u00e0 di amministrazione e monitoraggio.Ogni istanza dell'ambiente runtime di JADE \u00e8 chiamata \"platform\" (contenitore) ed al suo interno vi \u00e8 un main-container ed altri container opzionali ad esso connessi. \u00c8 possibile avviare pi\u00f9 istanze di Jade e dunque pi\u00f9 platform. All'interno di ogni platform deve sempre essere attivo lo speciale container \"main container\" (container principale). Il main container \u00e8, inoltre, il primo container ad essere attivato alla partenza della piattaforma e tutti gli altri container si collegano ad esso al loro avvio.All'interno del main container, in conformit\u00e0 a quanto previsto da FIPA, sono presenti degli agenti con ruoli speciali deputati alla gestione della piattaforma stessa ed in particolare: \nAgenti e behaviour.\nCome precedentemente accennato JADE \u00e8 stato sviluppato completamente in Java e, pertanto, la creazione di un agente in JADE corrisponde alla definizione di una classe che estende la classe jade.core.Agent.\nGli agenti attivi all'interno di un container JADE sono responsabili dell'esecuzione dei compiti loro assegnati.In JADE i compiti assegnati ad un agente sono modellati mediante un'astrazione chiamata \"behaviour\" (comportamento). Il programmatore pu\u00f2 definire specifici behaviour ed assegnarli agli agenti di una piattaforma estendendo la classe jade.core.behaviours.Behaviour. Sono previste due tipologie di behaviour, realizzate come sottoclassi della classe behaviour: i \"SimpleBehaviour\" ed i \"CompositeBehaviour\".\nModello di comunicazione.\nUno degli aspetti chiave di un sistema multiagente \u00e8 la comunicazione. Gli agenti devono, infatti, essere in grado di comunicare gli uni con gli altri, per cooperare, collaborare, negoziare e cos\u00ec via.\nIl \"modello di comunicazione\" adottato da Jade \u00e8 l\u2019\"Asynchronous Message Passing\" in cui ad ogni agente \u00e8 associata una coda di messaggi ricevuti dagli altri agenti, aggiornata ogniqualvolta arrivi un nuovo messaggio. Le modalit\u00e0 e le tempistiche di recupero dei messaggi \u00e8 demandata alla logica applicativa dei singoli agenti.Il formato dei messaggi scambiati dagli agenti segue le specifiche del linguaggio ACL (\"Agent Communication Language\") definito da FIPA.\nOntologie.\nAffinch\u00e9 gli agenti di una piattaforma possano comunicare, \u00e8 necessario che essi condividano non solo linguaggi e protocolli di comunicazione, ma anche un comune vocabolario di termini utilizzati nei messaggi scambiati. La definizione di tale vocabolario in JADE \u00e8 basata sul concetto di ontologia che trova frequenti applicazioni nell'ambito dell'intelligenza artificiale e della rappresentazione della conoscenza.Un'ontologia rappresenta un modo formale per definire un vocabolario comune di concetti relativi ad un preciso dominio, nonch\u00e9 le relazioni che intercorrono tra di essi.JADE fornisce numerosi strumenti software per la definizione di ontologie.\nJADE per il mobile.\nJADE-Leap \u00e8 una versione modificata di JADE che consente l'esecuzione di Agenti JADE su un'ampia gamma di dispositivi che varia dai server ai dispositivi mobili.In particolare, esistono le seguenti versioni di JADE-Leap: \nInfine, recentemente \u00e8 stato distribuito un Add-on di Jade, chiamato JADE-ANDROID Add-On, che consente l'utilizzo di JADE-Leap su sistema operativo Android.Un primo esempio delle potenzialit\u00e0 offerte dall'add-on JADE-Android \u00e8 rappresentato da jChat, un'applicazione open source basata sul paradigma ad agenti. jChat consente la comunicazione con i contatti registrati sul proprio dispositivo ed aventi lo stesso software, mediante diversi canali, quali telefonata, chat testuale e messaggi SMS. Inoltre, jChat visualizza contemporaneamente in tempo reale sia la propria posizione, sia la posizione degli altri contatti sulle mappe di Google."}
{"id": "2190311", "revid": "709565", "url": "https://it.wikipedia.org/wiki?curid=2190311", "title": "Herman &amp; Katnip", "text": "Herman &amp; Katnip \u00e8 un cartone animato prodotto dal 1944 al 1960 da Famous Studios.\nPersonaggi.\nHerman \u00e8 un piccolo topo, mentre Katnip \u00e8 un gatto: insieme i due passano il tempo a darsi continuamente battaglia, anche se alla fine \u00e8 sempre il gatto Katnip quello che deve inevitabilmente avere la peggio.\nOrigini.\nI due protagonisti della serie animata si rifanno ai pi\u00f9 famosi \"Tom &amp; Jerry\". A differenza loro, per\u00f2, in \"Herman &amp; Katnip\" il gatto Katnip non riesce mai ad avere la meglio sul topo Herman (contrariamente, Tom, in pi\u00f9 di un'occasione riesce a battere Jerry); ed inoltre, la violenza presente in entrambe le serie - usata per fini di comicit\u00e0 - in \"Herman &amp; Katnip\" raggiunge un livello di brutalit\u00e0 che supera di molto quella presente in \"Tom &amp; Jerry\".\nNon a caso, gli autori de \"I Simpson\" si sono ispirati proprio a \"Herman &amp; Katnip\" per creare i personaggi di Grattachecca &amp; Fichetto."}
{"id": "2190312", "revid": "6923", "url": "https://it.wikipedia.org/wiki?curid=2190312", "title": "Farming", "text": "Nella terminologia dei videogiochi, e in particolare degli MMORPG (gioco di ruolo multi-utente online), il termine farming (dall'inglese \"farm\", fattoria; nello slang italiano talvolta farmare) indica uno stile di gioco nel quale il giocatore si ferma a lungo in una zona circoscritta dell'ambientazione di gioco, dedicando il proprio tempo ad azioni ripetitive che per\u00f2 garantiscono l'acquisizione regolare di qualche tipo di risorsa o beneficio. Un esempio di farming, detto talvolta grinding (letteralmente \"tritare\") consiste nel continuare ad abbattere nemici per ricavarne un bottino (\"loot\"). Questa tecnica rende anche pi\u00f9 probabile l'acquisizione di oggetti rari (cosiddetti \"drop\"), che molti giochi includono o meno nei bottini secondo una qualche distribuzione di probabilit\u00e0.\nIl \"farming\" \u00e8 una modalit\u00e0 di gioco poco interessante per il giocatore, poich\u00e9 consiste nella ripetizione indefinita delle stesse sequenze di gioco e lo scontro ripetuto con avversari sempre dello stesso tipo. Per questo motivo sono anche diffusi programmi specifici, detti bot, che possono pilotare questa sequenza di gioco al posto del giocatore umano. L'uso di bot \u00e8 in generale vietato presso la maggior parte dei server di MMORPG e il loro impiego pu\u00f2 portare al ban dell'utenza."}
{"id": "2190316", "revid": "106908", "url": "https://it.wikipedia.org/wiki?curid=2190316", "title": "Dibona", "text": ""}
{"id": "2190319", "revid": "709565", "url": "https://it.wikipedia.org/wiki?curid=2190319", "title": "Little Audrey", "text": "Little Audrey \u00e8 un personaggio di un cartone animato prodotto da Famous Studios e disegnato in classico stile anni 1950. La piccola Audrey \u00e8 stato un personaggio preferito tra tutti gli uomini americani ed \u00e8 rivolto principalmente a un pubblico adulto maschile.\nLa piccola Audrey ha una fervida immaginazione e una predisposizione a mettersi nei guai. Armata di una parlantina pungente, di grande humor e di una risata impertinente, \u00e8 un'adorabile piccola peste."}
{"id": "2190320", "revid": "3115", "url": "https://it.wikipedia.org/wiki?curid=2190320", "title": "Aiguille Dibona", "text": "L'Aiguille Dibona (3.131\u00a0) \u00e8 un monolite roccioso nel Massiccio des \u00c9crins.\nDescrizione.\nPer chi sale sul sentiero del Refuge du Soreiller, l'aspetto della cima \u00e8 davvero impressionante nel suo slancio verso l'alto. In realt\u00e0, la cima nasconde la cresta che la collega alla pi\u00f9 alta Cime de Soreiller, di cui pu\u00f2 essere considerata un grandioso pilastro.\nToponimo.\nPrende il nome dalla famosa guida di Cortina Angelo Dibona, che la sal\u00ec per primo, smentendone la fama di inaccessibilit\u00e0. Prima era chiamato \"Pain de Sucre du Soreiller\".\nAccesso alla vetta.\nLa via di salita, su salda roccia granitica, va a prendere questa cresta. Dapprima su pietraie, poi su rocce (occasionali passi di I grado), si accede ad una depressione tra la Dibona e la Soreiller. Da qui si segue la cresta verso la Dibona su facile cengia, arrivando alla base del salto finale. \nQuesto si supera con 2 brevi lunghezze di corda, la prima su diedro (III gr.), la seconda su stretta placca (III gr.) in notevole esposizione."}
{"id": "2190322", "revid": "36426", "url": "https://it.wikipedia.org/wiki?curid=2190322", "title": "Crocifisso di Arezzo", "text": ""}
{"id": "2190326", "revid": "56620", "url": "https://it.wikipedia.org/wiki?curid=2190326", "title": "Pinky violence", "text": "Il termine pinky violence designa un sotto-genere cinematografico, legato al pinku eiga e alla sexploitation, in voga in Giappone dagli anni settanta. Si tratta di un filone violento ed erotico, con protagoniste belle ragazze ribelli (le cosiddette sukeban) in cerca di vendetta per i torti subiti. I film furono prodotti per la maggior parte dalla Toei e dalla Nikkatsu.\nI registi pi\u00f9 rappresentativi del genere sono considerati Norifumi Suzuki, Yasuharu Hasebe, Teruo Ishii e Shunya Ito, mentre le attrici principali del filone sono considerate Reiko Ike, Miki Sugimoto e Meiko Kaji.\nStoria.\nOrigini.\nIl primo film appartenente al Pinky Violence \u00e8 considerato \"\", diretto da Kazuhiko Yamaguchi nel 1970, e interpretato da Reiko Oshida, primo di quattro film della serie \"Delinquent Girl Boss\".\nLa serie \"Girl Boss\".\nNel 1971, Norifumi Suzuki diresse \"\", primo di una serie di sette film, aventi per protagoniste un gruppo di ragazze ribelli e combattive, in cerca di vendetta. Il titolo pi\u00f9 noto della serie \u00e8 \"Girl Boss Guerilla\", interpretato da Reiko Ike e da Miki Sugimoto, in cui Suzuki mostra dei combattimenti tra ragazze che si lacerano i vestiti mostrando le loro nudit\u00e0.\nLa serie \"Terrifying Girls' High School\".\nNel 1972, Norifumi Suzuki diresse ', primo di una serie di quattro film, interpretati da Reiko Ike e da Miki Sugimoto. ', diretto da Suzuki nel 1973, deline\u00f2 definitivamente lo stile dei Pinky Violence, mostrando varie torture ai danni delle protagoniste, e criticando apertamente l'istituzione scolastica giapponese.\nLa serie \"Sasori\".\nUn'altra celebre serie appartenente al Pinky Violence \u00e8 quella di \"Sasori\", il cui primo film fu \"\", diretto da Shunya Ito nel 1972, primo di una serie di dieci film. Narra la storia di Nami Matsushima, interpretata da Meiko Kaji, prigioniera in un carcere gestito da un sadico uomo. La ragazza dovr\u00e0 lottare duramente per riuscire ad evadere.\nLa trilogia di \"Rika\".\nSi tratta di tre pellicole girate a basso costo tra il 1972 e il 1973, interpretato dall'omonima attrice nippo-americana Rika Aoki, e che hanno come protagonista la figlia di una prostituta giapponese vittima di uno stupro da parte di un americano; i soggetti sono ispirati a manga ambientati nel mondo delle sukeban."}
{"id": "2190329", "revid": "729019", "url": "https://it.wikipedia.org/wiki?curid=2190329", "title": "Rangiroa", "text": "Rangiroa \u00e8 un atollo appartenente all'arcipelago delle Isole Tuamotu nella Polinesia francese.\nGeografia.\nRangiroa \u00e8 il pi\u00f9 grande atollo delle Tuamotu, e uno dei pi\u00f9 grandi del mondo (anche se \u00e8 pi\u00f9 piccolo di Kwajalein nelle Isole Marshall e Huvadhu nelle Maldive). Si trova nel gruppo di Palliser. Il pi\u00f9 vicino atollo \u00e8 Tikehau, situato a soli 12\u00a0km ad ovest.\nL'atollo \u00e8 costituito da circa 250 isole e isolotti che si estendono su una superficie totale di circa 79\u00a0km\u00b2. Si contano circa 100 passaggi, chiamati \"hoa\", tra la laguna interna e l'oceano. La laguna si estende su circa 1600\u00a0km\u00b2. L'atollo ospita circa 300 abitanti.\nIl capoluogo \u00e8 \"Avatoru\", che si trova nella parte nord-occidentale dell'atollo."}
{"id": "2190330", "revid": "123905482", "url": "https://it.wikipedia.org/wiki?curid=2190330", "title": "Tavernelle (Colli al Metauro)", "text": "Tavernelle \u00e8 una frazione del comune di Colli al Metauro, nella provincia di Pesaro-Urbino.\nGeografia fisica.\nIl paese si sviluppa lungo la via Flaminia per un tratto di oltre due chilometri ed \u00e8 praticamente tagliata in due dal fiume Metauro che lambisce l'antica strada consolare. Tavernelle dista 2,5\u00a0km da Serrungarina, 8\u00a0km da Fossombrone e 20\u00a0km dal centro di Fano sulla costa adriatica.\nToponimo.\nCome per i numerosissimi paesi e localit\u00e0 che portano questo nome in Italia, Tavernelle deriva direttamente dalla parola latina \"Tabernulae\" che letteralmente significa \u201cpiccole taverne\u201d.\nStoria.\nProprio dal nome del paese quindi, si evince che la localit\u00e0 di Tavernelle fin dall'antichit\u00e0, era un posto di ristoro per uomini e cavalli in transito sul tratto della strada consolare Flaminia compreso tra Fossombrone e Fano. Tutto ci\u00f2 \u00e8 stato confermato dai rinvenimenti archeologici nell'area dell'attuale chiesa parrocchiale. Con tutta probabilit\u00e0 anche questo piccolo complesso fu abbandonato durante le invasioni barbariche dai suoi abitanti per rifugiarsi sulle vicine colline, come capit\u00f2 a quelli di altre citt\u00e0 come la vicina \"Forum Sempronii\".\nLa localit\u00e0 di Tavernelle nel corso dei secoli rest\u00f2 sempre una zona rurale con poche case affacciate sulla Flaminia. La popolazione ha iniziato ad aumentare solamente durante il XX secolo, quando nuove e pi\u00f9 redditizie attivit\u00e0 lavorative e la posizione fortunata su un'importante arteria stradale, ha fatto s\u00ec che, le genti fino ad allora stanziate nelle zone collinari si riversassero tutte a valle. Questo processo pu\u00f2 essere ben testimoniato da alcuni avvenimenti importanti per la comunit\u00e0 locale: la fondazione della parrocchia e quindi il suo affrancamento da quella di Serrungarina, avvenuta soltanto nel 1943 e lo sviluppo economico iniziato negl'anni sessanta con la nascita delle prime attivit\u00e0 artigianali ed industriali oltre all'incremento edilizio.\nFino al 31 gennaio 2016 ha fatto parte del comune di Serrungarina.\nMonumenti.\nArea archeologica.\nDinnanzi la nuova chiesa parrocchiale si trovano i resti di quell'antica taverna che diede il toponimo alla cittadina. Le strutture archeologiche riportate alla luce sono riferibili ad un complesso d'et\u00e0 romana che pu\u00f2 essere interpretato come una sorta di fattoria-albergo, ovvero un luogo di produzione e lavorazione di prodotti agricoli che offriva allo stesso tempo possibilit\u00e0 di alloggio e di ristoro per i viaggiatori. Delle strutture emerse durante lo scavo, ora ne \u00e8 visibile solo una parte; tra queste, di notevole interesse, \u00e8 la presenza di un piccolo tempio dedicato ad Attis, pastore figlio amato dalla dea Cibele e divenuto suo sacerdote, del quale \u00e8 stata recuperata la testa marmorea. \nCon i materiali rinvenuti \u00e8 stato possibile realizzare un piccolo antiquarium nelle sale dell'adiacente parrocchia."}
{"id": "2190335", "revid": "1451528", "url": "https://it.wikipedia.org/wiki?curid=2190335", "title": "Grumman OV-1 Mohawk", "text": "Il Grumman OV-1 Mohawk era un bimotore turboelica da osservazione e supporto tattico con capacit\u00e0 STOL, poi attacco al suolo leggero, prodotto dall'azienda statunitense Grumman Aircraft Engineering Corporation nel periodo tra gli anni cinquanta e sessanta.\nNato come aereo da osservazione disarmato, venne progettato per fornire un supporto aereo alle truppe di terra e comunicare la situazione del campo di battaglia, con possibilit\u00e0 di operare da piste non preparate. In seguito venne fornito di capacit\u00e0 offensive leggere."}
{"id": "2190336", "revid": "36426", "url": "https://it.wikipedia.org/wiki?curid=2190336", "title": "Crocifisso di san Damiano", "text": ""}
{"id": "2190338", "revid": "287204", "url": "https://it.wikipedia.org/wiki?curid=2190338", "title": "Andr\u00e8 Bazin", "text": ""}
{"id": "2190340", "revid": "729019", "url": "https://it.wikipedia.org/wiki?curid=2190340", "title": "Mont Gioberney", "text": "Il Mont Gioberney \u00e8 una montagna sita nel Massiccio des \u00c9crins ed alta 3.351 \nCaratteristiche.\n\u00c8 sovrastata dall'imponente mole del Bans che si trova a sud-est ed \u00e8 circa 300 metri pi\u00f9 alto. Ad est \u00e8 lambita dal vasto glacier de la Pilatte, in uno splendido quadro di alta montagna.\nAscesa alla vetta.\nLa via normale di salita alla vetta \u00e8 molto facile per alpinisti equipaggiati, e si svolge su pietraie poi neve, a partire dal comodo refuge de la Pilatte. Si tratta prima di salire il versante est fino al \"Col du Gioberney\" (3.233\u00a0m) e poi la cresta sud della montagna."}
{"id": "2190341", "revid": "287204", "url": "https://it.wikipedia.org/wiki?curid=2190341", "title": "Stampa fotografica digitale", "text": ""}
{"id": "2190342", "revid": "120744404", "url": "https://it.wikipedia.org/wiki?curid=2190342", "title": "Giuseppe Oltrasi", "text": "Biografia.\nInizia gli studi musicali a Lodi sotto la guida del maestro Balladori; si trasferisce poi a Milano presso il Conservatorio. Ivi si diploma in Pianoforte, Organo ed Alta Composizione. Nel 1914, poco prima della Grande Guerra, a Milano divenne organista della Basilica di Sant'Ambrogio, carica che ricopr\u00ec, con esclusione della Guerra, fino alla sua morte.\nFu insegnante di pianoforte al prestigioso Collegio San Carlo di Via Magenta a Milano.\nFu compositore di musica profana ma soprattutto di musica sacra per organo. Il suo stile facile ed elegante fu sempre apprezzato sia nei numerosi pezzi per organo come nelle composizioni vocali, particolarmente nella \u201cMessa popolare Cantate Domino\u201d a una voce di popolo, universalmente conosciuta nei decenni prima della riforma conciliare. Visto la semplicit\u00e0 della Messa, sia nell'esecuzione che nella organizzazione, questa \u00e8 ancora eseguita in Italia e, per tradizione, nel Nord e nel Sud America, ivi portata dai numerosi emigrati italiani tra le due guerre.\nScrisse poi diversi mottetti.\nNel 1969 fu nominato dal Papa Commendatore dell'Ordine di San Gregorio Magno.\nCome giovane compositore fu apprezzato da Arturo Toscanini che gli propose di perfezionarsi negli Stati Uniti. La chiamata alle armi all'epoca della Guerra italo-turca, ne imped\u00ec l'esperienza internazionale compromettendo - sin dagli inizi - la sua carriera di direttore d'orchestra."}
{"id": "2190346", "revid": "36426", "url": "https://it.wikipedia.org/wiki?curid=2190346", "title": "Vincenzo Batelli", "text": "Biografia.\nTipografo e editore fiorentino attivo nella prima met\u00e0 dell'Ottocento. Oltre alla cospicua attivit\u00e0 tipografica e editoriale, si ricorda di lui l'ideazione e il coordinamento della posa delle statue degli uomini illustri nel loggiato degli Uffizi e la commessa data all'architetto Vittorio Bellini per l'edificazione di palazzo Galletti come sede del suo stabilimento calcografico. \u00c8 sepolto a Firenze nel Cimitero della Misericordia."}
{"id": "2190350", "revid": "1305772", "url": "https://it.wikipedia.org/wiki?curid=2190350", "title": "The Gathering", "text": ""}
{"id": "2190352", "revid": "21535747", "url": "https://it.wikipedia.org/wiki?curid=2190352", "title": "Solar water disinfection", "text": ""}
{"id": "2190355", "revid": "287204", "url": "https://it.wikipedia.org/wiki?curid=2190355", "title": "T\u00eate du Replat", "text": "La T\u00eate du Replat \u00e8 una montagna sita nel Massiccio des \u00c9crins e alta 3442 \nCaratteristiche.\n\u00c8 compresa fra due montagne pi\u00f9 grandi e pi\u00f9 imponenti, Le R\u00e2teau e la Meije, sulle quali offre una veduta assai interessante.\n\u00c8 composta due cime:\nLa nord, essendo la pi\u00f9 alta, viene generalmente preferita dagli alpinisti. In realt\u00e0 \u00e8 possibile salire entrambe senza molta perdita di tempo.\nSalita alla vetta.\nLa salita parte dal \"rifugio della Selle\", sito nel \"vallone del Diable\". Per pietraie poco stabili si raggiunge il modestissimo e piano ghiacciaio della Selle, e in breve le rocce poco solide della cima Nord che si possono affrontare con vari itinerari abbastanza ripidi, ma tutti molto brevi. Sono consigliabili corda e materiale di alpinismo.\nIn alternativa si pu\u00f2 salire dal versante opposto e partendo dal Refuge du Ch\u00e2telleret."}
{"id": "2190357", "revid": "4711", "url": "https://it.wikipedia.org/wiki?curid=2190357", "title": "Wallace Jones", "text": ""}
{"id": "2190360", "revid": "1459253", "url": "https://it.wikipedia.org/wiki?curid=2190360", "title": "Alessandro Giuliani", "text": "Carriera.\nNella stagione 2004-05 venne nominato allenatore dell'Eurofiditalia Reggio Calabria, sua prima esperienza nel campionato di massima serie. Nel marzo 2005 venne, per\u00f2, esonerato dall'incarico lasciando il posto ad Tonino Zorzi. Concluse la sua esperienza a Reggio Calabria con 7 vittorie su 27 gare disputate. Nonostante le 5 vittorie su 7 gare disputate dal suo successore la societ\u00e0 retrocesse in Legadue, anche se venne ripescata a causa del fallimento della Scavolini Pesaro. La stagione successiva venne nominato allenatore della Scandone Avellino. Nel novembre 2005 diede le dimissioni dall'incarico cedendo la panchina ad Andrea Capobianco. Il bilancio della stagione fu di 7 sconfitte su 7 gare disputate. Nella stagione 2008-09 viene nominato vice-allenatore della Nuova Sebastiani Basket Rieti.\nDopo due stagioni all'Angelico Biella, nel giugno 2011 approda a Brindisi, firmando un contratto biennale.\nNel 2012 passa a Verona come direttore sportivo, per poi tornare dopo un anno a Brindisi, in qualit\u00e0 di direttore generale.\nStatistiche.\nStatistiche carriera in massima serie.\n\"V\"= partite vinte \"G\"= partite giocate \"%V\"= percentuale vittorie"}
{"id": "2190363", "revid": "834", "url": "https://it.wikipedia.org/wiki?curid=2190363", "title": "Mandylion (album The Gathering)", "text": ""}
{"id": "2190365", "revid": "300067", "url": "https://it.wikipedia.org/wiki?curid=2190365", "title": "Wlamir Marques", "text": "Ala di 185 cm, negli anni cinquanta-sessanta ha vestito la maglia della Nazionale brasiliana e dei principali club paulisti.\nDopo il ritiro da allenatore, \u00e8 stato professore di educazione fisica e commentatore sportivo per la ESPN brasiliana.\nHa vinto il Trofeo Heims come miglior atleta sudamericano nel 1961, una croce al merito sportivo nel 1953, seguita da una medaglia per lo stesso motivo, ed \u00e8 stato nominato cittadino emerito di S\u00e3o Vicente.\nCarriera.\nCarriera nei club.\nHa vestito le maglie di S\u00e3o Vicente, XV de Piracicaba, Sport Club Corinthians Paulista e T\u00eanis Clube Campinas.\n\u00c8 stato dieci volte campione del Campionato paulista, nel 1957 e 1960 con il XV de Piracicaba e dal 1964 al 1971 con il Corinthians. Inoltre, con la selezione di Piracicaba ha vinto sei volte i Jogos Abertos do Interior.\nCarriera in Nazionale.\nHa disputato con la nazionale di pallacanestro del Brasile quattro Tornei olimpici: Melbourne 1956, Roma 1960, Tokyo 1964 e Citt\u00e0 del Messico 1968, con due bronzi.\nHa partecipato anche a quattro Mondiali: Brasile 1954, Cile 1959, Brasile 1963 e Jugoslavia 1970, vincendone due.\nAi Giochi panamericani, ha vinto un argento e un bronzo in quattro partecipazioni tra il 1955 e il 1967.\nAi Campionati sudamericani della FIBA Americas ha vinto quattro ori e un bronzo in cinque partecipazioni.\nCarriera da allenatore.\nHa iniziato con il Limeira, per proseguire in ambito sia maschile (Jundia\u00ed, Corinthians, T\u00eanis Clube de Campinas), Palmeiras, Hebraica, Cerquilho, Pinheiros e Telesp Clube) sia femminile (Corinthians, XV de Piracicaba e S\u00e3o Caetano).\nHa vinto tre volte il campionato paulista femminile e una volta quello maschile. Ha partecipato ai Jogos Abertos do Interior sia femminili sia maschili, giungendo due volte al terzo posto. Ha vinto tre Jogos Regionais e due Campeonato Paulista Mirim."}
{"id": "2190375", "revid": "767487", "url": "https://it.wikipedia.org/wiki?curid=2190375", "title": "Cante", "text": "Il cante, insieme al \"toque\" e al \"baile\", \u00e8 uno dei tre pilastri fondamentali del Flamenco. La sua evoluzione corre parallela e quasi sempre aliena da altre manifestazioni vocali, finendo cos\u00ec per imporre i termini \"cante\" e \"cantaor\" invece che \"canto\" e \"cantante\".\nIl cante pu\u00f2 svolgersi con o senza accompagnamento. La forma pi\u00f9 arcaica \u00e8 quella a cappella. Ci sono svariati modi di eseguire un cante flamenco, a seconda del ritmo, del comp\u00e1s, del palo, della difficolt\u00e0 tecnica o del genere. I cante sono eseguiti dai \"cantaores\" (\"cantaor\" o \"cantaora\").&lt;br&gt;\nIl testo del cante viene detto letra e, come forma base, \u00e8 composto di versi, in genere assonanzati o senza rima, raggruppati in coplas (strofe) di quartine, a volte anche in terzine.\nTipi di cante.\nCante a Comp\u00e1s. Sono i \"cantes\" in cui ha esclusiva preminenza la sezione ritmica, ovvero mantenere e scandire bene il comp\u00e1s, e anche la stessa chitarra vi si adegua con alcune tecniche particolari.\nCante Albore\u00e1. Tipico per le nozze\nCante a Palo seco. Cante eseguito a cappella, con o senza ballo, ovvero senza l'accompagnamento musicale, tranne la sezione ritmica delle percussioni. In seguito a questa loro caratteristica, sono considerati dalla tradizione come le pi\u00f9 arcaiche forme musicali sopravviventi del flamenco. Appartengono a questa categoria la saeta, che attinge anche allo stile del cante jondo; la ton\u00e1, martinetes, debla, ecc.\nCante Corto.\nCante Chico, come la forma moderna della petenera detta appunto \"chica\", ballabile, contrariamente a quella \"grande\"; le alegrias; la farruca, tradizionalmente ballata solo da uomini, e suonata rararamente.\nCantes de C\u00e1diz, sinonimo dei palos delle canti\u00f1as.\ncante de columpio, come le bamberas o bambas o mecederos, cantati al ritmo dondolante dell'altalena (\"columpio\").\nCantes de Las Minas, riferiti ai \"cantes\" delle miniere, come i tarantos della zona mineraria di Almer\u00eda.\nCantes de Levante, come gli antichi fandangos malague\u00f1os e la media.\nCante de Madrug\u00e1\nCante festero.\nCante Frag\u00fcero o de fragua, come il gruppo delle ton\u00e1s, martinetes, debla, ecc.\nCante gitano.\nCante grande, come la forma moderna di petenera detta appunto \"grande\", non ballabile.\nCante jondo, La saeta Attinge allo stile del cante jondo proprio della tradizione musicale del flamenco; cos\u00ec siguiriya detta anche seguiriya o \"seguidilla gitana\", una delle forme musicali pi\u00f9 importanti del flamenco.\nCante libre, come la malague\u00f1a, tarantas, cartageneras, ecc.\nCantes de Ida y Vuelta (cantes di andata e ritorno), come le colombianas, guajiras, milongas, rumbas, ecc. Secondo la tradizione questi cantes sono il frutto di scambi reciproci fra il vecchio continente e l'America latina."}
{"id": "2190376", "revid": "246361", "url": "https://it.wikipedia.org/wiki?curid=2190376", "title": "Giovanni Rosso", "text": ""}
{"id": "2190383", "revid": "31886", "url": "https://it.wikipedia.org/wiki?curid=2190383", "title": "Il Paese", "text": "Il Paese \u00e8 stato un quotidiano italiano di ispirazione comunista, tranne che per una parentesi filofascista a seguito della Marcia su Roma.\nPrima edizione (1921-1925).\nFondato a Roma nel 1921, esprimeva la linea di Francesco Saverio Nitti, deputato del Partito Radicale Italiano. Il quotidiano era diretto da Francesco Ciccotti.\nDopo la marcia su Roma (28 ottobre 1922) il giornale sospese le pubblicazioni. Il 2 dicembre torn\u00f2 in edicola profondamente cambiato, esprimendo una linea filofascista; la testata divenne \"Il Nuovo Paese\". Le uscite furono sospese con il numero del 25 gennaio 1925.\nSeconda edizione (1948-1963).\nRinacque nell'immediato dopoguerra, nel 1948, con la testata originale; fondatore, e direttore fino al 1956, fu Tomaso Smith.\nNel dicembre del 1949 comparve il \"Paese Sera\", inizialmente come edizione pomeridiana del \"Paese\". Pur avendo due redazioni distinte, i due quotidiani avevano in comune il direttore, la segreteria, l'amministrazione, la redazione, gli stenografi e l'archivio fotografico.\nNel corso degli anni \"Il Paese\" ebbe buoni successi di vendite ma conobbe anche periodi di crisi economica provocati, oltre che da fattori esterni, anche dalla scelta del PCI di favorire il quotidiano di partito, \"l'Unit\u00e0\", piuttosto che il giornale fiancheggiatore.\nTra i redattori si ricordano: Augusto Livi, corrispondente dall'estero, Paolo Pardo, inviato speciale, Terracina, redattore interni, Lamberto Martini, capocronista, Ruggero Zangrandi, Antonio Rasa, Giuliana Anibaldi, Antonio Meocci, Adele Alfieri e Arnaldo Del Papa.\nCess\u00f2 le pubblicazioni nel 1963."}
{"id": "2190387", "revid": "76963", "url": "https://it.wikipedia.org/wiki?curid=2190387", "title": "Nathaniel Shilkret", "text": "Biografia.\nFu un compositore, direttore d'orchestra, clarinettista, pianista, dirigente (per la A&amp;R), e direttore musicale (per la Victor, RKO Pictures e la Metro-Goldwyn-Mayer). Shilkret fu un bambino prodigio. \nNel 1925 era un clarinettista nelle migliori organizzazioni di musica di New York: la New York Philharmonic (sotto Vassily Safanov e Gustav Mahler) e la Metropolitan Opera. Egli fu anche un pianista di prova di Walter Damrosch, per la riproduzione di stelle che comprendeva la ballerina Isadora Duncan. Entr\u00f2 a far parte del Dipartimento Esteri della Victor Talking Machine Company (in seguito divent\u00f2 la RCA Victor) nel 1915, e ben presto divenne direttore del dipartimento. Nel 1926 Shilkret divenne \"direttore della musica leggera\". \nFece molte migliaia di registrazioni, forse pi\u00f9 di chiunque altro nella storia. Suo figlio Arthur aveva stimato un record delle vendite di 50 milioni di copie. Egli fu il presentatore televisivo di scelta per molte registrazioni innovative di Victor. Egli \u00e8 stato anche una delle prime stelle della radio, fece 3000 trasmissioni tra il 1925 e il 1941. Le sue pi\u00f9 note composizioni furono nel film \"The Lonesome Road\", cantata da Gene Austin, e pi\u00f9 tardi da Jules Bledsoe (doppiaggio di Stepin Fetchit) e per la scena finale del 1929 in \"Show Boat\". "}
{"id": "2190391", "revid": "599013", "url": "https://it.wikipedia.org/wiki?curid=2190391", "title": "Mario Jacchia", "text": "Biografia.\nEbreo, figlio di Eugenio ed Elisabetta Carpi, \u00e8 ufficiale di complemento nel 6\u00ba reggimento alpini nella Prima guerra mondiale. Avvocato, aderisce al Partito Nazionale Fascista; la sua posizione muta quando vengono malmenati i suoi famigliari e il suo studio viene incendiato. Congedato dall'esercito nel 1938 in seguito alle leggi razziali, richiede e ottiene l'\"arianizzazione\", ma la sua posizione politica muta definitivamente. Diviene militante del Partito d'Azione nel 1943. Arrestato il 3 agosto 1944 a Parma, a seguito di una delazione, \u00e8 sottoposto a duri interrogatori e ucciso il 20 agosto 1944. \nSuo padre fu il pi\u00f9 rappresentativo massone del Bolognese nel periodo antecedente il fascismo, ed essendo irredentista fu esiliato da Trieste dal governo austriaco. Durante la prima guerra mondiale pertanto si trasfer\u00ec a Bologna.\nDirigente di movimenti irredentisti, presta aiuto ai compagni espulsi \nLa dedica e la famiglia.\nBologna gli dedica una piazza. La storia di Mario Jacchia ha delle similitudini non indifferenti con la vicenda di \"Beppo\" R\u00f6mer. Suo fratello Luigi, invece era gi\u00e0 militante antifascista. Valeria Jacchia, la figlia di Mario Jacchia nel corso della Resistenza fu staffetta partigiana, partecipando alla battaglia di Montefiorino venne duramente bastonata dai fascisti, evento che convinse Mario ad abbandonare definitivamente la battaglia. Nel 1924 i fascisti assalirono e depredarono la sede bolognese movimento caricandolo di simboli, e quant'altro di rappresentativo, in una cassa da morto, che piazzarono davanti all'abitazione degli Jacchia in via d'Azeglio 58, Bologna, a scopi evidentemente intimidatori. Eugenio Jacchia fu pure lui bastonato dai fascisti.\nLa storia del partigiano.\nNobile figura di partigiano, fedele all'idea, credo della sua vita, fu tra i primi ad organizzare i nuclei della Resistenza contro l'oppressione nazi-fascista. Perseguitato per ragioni razziali, ricercato per la sua attivit\u00e0 cospirativa e organizzativa, non desistette dall'opera intrapresa con tanto ardore. Nominato Ispettore Militare dell'Emilia, divenne in breve l'animatore del movimento clandestino della Regione, e, senza mai risparmiarsi, sempre brill\u00f2 per la forte personalit\u00e0 e per l'indomito coraggio mostrato durante le frequenti missioni e i rischiosi sopralluoghi. Sorpreso dalla polizia mentre presiedeva una riunione del suo Comando, venne arrestato nel tentativo di distruggere tutto il materiale compromettente, compito che aveva assunto per s\u00e9, dopo avere ordinato ai suoi collaboratori di mettersi in salvo. Sottoposto a stringenti interrogatori si confess\u00f2 unico responsabile e non pronunci\u00f2 parola che potesse compromettere l'organizzazione. Dopo aver sopportato lunghi giorni di martirio, fu prelevato dal carcere e condannato a morte.\nIl conflitto con i fascisti.\n\u00abL'Avvenire d'Italia\u00bb, quotidiano cattolico bolognese che appoggiava gli interventi squadristi, era diretto da Carlo Enrico Bolognesi. Un giorno Mario Jacchia si fa ricevere da lui e lo schiaffeggi\u00f2 con decisione, per cui i fascisti, al seguito di Arconovaldo Bonaccorsi e Giuseppe Ambrosi, noti squadristi, distruggono lo studio dell'avvocato, gestito da Mario e da altri avvocati antifascisti. Mario arriva sul posto e prende a revolverate i fascisti: questi rispondono al fuoco, lo bastonano danneggiandogli un occhio. Nei tafferugli, un commissario di polizia gli impone di andarsene, ma Mario risponde che \u00e8 un decorato di guerra, e che quei furfanti non lo spaventano; cos\u00ec finisce pure lui in carcere per aver preso i fascisti a revolverate in difesa della sua propriet\u00e0, successivamente incendiata dai fascisti stessi. Dopo questi eventi per lo Jacchia iniziano i guai seri col regime fascista, tanto che nel 1927 non gli viene consegnato il \"\"certificato di buona condotta politica\", non essendo iscritto al PNF, anzi essendo ormai schedato fra gli elementi pericolosi, il suo lavoro da avvocato non pu\u00f2 pi\u00f9 proseguire. Nel 1930 non riesce a ottenere il brevetto di pilota a causa dei precedenti politici, pur avendo superato brillantemente tutti gli esami\nLa radiazione dall'albo degli avvocati e l'8 settembre 1943.\nNel 1937 venne radiato dall'albo degli avvocati e procuratori e gli fu negato il dovuto avanzamento di grado militare. Fu comunque, quasi subito, reintegrato nell'albo degli avvocati, perch\u00e9 i membri del comitato atto alla determinazione della razza, stabilirono che il padre Eugenio non apparteneva al popolo ebraico, \u00e8 curioso osservare come risulti sconosciuta la motivazione di tale evidente falsit\u00e0. Mario all'inizio del 1943 entra nel Partito d'Azione nel quale organizza un embrione di organizzazione antifascista a indirizzo unitario, chiamata, irredentismo, nella quale partecipano persone di diverse idee politiche, ma antifasciste. L'8 settembre 1943 Mario \u00e8 a Roma per partecipare agli scontri contro i tedeschi. Contemporaneamente \u00e8 rappresentante del nazionalismo antifascista di Bologna.\nIl passaggio alla lotta militare.\nNei primi mesi del 1944 lascia tutti gli incarichi politico-burocratici per passare alla lotta militare. Prende un nome di battaglia nella Resistenza con l'incarico di ispettore delle formazioni partigiane di Giustizia e Libert\u00e0. Infine gli viene affidato il comando militare per il nord.\nLa famiglia Jacchia.\nLa famiglia Jacchia fu una famiglia ebraica, la cui caratteristica, \u00e8 che alcuni suoi membri, dopo aver aderito, per motivazioni legate all'irredentismo ed al nazionalismo, al fascismo, passarono all'antifascismo, anche a livello militare. Il membro pi\u00f9 significativo, sotto quest'ultimo punto di vista, \u00e8 forse Mario Jacchia. Per quanto riguarda gli ebrei, in totale, su circa 43.000 persone in Italia nel 1943, circa 1.000 parteciparono alla Resistenza, una percentuale elevatissima in rapporto alla popolazione globale italiana, che rapportata alla popolazione italiana del periodo, ci condurrebbe a circa un milione di partigiani, meno della met\u00e0 del numero reale.\nEugenio Jacchia.\nJacchia Eugenio, ebreo, nato l'11 ottobre 1869 a Trieste, figlio di Luigi e Caterina Di Barbara, padre di Mario e zio di Pietro, di professione avvocato ed acceso irredentista, venne esiliato, nel 1889, da Trieste dal governo austriaco. Trasferitosi a Bologna, si impegno' politicamente in diverse organizzazioni della sinistra democratica, arrivando ad essere eletto, nel 1902, nel consiglio comunale, in un raggruppamento chiamato, \"Unione dei partiti popolari \u2014 composta da radicali, repubblicani e socialisti\" \" che ottenne la maggioranza; nel contempo si iscrisse alla Massoneria. Nel consiglio comunale, presieduto da Enrico Golinelli del partito repubblicano, fu assessore alla pubblica istruzione. Nel periodo immediatamente precedente la prima guerra mondiale divenne uno dei massimi dirigenti del movimento interventista di indirizzo democratico-progressista, aderendo al fascismo, e allontanandosene, quando i fascisti distrussero la sede della Massoneria. Anche i figli Mario e Luigi seguirono le orme del padre. Leonello Grossi comment\u00f2 il contributo di Eugenio Jacchia alla causa della libert\u00e0: \"Fu uno dei maggiori esponenti della massoneria locale, mantenendosi sempre un liberale democratico. E da antifascista godette di un certo prestigio\" \". Mor\u00ec il 31 marzo 1939. L'elogio funebre fu tenuto fa Roberto Vighi, che fin\u00ec al confino, in quanto Eugenio Jacchia era ebreo, massone ed antifascista. Roberto Vighi, socialista, fu eletto presidente del consiglio provinciale di Bologna nelle prima elezioni del dopoguerra, il suo passato di coraggioso militante antifascista \u00e8 ben conosciuto; fu anche membro del CLN regionale.\nPietro Giusto Jacchia, detto Piero.\nPiero Jacchia, ebreo, nato l'8 aprile 1884 a Trieste, figlio di Eugenio e Clementina Fano; si laurea in lingue straniere. Professore al liceo, all'inizio del secolo XX deve lasciare Trieste in quanto irredentista. Si trasferisce a Bologna dallo zio Eugenio, e, per un certo periodo di tempo, pratica la professione di giornalista presso il \"Giornale del Mattino\". Dopo il conflitto, nel 1919, torna a Trieste, partecipando alla fondazione dei fasci di combattimento e alla marcia su Roma, ma, da massone, d\u00e0 le dimissioni dal PNF, nel momento in cui il fascismo inizia a perseguitare la massoneria. Con la moglie viaggia per diverse nazioni europee, fra queste Paesi Bassi e Regno Unito, inizia ad avvicinare i fuoriusciti antifascisti, passando all'antifascismo militante. Si unisce a Carlo Rosselli nella guerra di Spagna, restando ferito sul fronte dell'Aragona. Successivamente passa alla Colonna Rosselli, e di seguito inviato con i miliziani, nel settore di Majahonda Villanueva del Pardillo, alla difesa di Madrid, dove la citt\u00e0 cade, il 28 gennaio 1937. Lo stesso anno la polizia fascista emette un ordine d'arresto nei suoi confronti. Il cugino Mario Jacchia, dal passato fascista pure lui, e comandante partigiano col nome di battaglia \"Rossini,\" chiede ed ottiene di dare il nome, \"Pietro Jacchia\", alla 3\u00aa Brigata Partigiana Giustizia e Libert\u00e0 di Montagna operante nelle valli del Sillaro e di Santerno. In seguito la brigata verr\u00e0 chiamata, \"\"66\u00aa Brigata\" \"Jacchia Garibaldi\"\"."}
{"id": "2190392", "revid": "114335125", "url": "https://it.wikipedia.org/wiki?curid=2190392", "title": "Geuzen", "text": "Geuzen (francese: Les Gueux, pezzenti) era il nome assunto dalla confederazione di nobili calvinisti olandesi e altri scontenti che nel 1566 si rivoltarono contro il governo spagnolo nei Paesi Bassi. Il gruppo di geuzen che ebbe maggior successo operava sul mare e cos\u00ec furono chiamati Watergeuzen (pezzenti di mare). Durante la Guerra degli ottant'anni, la presa di Brielle da parte dei Watergeuzen nel 1572 fu il primo passo nella conquista del paese da parte dei ribelli, che in seguito avrebbero conquistato i Paesi Bassi settentrionali e raggiunto l'indipendenza con la fondazione della Repubblica delle Sette Province Unite.\nOrigine del nome.\nI leader dei nobili, il conte Luigi di Nassau e il conte Enrico di Br\u00e9derode, firmarono un solenne patto di alleanza, noto come il Compromesso di Breda, con il quale si impegnavano a difendere i diritti e le libert\u00e0 dei Paesi Bassi contro il dispotismo civile e religioso di Filippo II di Spagna. Il 5 aprile 1566 i confederati ottennero il permesso di presentare una lista di lamentele, chiamata la Richiesta, alla governatrice Margherita d'Austria. Circa 250 nobili marciarono fino al palazzo accompagnati da Luigi di Nassau ed Enrico Di Br\u00e9derode. La governatrice si allarm\u00f2 alla vista di una tale folla di gente, ma uno dei suoi consiglieri, Berlaymont, fu udito esclamare: \"Ma come, sua altezza ha paura di questi pezzenti (\"ces gueux\")?\"\nL'appellativo non fu dimenticato. Tre giorni dopo, alla grande festa tenuta da circa 300 confederati all'Hotel Culemburg, in un discorso Br\u00e9derode dichiar\u00f2 che se necessario erano tutti pronti a diventare pezzenti per la causa del paese. Da quel momento il nome divent\u00f2 un titolo partitico. Il partito dei patrioti adott\u00f2 gli emblemi della mendicit\u00e0, la bisaccia e la ciotola, come ornamenti da mettere sul cappello e sui vestiti, e fu coniata una medaglia che recava su un lato la testa di Filippo II, sull'altro due mani che si stringono con il motto \"Fid\u00e8le au roy, jusqu'\u00e0 porter la besace\" (\"Fedeli al re fino a portare la bisaccia\"). \nLa lega originaria dei pezzenti ebbe vita breve, schiacciata dal duca d'Alba, ma i suoi princip\u00ee sopravvissero e alla fine trionfarono.\nI pezzenti del mare.\nNell'anno 1569, Guglielmo I d'Orange, che ormai si era messo apertamente alla guida del partito della rivolta, emise lettere di corsa a un certo numero di vascelli i cui equipaggi erano formati da banditi di varie nazionalit\u00e0. Questi feroci corsari guidati da una serie di spregiudicati e sprezzanti del pericolo, il pi\u00f9 famoso dei quali \u00e8 Guglielmo II di La Marck, furono chiamati Pezzenti del mare, Gueux de mer in francese o Watergeuzen in olandese. All'inizio i corsari si accontentavano di depredare per mare e per terra e di portare il loro bottino nei porti inglesi dove potevano riparare le navi e riempire le stive.\nQuesta situazione continu\u00f2 fino al 1572, quando all'improvviso la regina Elisabetta I d'Inghilterra rifiut\u00f2 di farli entrare nei suoi porti. Non avendo pi\u00f9 un rifugio, il 1\u00ba aprile 1572 i Pezzenti del mare, disperati, attaccarono Brielle, che colsero di sorpresa in assenza della guarnigione spagnola. Incoraggiati dal loro insperato successo, veleggiarono verso Flessinga, anch'essa presa con un colpo di mano. La presa di queste due citt\u00e0 diede il segnale di una rivolta generale dei Paesi Bassi ed \u00e8 considerata il vero inizio dell'indipendenza olandese.\nNel 1573 i Pezzenti del mare sconfissero uno squadrone spagnolo al comando dell'Ammiraglio Bossu al largo del porto di Hoorn, nel golfo di Zuidersee. Unendosi alla popolazione locale, i corsari suscitarono una rivolta contro il \"duca di ferro\": una citt\u00e0 dopo l'altra si ribell\u00f2 e la resistenza si diffuse verso il sud.\nAlcuni degli antenati dei grandi eroi navali olandesi cominciarono la loro carriera navale come Pezzenti del mare, ad esempio Evert Heindricxzen, il nonno di Cornelis Evertsen il Vecchio.\nPeresecuzioni anti-cattoliche.\nI Geuzen si resero responsabili di gravi atti di intolleranza nei confronti della popolazione cattolica; furono vittime del loro fanatismo i martiri di Alkmaar, i martiri di Roermond e i martiri di Gorcum, canonizzati ufficialmente il 29 giugno 1867 da Pio IX."}
{"id": "2190400", "revid": "21536356", "url": "https://it.wikipedia.org/wiki?curid=2190400", "title": "Museo di Londra", "text": ""}
{"id": "2190401", "revid": "1442080", "url": "https://it.wikipedia.org/wiki?curid=2190401", "title": "Nyabinghi", "text": "Il nyabinghi \u00e8 un termine che ricopre diversi significati. Esso \u00e8 attribuito: \nStoria.\nIl nome nyabinghi deriva da un movimento dell'est dell'Africa attivo nel periodo tra gli anni 1850 e 1950 che fu guidato dalle popolazioni che si opponevano all'imperialismo europeo. Questa forma di nyabinghi girava attorno alla figura di Muhumusa, una donna guaritrice dell'Uganda che organizz\u00f2 una resistenza contro i colonialisti tedeschi. I britannici in Africa combatterono i nyabinghi, classificandoli come stregoni dopo che era stata varata l'\"Ordinanza sulle stregonerie\" nel 1912. Muhumusa venne catturata nel 1913.\nLa resistenza nyabinghi ispir\u00f2 molti giamaicani anti-colonialisti che si opponevano all'occupazione britannica, e venivano spesso organizzate delle danze e dei canti nyabinghi per invocare il potere di Jah contro l'oppressore. Il termine venne cos\u00ec attribuito anche ad una musica folkloristica giamaicana, diventando la pi\u00f9 caratteristica forma di musica relativa alla religione rasta. Il nyabinghi era suonato alle cerimonie sacre chiamate \"grounations\", che includevano percussioni, canti e balli, assieme alla preghiera e all'uso della marijuana. Nella musica nyabinghi venivano usati tre tipi di percussioni: bass (grancassa), funde e akete. L'akete suonava una sincope improvvisata, il funde suonava un battito regolare in due battute, mentre la grancassa suonava fortemente sulla prima battuta, e pi\u00f9 leggermente nel terzo (o quarto) battito. Count Ossie (Oswald Williams) fu il primo artista a registrare della musica nyabinghi, e contribu\u00ec allo sviluppo della cultura rasta. I canti nyabinghi influenzarono in seguito la musica popolare giamaicana come lo ska, il rocksteady e soprattutto il reggae. Il tamburo \u00e8 il simbolo dell'africanit\u00e0 dei rastafari, e molti sostengono che lo spirito divino di jah sia presente nel tamburo. La musica africana sopravvisse alla schiavit\u00f9 perch\u00e9 i colonizzatori incoraggiavano a suonarla come metodo per tenere alto il morale degli schiavi. La musica afro-americana sorse con l'afflusso di influenze dei nativi giamaicani, come anche quelle dei colonizzatori europei.\nIl nyabinghi tuttavia \u00e8 anche il nome di una setta rasta. Questi sostengono \"morte agli oppressori bianchi e neri\", ma non credono nella violenza, poich\u00e9 sostengono che Jah sia l'unico ad avere il diritto di distruggere.\nI canti nyabinghi vengono cantati durante le cerimonie Rasta, chiamate anche groundation, e alcuni canti famosi sono:"}
{"id": "2190402", "revid": "1528507", "url": "https://it.wikipedia.org/wiki?curid=2190402", "title": "Consiglio della Contea di Londra", "text": "Il Consiglio della Contea di Londra, in inglese London County Council (LCC), \u00e8 stato il principale organo di governo locale della contea di Londra, dal 1889 al 1965 ed il primo organismo completamente eletto della autorit\u00e0 generale della Grande Londra. Esso sovraintendeva sull'area oggi chiamata Inner London ed \u00e8 stato sostituito dal Consiglio della Grande Londra. L\"'LCC\" fu la pi\u00f9 grande autorit\u00e0 provinciale dei suoi tempi. \nStoria.\nDal XIX secolo la Corporazione della Citt\u00e0 di Londra sovraintendette soltanto ad una piccola porzione del territorio metropolitano di Londra. Dal 1855 il \"Metropolitan Board of Works\" (MBW) ebbe alcuni poteri sulla metropoli, ma l'ente non era elettivo. Molti poteri rimasero nelle mani delle parrocchie civili e delle contee di Middlesex, Surrey e Kent. La creazione del LCC nel 1889, come parte del \"Local Government Act 1888\", venne determinata dalla successione di scandali che coinvolsero il \"Metropolitan Board of Works\". \nMentre il governo conservatore dell'epoca avrebbe preferito non creare un unico organismo che coprisse l'amministrazione dell'intera citt\u00e0 di Londra, la sua alleanza con il partito liberale lo obblig\u00f2 ad accettare questa situazione. Subito dopo la sua creazione, la \"Royal Commission on the Amalgamation of the City and County of London\" pens\u00f2 di creare un unico organismo che sovraintendesse su tutta l'area metropolitana. Poich\u00e9 questo non venne accettato, furono creati 28 borough come piccole autorit\u00e0 per sostituire le vecchie entit\u00e0 amministrative locali. Esse assunsero alcuni poteri del Consiglio della Contea di Londra e ne divisero altri.\nDal 1899 il Council acquis\u00ec progressivamente e gest\u00ec i tram in tutta la contea e provvide all'elettrificazione a partire dal 1903. Dal 1933, quando il \"London County Council Tramways\" venne inglobato nel \"London Passenger Transport Board\", divenne il maggior gestore di tram dell'intera Gran Bretagna con una rete di 269 km ed un numero di tram pari a 1.700. \nInizialmente si sper\u00f2 che le elezioni del LCC si sarebbero svolte secondo criteri non partitici, ma ben presto nel Council si crearono due gruppi contrapposti. Il gruppo di maggioranza nel 1889 era costituito da \"Partito progressista\", che era alleato, in maniera non ufficiale, con il \"Partito liberale\" nel governo nazionale. Ma in questo consesso formava il gruppo moderato in alleanza con il partito conservatore britannico. Nel 1906 questa alleanza prese il nome di \"Municipal Reform Party\".\nIl LCC venne eletto ogni tre anni ed i \"Progressisti\" mantennero il controllo dal 1889 al 1907, quando persero il controllo a favore dei \"Municipal Reformers\". Questi ultimi lo mantennero, a loro volta, fino al 1934 quando and\u00f2 al potere il Partito Laburista che vi rimase poi fino all'abolizione del LCC."}
{"id": "2190403", "revid": "125986453", "url": "https://it.wikipedia.org/wiki?curid=2190403", "title": "Episodi di The Wire (prima stagione)", "text": "La prima stagione della serie televisiva The Wire \u00e8 stata trasmessa negli Stati Uniti dal 2 giugno all'8 settembre 2002 sul canale americano HBO, mentre \u00e8 stata trasmessa in Italia dal 6 aprile al 29 giugno 2005 sul canale satellitare Fox e in chiaro a partire dal 10 aprile 2012 su Rai 4.\nLa stagione introduce due gruppi di personaggi: il dipartimento della polizia di Baltimora e la banda di spacciatori gestita dalla famiglia Barksdale. La trama si concentra sull'indagine di polizia che porter\u00e0 all'arresto dei membri principali di questa organizzazione.\nLa prima stagione ha raccolto recensioni positive dai critici statunitensi. In alcuni casi, \"The Wire\" \u00e8 considerata di livello superiore rispetto alle serie pi\u00f9 conosciute dell'emittente HBO, come \"I Soprano\" e \"Six Feet Under\". Una recensione sostiene che \"The Wire\" \u00e8 una parziale rielaborazione di temi gi\u00e0 sviluppati nelle precedenti produzioni di David Simon per l'emittente HBO, che per\u00f2 hanno avuto maggiore risonanza nella serie grazie al confronto tra la guerra al terrorismo e la guerra alla droga. Un'altra recensione, invece, afferma che \"The Wire\" soffre per la sua crudezza e il lento deragliamento della trama, ma esprime un giudizio positivo sugli intrighi e i personaggi della serie. La rivista Time ha eletto la prima stagione di \"The Wire\" come la migliore serie televisiva del 2002.\nNonostante il consenso della critica, \"The Wire\" ha ottenuto uno scarso successo di pubblico, che Simon attribuisce alla complessit\u00e0 della trama, una cattiva programmazione televisiva, l'utilizzo abbondante di \"slang\" nei dialoghi, e un cast prevalentemente nero. I critici ritengono che la serie abbia messo alla prova la capacit\u00e0 di attenzione del pubblico, e che sia stato un errore mandarla in onda in concomitanza del lancio della serie poliziesca The Shield sul canale FX. Comunque, la serie ha riscosso un maggiore successo con il rilascio della prima stagione su DVD.\nGiochi di potere.\nTrama.\nIl detective della sezione omicidi \"Jimmy McNulty\" assiste al processo per omicidio di uno spacciatore di medio livello, \"D'Angelo Barksdale\", e si accorge che la testimone chiave del procedimento ha ritrattato la sua dichiarazione. McNulty riconosce l'influente narcotrafficante \"Stringer Bell\" nell'aula di tribunale e crede che egli abbia manipolato il processo. McNulty scavalca le gerarchie del dipartimento di polizia e racconta tutto al giudice, il quale inizia a fare pressione sugli alti funzionari del dipartimento per l'apertura di un'indagine sull'accaduto. D'Angelo viene prosciolto e ritorna a lavorare per la banda di spacciatori controllata da suo zio \"Avon Barksdale\", trasferendosi in una zona di spaccio meno importante chiamata \"la fossa\". Nel frattempo, il vagabondo e tossico-dipendente \"Bubbles\" diventa il mentore di un altro tossico-dipendente dopo una truffa mal-concepita che ha portato a violenti conseguenze.\nL'avvertimento.\nTrama.\nIl testimone che ha deposto contro D'angelo \u00e8 stato ucciso, e l'organizzazione Barksdale \u00e8 sospettata. Una squadra speciale viene formata per investigare sulle crescenti attivit\u00e0 criminali di questa organizzazione. Il tenente della squadra, Cedric Daniels, \u00e8 preoccupato per la qualit\u00e0 degli agenti che formano la squadra, mentre il Detective McNulty \u00e8 preoccupato per le intenzioni del dipartimento riguardo all'indagine. Kima Gregg, la protetta di Daniels, utilizza Bubbles come informatore per identificare i membri dell'organizzazione Barksdale. Tuttavia, i sospetti di Daniels circa l'incompetenza degli altri membri della squadra si rivelano fondati quando il detective \"Herc\", fa irruzione a notte fonda nelle \"torri\", una zona di spaccio del \"West side\" controllata dai Barksdale, e rischiano di essere linciati dagli abitanti del quartiere.\nRetata.\nTrama.\nL'irruzione nelle torri provoca una piccola sommossa, cattiva pubblicit\u00e0 per la squadra, il ferimento di Herc, e l'assegnamento di Prez ad incarichi amministrativi. D'angelo spiega ai giovani spacciatori \"Wallace\" e \"Bodie Broadus\" qual \u00e8 il loro ruolo nell'organizzazione Barksdale. L'unit\u00e0 speciale inizia finalmente a ottenere un risultato quando \"Lester Freamon\" recupera una vecchia foto di Avon Barksdale. Nel frattempo, il rapinatore \"Omar Little\" approfitta di una distrazione dei ragazzi di D'angelo e ruba la loro scorta di droga. Poco dopo, \"la fossa\" viene perquisita dalla polizia e Bodie viene picchiato per aver colpito un agente, ma i poliziotti non trovano niente a causa della rapina di Omar.\nRicordi.\nTrama.\nBodie si sveglia nel carcere minorile di Washington D.C., ma riesce a fuggire prima che Herc e Carver arrivino per interrogarlo. Avon discute con i suoi uomini della scorta di droga rubata e mette una taglia su Omar e la sua banda. McNulty e \"Bunk Moreland\", il suo collega alla omicidi, indagano su un vecchio caso che potrebbe essere legato a D'angelo.\nSotto controllo.\nTrama.\nStringer avverte D'Angelo che potrebbe esserci una spia tra i suoi ragazzi. L'unit\u00e0 investigativa ottiene l'autorizzazione per clonare il cercapersone di D'Angelo, ma restano perplessi sul contenuto delle intercettazioni. Prez comincia a riscattarsi agli occhi dei suoi colleghi quando riesce a decifrare il codice usato dagli uomini di Barksdale per comunicare con i cercapersone. Intanto, Wallace localliza Brandon, un membro della banda di Omar, e passa l'informazione a Stringer Bell.\nL'intercettazione.\nTrama.\nIl corpo insanguinato di Brandon viene ritrovato nei pressi della \"fossa\". Wallace resta turbato per l'accaduto, soprattutto dopo che Avon lo ricompensa per la sua parte nell'omicidio. L'unit\u00e0 investigativa mette sotto controllo i telefoni della \"fossa\", ma Daniels si scontra con il maggiore William Rawls, capo della sezione omicidi, quando quest'ultimo viene a sapere che un'intercettazione pu\u00f2 essere usata per chiudere tre casi di omicidio ancora insoluti.\nTestimone oculare.\nTrama.\nUsando le informazioni ottenute con le intercettazioni, i detective Greggs Herc, Carver e Sydnor fermano un corriere con i rifornimenti per la \"fossa\". Avon si preoccupa per una possibile spia e Stringer confonde le indagini della squadra istruendo cautamente i suoi ragazzi a smettere di usare i telefoni a gettone. Rawls pressa alcuni detective della squadra per avere informazioni sul caso.\nLa vendetta di Omar.\nTrama.\nMcNulty usa i suoi figli per pedinare Stringer, dopo un incontro casuale in un supermercato locale. Greggs e Carver arrestano un autista mentre riceve una grossa somma di denaro dagli uomini di Barksdale, ma poi sono costretti a restituire i soldi quando si scopre che il soggetto \u00e8 l'autista del senatore \"Clay Davis\". Daniels racconta l'accaduto a sua moglie Marla. Nel frattempo Omar tende un agguato a Stinkum e Wee Bey, uccidendo il primo e ferendo il secondo.\nLa caccia.\nTrama.\nFreamon mette Sydnor e Prez sulle tracce del denaro dell'organizzazione Barksdale. Avon e \"Proposition Joe\", un grosso spacciatore dell\"'east side\", organizzano una partita di pallacanestro. Quest'evento permette all'unit\u00e0 investigativa di vedere per la prima volta l'uomo al centro della loro indagine. Qualche giorno dopo, Omar tenta di uccidere Avon, ma resta ferito durante l'attentato.\nLa trappola.\nTrama.\nDopo essere rimasto pulito per tre giorni, Bubbles riceve alcuni consigli da un ex tossicodipendente. \nAvon e Stringer serrano le file dopo l'imboscata fallita di Omar.\nLa squadra individua uno dei principali depositi di droga dell'organizzazione Barksdale, ma un'operazione sotto copertura ha \nterribili conseguenze. Omar e Stringer Bell si incontrano per raggiungere un accordo.\nUna poliziotta in coma.\nTrama.\nMentre la vita della Greggs \u00e8 in bilico, Daniels riceve l'ordine di colpire l'organizzazione Barksdale. La squadra viene costretta a fare una serie di incursioni in tutta la citt\u00e0 per placare il desiderio del capo della polizia di \"droga sul tavolo\".\nCambio di strategia.\nTrama.\nAvon e Stringer incontrano il proprio legale, Maurice Levy, per discutere di una possibile fuoriuscita di informazioni a seguito dei raid. Wallace torna alla fossa e chiede di ritornare al suo vecchio posto, ma Stringer ha un altro piano. Con la perdita delle loro intercettazioni, la squadra intraprende un nuovo approccio e installa una telecamera nel club di Avon. I membri della squadra sorprendono Avon mentre discute di un rifornimento con D'Angelo, il quale viene arrestato con la droga durante il trasporto.\nLa sentenza.\nTrama.\nLe prove di corruzione politica raccolte da Daniels e McNulty sono rifiutate dall'FBI. Daniels e McNulty affrontano le ire dei loro superiori per aver ignorato l'ordine di una rapida risoluzione del caso. D'Angelo viene convinto a rimanere fedele alla sua famiglia grazie ad una visita in carcere di sua madre. La squadra dispone di sufficienti informazioni per arrestare Avon e molti dei suoi complici, ma non Stringer, che resta a piede libero. Gli affari nella fossa riprendono con Bodie e Poot al comando."}
{"id": "2190405", "revid": "30580", "url": "https://it.wikipedia.org/wiki?curid=2190405", "title": "Gran Premio di Monaco 1970", "text": "Il Gran Premio di Monaco 1970, \"XXVIII Grand Prix Automobile de Monaco\" di Formula 1 e terza gara del campionato di Formula 1 del 1970, si \u00e8 disputato il 10 maggio sul circuito di Montecarlo ed \u00e8 stato vinto da Jochen Rindt su Lotus-Ford Cosworth.\nContesto.\nNessuna particolare novit\u00e0 nella lista dei partecipanti e l'unico da segnalare era Ronnie Peterson, che era iscritto con una March privata. Il Team Lotus decise di usare la vecchia 49 al posto della nuova 72, nonostante l'avesse collaudata in occasione di una gara non titolata svoltasi a Silverstone un paio di settimane prima.\nQualifiche.\nAl termine delle qualifiche la prima fila era tutta appannaggio delle March, con quella della Tyrrell pilotata da Jackie Stewart in pole position, affiancata da Chris Amon. Al terzo posto la McLaren di Denny Hulme e al quarto la Brabham di Jack Brabham, mentre alle loro spalle era la Ferrari di Jacky Ickx e la prima delle Lotus era quella di Jochen Rindt in ottava posizione.\nGara.\nLa gara si svolse in un clima soleggiato con pista asciutta, nonostante avesse piovuto nei giorni precedenti. Al via Stewart prese il comando, con Amon, Brabham, Ickx e Jean-Pierre Beltoise alle sue spalle; al secondo giro Beltoise super\u00f2 Ickx. Stewart prese vantaggio e la classifica rimase invariata fino al dodicesimo giro, quando Ickx fu costretto al ritiro dalla rottura di un semiasse. Al 22\u00ba giro Beltoise, che nel frattempo era salito al quarto posto, si ritir\u00f2 per problemi alla trasmissione e nello stesso giro Brabham prese il secondo posto a discapito di Amon. Sembrava che Stewart potesse gestire il vantaggio per poi bissare il successo ottenuto nella gara precedente in Spagna, ma al 27\u00ba giro fu costretto al ritiro dal motore della sua March che cominci\u00f2 a perdere colpi. Cos\u00ec Brabham prese il comando, seguito da Amon, Hulme e Rindt, che era risalito al quarto posto combattendo nelle retrovie, mentre il debuttante Peterson era al settimo posto e i commissari erano impegnati a ripulire l'olio lasciato in pista dal motore rotto della BRM di Jackie Oliver.\nNel frattempo Hulme ebbe problemi con la trasmissione della sua McLaren, che non manteneva inserito il rapporto selezionato, perdendo posizioni a favore di Rindt e Henri Pescarolo; al 62\u00ba giro la sospensione di Amon si ruppe, costringendolo al ritiro e lasciando il secondo posto all'austriaco della Lotus a nove secondi di distacco da Brabham. A questo punto Rindt forz\u00f2 il ritmo e negli ultimi giri si ritrov\u00f2 alle spalle dell'australiano, che per\u00f2 sembrava resistere agli attacchi dell'avversario, fin quando avvenne l'incredibile: Brabham lasci\u00f2 la traiettoria ideale per poter evitare una vettura lenta mentre si avvicinava alla \"Gazom\u00e8tre\" (la \"curva del Gasometro\"), l'ultima curva dell'ultimo giro, e cos\u00ec facendo fin\u00ec sullo sporco e sband\u00f2 andando a sbattere contro le balle di paglia e cedendo la vittoria a Rindt, che fu salutata dal team manager della Lotus Colin Chapman con un gran salto di gioia. Brabham fece una rapida retromarcia e si rimise in gara, finendo al secondo posto, seguito da Pescarolo con la Matra, Hulme, Graham Hill (che era partito dall'ultimo posto in griglia) e da Pedro Rodr\u00edguez.\nNote.\n\"Salvo indicazioni diverse le classifiche sono tratte da \"\nCollegamenti esterni.\nVittoria all\u2019ultima curva per Rindt al GP di Monaco 1970 - F1world.it/amarcord"}
{"id": "2190406", "revid": "88740", "url": "https://it.wikipedia.org/wiki?curid=2190406", "title": "Porto dell'Etna", "text": ""}
{"id": "2190407", "revid": "125868882", "url": "https://it.wikipedia.org/wiki?curid=2190407", "title": "Barbara Marchand", "text": "Biografia.\nJosiane Marchand (alla nascita), dopo gli studi classici ed una laurea in Lettere, \ninizia la sua carriera radiofonica dalle antenne di Radio Monte Carlo \ncome conduttrice dei programmi in lingua italo-francese nel 1966. \nLa sua esperienza radiofonica si estende alle trasmissioni esclusivamente in lingua francese, sua lingua madre, sulle Onde Lunghe della stessa Radio Monte Carlo. Nel 1977 e '78 conduce sulle reti \nRai Giochi sotto l'albero e Questa pazza pazza neve al fianco di Ettore Andenna.\nAttivit\u00e0 radiofonica.\nConduzione al microfono e regia:\nAltre produzioni e numeri unici.\nHa lavorato ad altre produzioni e numeri unici prevalentemente a carattere musicale, come \"15 minuti con i Nuovi Angeli\" per Rai TV \"O\" \"Tenetevi forte\" con Little Tony e altri ospiti canori dell'epoca.\nCollegamenti esterni.\nhttp://www.storiaradiotv.it/BARBARA%20MARCHAND.htm "}
{"id": "2190408", "revid": "1187695", "url": "https://it.wikipedia.org/wiki?curid=2190408", "title": "Episodi di The Wire (seconda stagione)", "text": "Negli Stati Uniti la seconda stagione della serie televisiva The Wire \u00e8 stata trasmessa dal 1\u00ba giugno 2003 al 24 agosto 2003 sul canale americano HBO. In Italia \u00e8 stata trasmessa dal canale satellitare FX dal 18 novembre 2006 al 30 dicembre 2006.\nBassa Marea.\nTrama.\nTrasferito dalla sezione omicidi alla polizia marittima per ripicca del suo comandante, il colonnello Rawls, Jimmy McNulty si imbatte nel ritrovamento del corpo di una giovane donna, dichiarata morta per omicidio dopo l'autopsia. Nel porto di Baltimora ci sono pochi traffici commerciali ma molti illeciti: entrambi passano dal capo del sindacato, il polacco Frank Sobotka, conoscenza di vecchia data del maggiore di polizia Stanislaus Valchek, suocero del detective Roland \"Prez\" Pryzbylewski. Valchek vorrebbe mettere alle strette Sobotka, anche per ripicca per un recente affronto subito: Sobotka ha infatti finanziato la nuova vetrata della chiesa degli abitanti di origine polacca, superando la precedente offerta di Valchek. L'offerta del sindacalista non \u00e8 solo per devozione: vorrebbe infatti l'aiuto del pastore della chiesa per un colloquio privato con una senatrice, a cui chiedere i fondi per il dragaggio del canale del porto, in modo da far arrivare un maggior numero di imbarcazioni. Nel frattempo, il nipote di Sobotka, Nick, facilita l'arrivo nel porto di un container di contrabbando per conto del misterioso Greco. Come scopre l'agente Beadie Russell, il contenuto \u00e8 da film horror: i corpi ammassati di tredici giovani donne. Intanto, Avon Barksdale continua a mandare avanti il suo impero della droga anche dal carcere, anche perch\u00e9 la vecchia unit\u00e0 Major Crimes ha perso i pezzi: McNulty su una barca, il tenente Cedric Daniels nella cantina della sezione corpi da reato, Kima Greggs dietro la scrivania della sezione beni sequestrati. Solo Lester Freamon e Bunk Moreland lavorano ancora insieme, alla sezione omicidi che per colpa dello zelo di McNulty finir\u00e0 presto sommersa di lavoro.\nMerce di scambio.\nTrama.\nSpinto dal desiderio di mettere i bastoni tra le ruote all'odiato Rawls, McNulty si improvvisa esperto di maree e riesce a determinare che la ragazza morta da lui ritrovata era gi\u00e0 nei confini cittadini al momento della caduta in mare, rendendola un problema della squadra omicidi. Avuta una intuizione, McNulty peggiora le cose, ricollegando la ragazza alle altre 13 disgraziate trovate morte nel container, asfissiate per la rottura di un tubo che doveva fornire loro un po' d'aria. I 14 cadaveri diventano un problema di Rawls, o meglio, come scopre McNulty, di Lester e Bunk, assegnati al caso. In prigione, Avon Barksdale ha difficolt\u00e0 a gestire i rapporti con il nipote D'Angelo, anche lui condannato a 20 anni, e cerca l'appoggio di sua sorella, la madre di D'Angelo, Brianna. Mentre Sobotka si lamenta con il luogotenente del Greco, Vondas Vondopoulos, per i guai portati dal container di ragazze morte, il maggiore Valchek scende in guerra contro il portuale, con decine di multe per divieto di sosta e guida in stato di ebbrezza nei confronti dei lavoratori del porto. Per vendetta, questi rubano il costoso furgone di sorveglianza del Distretto di Valchek e lo spediscono in un lungo viaggio per il mondo. Ma Valchek ha l'ultima parola, almeno per il momento: scoperto che il sindacato dei portuali ha assunto un costoso lobbista per perorare la causa del drenaggio del canale, convince il vice commissario Burrell a farsi assegnare una squadra per investigare sulla provenienza dei soldi di Sobotka. Intanto, il Greco scopre il colpevole della rottura del tubo che ha causato la morte delle 14 ragazze, e lo fa assassinare da Vondas, che si assicura che il morto venga ritrovato senza volto e senza mani. La morte delle ragazze, destinate ad essere vendute come prostitute, \u00e8 stata per il Greco una perdita economica rilevante, ma questi rassicura Vondas che presto ne arriveranno altre per rimpiazzarle.\nDosi letali.\nTrama.\nTorna Omar Little, il bandito con un codice morale: insieme al nuovo compagno, Dante, sta pianificando un colpo ai danni di una \"stash house\", una casa dove si immagazzina droga, quando viene battuto sul tempo da due ragazze, Kimmy e Tosha. Sorpreso dalle due, Omar le segue e le coglie nel loro nascondiglio, ma anzich\u00e9 derubarle, propone loro di entrare a far parte della sua banda. Le indagini sulle ragazze morte nel container, condotte da Lester e Bunk, coadiuvati da Beadie Russell, sono in stallo, per la rabbia del colonnello Rawls. Intanto McNulty incontra il tenente Daniels, che gli confessa che sta per lasciare il Corpo di polizia per mettersi a fare l'avvocato. In prigione, Avon Barksdale deve tenere a bada suo nipote D'Angelo ma anche una guardia che usa la sua posizione per spacciare droga tra i detenuti. Con l'aiuto di Stringer Bell, fa arrivare una partita di droga tagliata con la stricnina, che provoca la morte di vari detenuti, incastrando la guardia che lo stava prendendo di mira. Al porto, Nick Sobotka e suo cugino Ziggy, il figlio del sindacalista Frank, stufi di non ricevere lavoro, si mettono d'accordo con un uomo del Greco per trafugare un carico di macchine fotografiche digitali. Avvertito dal genero 'Prez' Pryzbylewski che la squadra assegnata alla sorveglianza di Sobotka \u00e8 formata da perdigiorno e che non ci sono mezzi per portare avanti le indagini, il maggiore Valchek affronta il vice commissario Burrell, e dietro minaccia di rivelare come il caso Barksdale non sia stato chiuso a dovere, si fa garantire uomini migliori per la squadra. La \"Major crimes unit\" sta per tornare in azione.\nUnit\u00e0 speciale.\nTrama.\nAvon non riesce a riavvicinare D'Angelo, ma riesce a sfruttare a suo favore le morti per la droga avvelenata che lui stesso aveva organizzato: in cambio di una diminuzione della pena, collega la guardia Tilghman alla droga, che era stata nascosta nell'automobile dell'uomo. Pressato da Valchek, il vice commissario Burrell convince Daniels a prendere il comando della squadra anti Sobotka, promettendo al tenente la promozione a maggiore e libert\u00e0 di scelta sulla squadra, che per\u00f2 dovr\u00e0 avere l'approvazione del colonnello Rawls. Per Herc e Carver, Prez, Kima e Lester Freamon, Rawls non ha problemi, per McNulty, invece, \u00e8 un no secco: \"Se ne va o affoga, sono gli unici due modi in cui scende da quella barca\", dice un arrabbiatissimo Rawls di McNulty. Quest'ultimo, intanto, riesce a fare un favore a Bunk, rintracciando grazie a Bubbles Omar Little, che deve testimoniare in un processo. Nick e Ziggy Sobotka, dopo il successo nel colpo delle macchine fotografiche, sono avvicinati da uomini del Greco che gli chiedono di aiutarli a trafugare sostanze chimiche per la produzione della droga.\nRappresaglia.\nTrama.\nIl tenente Daniels decide di dare una seconda possibilit\u00e0 a Carver, invitandolo ad unirsi alla sua squadra. Anche Lester Freamon si unisce nuovamente al gruppo ed Herc viene mandato in strada sotto copertura. Stringer Bell continua a studiare Economia per risollevare la situazione della sua banda e convince la fidanzata di D'Angelo ad andare a trovarlo in prigione con il bambino per convincerlo a non dimenticare l'importanza di proteggere la \"famiglia\", ma D'Angelo sembra inamovibile. A Valchek continuano ad arrivare polaroid, ma questa volta riesce a prendere un'impronta digitale lasciata su una delle fotografie. Per il caso delle ragazze morte, Bunk e l'agente Russell portano davanti al Grand Jury Sobotka ed alcuni membri del Sindacato, ma non riescono ad ottenere nulla. McNulty cerca di identificare i 13 cadaveri, ma senza successo. Per\u00f2 grazie a Bubbles riesce a contattare Omar Little per collaborare nuovamente al caso Barksdale. Infine, Ziggy e Nick scoprono che gli uomini del Greco vogliono utilizzare le sostanze chimiche per lavorare la cocaina; chiedono a Nick 3 container per il triplo del prezzo, ma Frank Sobotka rifiuta di contrattare.\nSi ricomincia sempre.\nTrama.\nOmar Little testimonia nell'omicidio contro Bird. In prigione, D\u2019Angelo partecipa alla riunione di un club del libro con altri detenuti e, analizzando \u201cIl grande Gatsby\u201d, inizia a convincersi che sar\u00e0 impossibile cambiare vita una volta scontata la sua pena, in quanto chi si \u00e8 stati e cosa si \u00e8 fatto in passato non scompare mai. Kima va in un club di spogliarelliste per parlare con una di loro ed inizia ad indagare su un gruppo di ragazze dell\u2019est che fino a poco tempo prima lavoravano l\u00ec ed erano tenute in pugno (quasi come schiave) dai loro papponi. Bunk, Freamon e l\u2019agente Russell non riescono a trovare informazioni al computer riguardo al container con le ragazze morte, in quanto sembra essere scomparso nel nulla appena scaricato. Decidono quindi di monitorare le navi attraccate al porto negli ultimi 2 anni, in modo da cercare altri carichi scomparsi misteriosamente e riuscire a trovare uno schema. McNulty va a cena fuori con la sua ex moglie e le chiede di dargli un\u2019altra possibilit\u00e0; i due vanno a letto insieme, ma Elena non sembra ben disposta a concedergli ci\u00f2 che lui desidera. Nick e Ziggy portano a termine l'accordo con Vondas per le sostanze chimiche all'insaputa di Frank. Dopo un ultimo colloquio con sua madre in cui le chiede di essere lasciato in pace da tutta la \u201cfamiglia\u201d e di scontare tutta la sua pena, D\u2019Angelo viene ucciso da un altro detenuto (incaricato da Stringer Bell) che lo strangola con una cintura e ne inscena il suicidio.\nL'incidente.\nTrama.\nBunk, Freamon e Russell clonano il computer che monitora gli scambi del porto e vedono un altro container sparire sotto i loro occhi. Ne seguono gli spostamenti e scoprono che viene portato via dal molo evitando i controlli e trasferito in un deposito. Inoltre collegano questa sparizione e quella del container con le ragazze a Thomas Pakusa e chiedono a Rhonda il permesso di iniziare delle intercettazioni. Proposition Joe propone a Stringer Bell di vendere la sua droga (proveniente dal porto e di qualit\u00e0 decisamente superiore) nei suoi territori, in particolare alle torri. Stringer ne parla ad Avon, che per\u00f2 esclude categoricamente la possibilit\u00e0 di dividere con altri i suoi territori. Inoltre, Avon si sente profondamente in colpa per la morte di D\u2019Angelo e crede che avrebbe potuto fare di pi\u00f9 per lui ed evitarne il (finto) suicidio. Al Sindacato iniziano dei problemi; Frank cerca appoggio per essere rieletto al comando ed evitare l\u2019avvento delle macchine a discapito del lavoro manuale dei suoi uomini, che metterebbe a rischio il prosieguo dei suoi affari illeciti. Herc e Carver capiscono che gli affari di droga della strada sono gestiti da Nick e, scoperto che il suo cognome \u00e8 uguale a quello di Frank, si rendono conto di aver collegato la loro indagine al caso principale. Mentre \u00e8 appostata davanti al deposito in cui era stato portato il container preso dal porto, Kima vede arrivare Proposition Joe in auto e Sergij aprirgli il cancello per farlo entrare. Nel frattempo al porto avviene un incidente ed uno degli scaricatori rimane con la gamba schiacciata sotto una cassa molto pesante. Il tenente Daniels capisce che il caso della droga al porto \u00e8 strettamente collegato alla morte delle 13 ragazze e cos\u00ec decide di prendere in carico anche il caso degli omicidi.\nUn'altra opportunit\u00e0.\nTrama.\nL\u2019unit\u00e0 speciale trova abbastanza materiale per farsi autorizzare le intercettazioni ed il tenente Daniels riesce a convincere Rawls a riammettere McNulty nella squadra. Intanto gli affari della banda di Barksdale stanno crollando a picco e Bodie cerca, come pu\u00f2, di mantenere un certo controllo espandendosi in nuovi territori ed inimicandosi, cos\u00ec, una banda rivale che spacciava in quel quartiere da prima di loro. Il traffico di ragazze dell\u2019est conduce ad un condominio dove a quanto pare si nasconde una sorta di \"club per incontri\" e, grazie ad un appostamento, Kima e McNulty riescono ad avere informazioni da un cliente su come riuscire ad entrare. Jimmy invita l\u2019agente Russell a bere qualcosa insieme e, prima di accompagnarla a casa, telefona per organizzare un finto appuntamento con una delle ragazze. Frank Sobotka inizia a capire di essere controllato e, per averne la certezza, fa sparire anche un container \u201cpulito\u201d in modo da accertarsi che venga seguito. Presa coscienza di essere tenuto sotto controllo, riferisce la situazione al Greco che decide di continuare ancora per un po\u2019 con i container puliti, per cercare di dissipare i sospetti della polizia.\nPallottole vaganti.\nTrama.\nLa banda a cui i ragazzi di Bodie avevano rubato il quartiere torna con le armi per riprendersi la piazza di spaccio. Inizia uno scontro a fuoco ed una pallottola vagante entra nella finestra di un appartamento, uccidendo un bambino. Bodie lancia in mare una borsa con le armi usate ma questa non finisce in mare, bens\u00ec su un\u2019imbarcazione e viene rinvenuta dalla polizia. La squadra di Daniels capisce che Frank e i suoi uomini hanno intuito di essere seguiti e cos\u00ec decide di stare al loro gioco, riprendendo le intercettazioni telefoniche. McNulty va dal suo amico dell\u2019FBI a chiedere informazioni su Glekas, uno degli uomini del Greco, ma non trovano nulla se non una segnalazione presso la polizia di San Diego. Telefonano al responsabile di quel caso, il quale non ha molte informazioni utili per loro. Al termine della telefonata, per\u00f2, l\u2019agente di San Diego avvisa subito il Greco dell\u2019interesse degli agenti di Baltimora per Glekas. \u00c8 chiaro quindi che la banda del Greco ha agganci anche in polizia; offrono ai federali casi da portare in dipartimento in cambio di soffiate ed informazioni. Sebbene Avon si sia dichiarato contrario, Stringer vorrebbe comunque portare a termine l\u2019accordo offertogli da Proposition Joe per dividersi i territori e vendere la sua droga e manda Brianna a parlare con Avon per convincerlo a cedere, ma \u00e8 tutto inutile. Per di pi\u00f9, Barksdale decide di mandare ad aiutarli un certo Brother Mouzone, che sembra essere quasi una leggenda nel loro giro. McNulty riesce ad ottenere un appuntamento al club di incontri e permette alla squadra di fare irruzione e bloccare il giro di prostituzione.\nBurrasca in arrivo.\nTrama.\nZiggy entra in affari con Glekas per vendere auto rubate, ma il greco vuole pagarlo meno di quanto pattuito e Ziggy, impulsivamente, va in auto per prendere la pistola e lo uccide. Brother Mouzone manda via la banda di Cheese dalle torri e questo porta Proposition Joe a dubitare di poter dare la sua fiducia a Stringer Bell. L\u2019unit\u00e0 speciale inizia a collaborare con l\u2019FBI per la risoluzione del caso e tutti i dati dell\u2019operazione vengono caricati sul sito dei federali. A causa di quest\u2019azione, l\u2019agente di San Diego affiliato con i greci viene a conoscenza di tutte le informazioni sulle intercettazioni ed avvisa subito gli uomini del Greco. La banda decide allora di liberarsi di tutti i cellulari e di far sparire il prima possibile la droga e qualunque altra cosa possa essere trovata dalla polizia.\nL'incubo.\nTrama.\nStringer Bell incontra Omar e lo manipola, facendogli credere che le sevizie subite da Brandon prima di morire siano state opera di Brother Mouzone. Stringer sa che Omar cercher\u00e0 di vendicare il giovane e spera cos\u00ec di liberarsi di Brother Mouzone, in modo da riappropriarsi del comando e iniziare l\u2019affare con Proposition Joe. La polizia fa un blitz al negozio di Glekas ma trovano tutto gi\u00e0 ripulito. A casa di Nick trovano della droga e i soldi derivanti dai suoi traffici illegali, ma lui aveva passato la notte fuori e questo gli consente di evitare l\u2019arresto immediato. Omar trova Brother Mouzone e gli spara ma non lo uccide, in quanto capisce non \u00e8 stato realmente lui a torturare Brandon. Frank Sobotka decide di collaborare con la polizia in cambio di un istituto pi\u00f9 sicuro per Ziggy e della libert\u00e0 vigilata per Nick, ma i greci vengono nuovamente avvisati dall\u2019agente di San Diego ed accade proprio nel momento in cui arriva Frank per parlare con loro.\nAffari sporchi.\nTrama.\nDalle acque del porto viene ripescato il cadavere di Frank Sobotka, con un evidente e profondo taglio alla gola. Bubbles viene arrestato per aver provato a rubare morfina da un\u2019ambulanza e nella stanza degli interrogatori dice a McNulty e Kima che la banda di Stringer \u00e8 in affari con Proposition Joe. L\u2019agente Fitz scopre che l\u2019agente di San Diego \u00e8 la talpa invischiata con i greci e lo confida al tenente Daniels. Nick Sobotka decide di collaborare con la polizia per dire tutto quello che sa sugli uomini indagati ed aiuta la squadra ad identificare il Greco, dopodich\u00e9 viene messo nel programma di protezione testimoni insieme alla fidanzata ed alla loro bambina. Brother Mouzone si tira fuori dall\u2019accordo con Avon e Stringer Bell riesce finalmente a convincerlo ad accettare l\u2019accordo con Proposition Joe sulla divisione dei territori. Omar, per\u00f2, ha capito che Stringer lo ha manipolato ed inizia a meditare vendetta contro di lui. Sergij viene incastrato da Bunk e Freamon e racconta tutto ci\u00f2 che \u00e8 successo alle ragazze nel container. I greci per\u00f2 riescono a sparire da Baltimora poco prima che la polizia riesca a trovare la loro base e l\u2019unit\u00e0 speciale chiude il caso con il processo a Eton, Pakusa e gli altri indagati. Inoltre, si scopre che la banda di Proposition Joe ha preso il posto dei greci nel traffico di ragazze."}
{"id": "2190413", "revid": "770813", "url": "https://it.wikipedia.org/wiki?curid=2190413", "title": "Al-Quwwat al-Jawwiyya al-Lubnaniyya", "text": "La Al-Quwwat al-Jawwiyya al-Lubnaniyya, (), spesso abbreviata in LAF (dall'inglese \"Lebanese Air Force\"), \u00e8 l'attuale aeronautica militare del Libano e parte integrante delle forze armate libanesi.\nStoria.\nOrigini.\nL'aeronautica militare libanese fu costituita nel 1948 sotto il comando dell'allora tenente colonnello Emile Boustany che in seguito assunse il titolo di comandante dell'aeronautica militare nazionale. All'atto della costituzione, i governi del Regno Unito, Francia e Italia donarono alcuni aerei, cui ne seguirono altri lo stesso anno donati dai britannici e italiani o acquistati regolarmente. Gli inglesi donarono 4 addestratori Percival Prentice e 2 Percival Proctor risalenti alla seconda guerra mondiale, che andarono ad equipaggiare un reparto da addestramento sulla base di Rayak. \nIl 1\u00ba settembre 1949 l'Italia consegn\u00f2 4 bombardieri Savoia-Marchetti S.79L Sparviero assegnati al No.1 Bomber Squadron, che per\u00f2 furono principalmente utilizzati come aerei da trasporto e un velivolo da collegamento Aermacchi MB.308. \nNel 1951 fu consegnato un velivolo De Havilland DH.104 Dove impiegato per compiti di addestramento alla navigazione, aerofotogrammetria e trasporto, mentre l'anno successivo arrivarono i primi di 16 addestratori T-6 Harvard (matricole L-120/135) ex Royal Air Force. \nNel 1953 l'aviazione si dot\u00f2 per la prima volta di aerei a getto, acquistando 16 caccia de Havilland DH.100 Vampire. (matricole L-150/165) mentre per l'addestramento primario arrivarono i primi di 9 De Havilland DHC-1 Chimpunk T.Mk.20 e T.MK.30, le cui consegne terminarono negli anni sessanta.\nIl primo potenziamento.\nNel corso del 1959 arriv\u00f2 il primo lotto dei pi\u00f9 moderni caccia Hawker Hunter F.Mk.6 le ultime consegne, che assommarono a 19 esemplari, terminarono solo nel 1977. Gli Hunter entrarono in servizio nei No.1 e No.2 Squadron ed ebbero impiego bellico durante la guerra arabo-israeliana del 1973. Nel corso degli anni sessanta arrivarono anche cinque addestratori a getto Fouga CM-170 Magister (matricole L-440/444) integrati nel 1972 da altri cinque esemplari ex Luftwaffe (matricole L-601/605).\nTra il 1959 e il 1960 furono consegnati i primi quattro esemplari dell'elicottero A\u00e9rospatiale SA-318 Alouette II. (matricole L-201/L-204), entrati in servizio nel No.3 Squadron di Rayak, seguiti subito dopo dalle consegne di 14 Aerospatiale SA-319 Alouette III (L-220/233).\nNel 1968 vennero acquisiti dalla Francia 10 Mirage IIIEL (L-501/510) e due addestratori Mirage IIIDL (L-511/512), assegnati ad un reparto di stanza sulla nuova base aerea di Kleyate, appositamente costruita per i nuovi aerei bisonici, e posta sul confine con la Siria. L'arrivo dei Mirage III coincise con la definitiva radiazione degli ultimi due Vampire T.M.55 ancora in servizio. I Mirage III volarono fino al 1978, compiendo anche azioni belliche che causarono la perdita di un caccia e di un addestratore, quando a causa della pesante situazione economica generata dalla guerra civile (1975-1990) i 10 aerei superstiti furono messi definitivamente a terra ed accantonati per la vendita.\nLa crisi.\nNel corso degli settanta furono acquistati i primi sei elicotteri Agusta-Bell AB.212 (L-250/255) consegnati tra il 1973-1974 al No.5 Squadron sulla base di Beirut, cui seguirono ulteriori cinque esemplari arrivati nel 1979. Gli elicotteri vennero impiegati per missioni di trasporto, collegamento, ricerca e soccorso (SAR), ma molti di loro andarono perduti durante operazioni belliche. A partire dal 1974, radiati gli ultimi esemplari di DHC-1 Chipmunk, iniziarono le consegne dei primi di sei addestratori Scottish Bulldog Mk.126 (L141/146). Nel 1980 iniziarono le consegne dei primi sei elicotteri da trasporto A\u00e9rospatiale SA-330L Puma, seguite da ulteriori sei esemplari tra il 1983 e il 1984, entrati in servizio nel No.9 squadron. Quasi contemporaneamente iniziarono le consegne dei primi di 8 elicotteri da attacco A\u00e9rospatiale SA 342 Gazelle (L-800/817) assegnati al No.8 Squadron. Questi elicotteri, le cui consegne terminarono tra il 1983 e il 1984, erano armati con mitragliatrici, razzi non guidati e missili anticarro HOT.\nIl riequipaggiamento.\nDopo la fine della lunga guerra civile, il governo e i vertici militari libanesi iniziarono un piano di riequipaggiamento delle forze armate libanesi. dopo aver ricevuto 24 elicotteri Bell UH-1H, consegnati tra il 1995 e il 2001, vennero recuperati otto caccia Hawker Hunter accantonati dal 1994 a Rayak, cos\u00ec come quattro addestratori Fouga Magister e tre Bulldog Mk.126. Nel 2000, i Mirage III, considerati dismessi, vennero venduti all'aeronautica del Pakistan. Nel 2009 furono consegnati 9 SA-342 Gazelle, integrati nel 2010 da 10 elicotteri da trasporto SA.330 Puma, tutti consegnati dagli Emirati Arabi Uniti. le nuove esigenze portarono all'acquisizione di 4 elicotteri leggeri da addestramento Robinson R44 Raven II (matricole L-1501/1504) assegnati al No.15 Squadron di Rayak, tre elicotteri pesanti antincendio Sikorsky S-61N (matricole AD-1601/1603) assegnati al No.16 Squadron di Beirut, e un AgustaWestland AW139 con compiti di trasporto presidenziale.\nOggi.\nL'attuale organizzazione della Al-Quwwat al-Jawwiyya al-Lubnaniyya \u00e8 strutturata su nove squadrons dislocati su quattro basi aeree, tre operative, a Beirut, Rayak e Tripoli, e una parzialmente operativa ad Hamat, sede anche delle forze speciali dell'esercito. La forza aerea, in assenza di velivoli avanzati ad ala fissa, \u00e8 formata da reparti prevalentemente equipaggiati con elicotteri, integrati con gli oramai superati Hawker Hunter, presenti in quattro esemplari, revisionati e rimessi in linea alla fine del 2008. A partire dall'aprile 2009 sono entrati in servizio presso il No.4 Squadron di stanza a Beirut 3 Cessna AC-208B Combat Caravan dotati di apparecchiatura ISR, torretta MX-15 e armamento su missili anticarro AGM-114 Hellfire. Inoltre sono stati consegnati 12 UAV AeroVironment RQ-11 Raven.\nNel novembre 2015 sono stati ordinati alla ditta brasiliana Embraer 6 A-29B Super Tucano, il cui primo esemplare venne consegnato nell'ottobre 2017, e l'ultimo nel corso del 2018. Questi aerei sono stati costruiti nello stabilimento statunitense di Jacksonville (Florida), e dotati di avionica Sierra Nevada Corporation che consente l'operativa ognitempo, e capacit\u00e0 di colpire con precisione bersagli al suolo con bombe intelligenti Mk.82 GBU-12 e GBU-58. I sei velivoli sono utilizzati dal No.7 Squadron di basa ad Hamat, ed impiegati in missioni di attacco leggero al suolo e scorta.\nNell'aprile 2019 sono stati consegnati sull'aeroporto di Beirut-Rafic Hariri, in base al programma di assistenza \"Building Partner Capacity\", 4 sistemi UAV Boeing Insitu ScanEagle, ognuno composto da 4 velivoli, una stazione a terra di controllo remoto e sistemi di lancio e recupero dei droni.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2190414", "revid": "92723", "url": "https://it.wikipedia.org/wiki?curid=2190414", "title": "Spagnola faccia bianca", "text": "La Spagnola faccia bianca o semplicemente Spagnola o Spanola nera faccia bianca (conosciuta internazionalmente con il nome di White Faced Black Spanish) \u00e8 una razza media di pollo attiva e rumorosa di origini mediterranee avente caratteristiche uniche e particolari. Fissata definitivamente in Gran Bretagna verso il 1800 in fattezze uguali a quelle attuali, i primi documenti sull'inizio della creazione della specie risalgono al 1572, la razza non conquist\u00f2 l'interesse degli allevatori in quanto i primi esemplari si dimostrarono deboli e brutti a prima vista. Qualche contadino si impegn\u00f2 nel mantenimento di pochi esemplari poich\u00e9 \u00e8 un'ottima ovaiola, comunque la razza restava rarissima tanto che ancora alla fine dell'800 la Spagnola a faccia bianca era praticamente sconosciuta. Si tratta di una razza di mole leggera, caratterizzata dal folto e morbido piumaggio nero con riflessi verdastri, che conferisce al pollo un aspetto pi\u00f9 possente. Questo pollo ha sulla faccia degli orecchioni bianchi carnosi che vanno sopra le penne del collo e sono la sua particolarit\u00e0 unica, presente solo in questa razza. A causa di questi ultimi viene soprannominata \"pollo clown\" e \"fowl di Siviglia\". La razza ha estimatori in tutto il mondo, anche se \u00e8 molto rara ovunque.\nRazza molto vecchia che ha avuto origine dalla mutazione di polli spagnoli di campagna. L'attuale tipo \u00e8 stato selezionato e presentato per la prima volta alle mostre in Inghilterra.\nNata come pollo da uova e carne a partire da molte razze di origine olandesi e spagnole incrociate tra loro, la razza \u00e8 diventata nel ventesimo secolo principalmente un pollo da esposizione, grazie a varie caratteristiche fisiche, tra cui i caratteristici orecchioni. Si tratta di un pollo medio/leggero e dal ricco piumaggio, dotato di cresta semplice. I tratti pi\u00f9 salienti sono la colorazione principale, la nera, e il fatto di avere due enormi orecchioni bianchi che ricoprono tutta la faccia a differenza della maggior parte dei polli che non ne ha. Gli allevatori tedeschi ed inglesi si sono concentrati alla fine degli anni '90 a salvare la razza, tenuta sulla soglia estrema dell'estinzione, fin dalla sua nascita, a causa della sua non popolarit\u00e0 ed alla perdita delle caratteristiche produttive.\nEtimologia.\nLa denominazione \"Spagnola a faccia bianca\" \u00e8 ritenuta collegata all'origine degli antenati e antenate di questa specie alla Spagna, infatti i ceppi di polli, usati per creare la razza, provenivano dalla Spagna. La denominazione \"a faccia bianca\" deriva dal colore degli orecchioni che ricoprono interamente la faccia. Importante \u00e8 tenere conto che con la denominazione razza si intende un tipo di animale (o vegetale) diverso da tutti gli altri, e pu\u00f2 essere in diverse forme (in questo caso con la forma grande e quella nana, sempre restando nella stessa razza). \nSi sa comunque che la comparsa della mutazione che determina gli orecchioni \u00e8 del tutto casuale.\nNel 1816 in Inghilterra, le caratteristiche standard della specie erano ben definite ma, siccome non si conoscevano bene le origini, i primi esemplari, presentati al \"Premi\u00e8re place\" vennero chiamati \"Spagnola a faccia bianca\". Dopo qualche anno \u00e8 stato confermato che l'origine era spagnola ed il nome assunse la denominazione (non ufficiale) di \"Spagnola\" poich\u00e9 l'unica con questa parola.\nStoria.\n\u00c8 con ogni probabilit\u00e0 la razza mediterranea pi\u00f9 antica. Cristoforo Colombo l'ha portata nel Nuovo Continente in occasione del suo secondo viaggio. Oggi \u00e8 molto rara.\nRazza molto vecchia originata dalla mutazione di polli spagnoli di campagna. L'attuale tipo \u00e8 stato selezionato e presentato per la prima volta alle mostre in Inghilterra.\nLa Spagnola a faccia bianca \u00e8 uno dei polli pi\u00f9 rari del mondo. Nel 2008 solo due esemplari si sono presentati ai campionati italiani di polli e questo ne conferma ci\u00f2 che \u00e8 stato detto sopra.\nLa rarit\u00e0 di questo pollo \u00e8 dovuto al fatto che molte persone trovano sgradevoli gli orecchioni.\nLa Spagnola a faccia bianca \u00e8 una razza autoctona di pollo. La razza \u00e8 considerata la mediterranea pi\u00f9 antica. I britannici la registrarono la prima volta nel lontano 1572. I polli originari per la creazione di questa razza venivano dalla Spagna ed esemplari di questa razza vennero allevati nei Caraibi e nell'America meridionale. In Sud America fu popolare durante il periodo coloniale dova fu conosciuta come la \" Aves de Sevilla\".\nQualcuno ritiene che una progentite di questa razza (e della sua forma nana fu la Castigliana nera.\n\u00c8 con ogni probabilit\u00e0 la razza mediterranea pi\u00f9 antica. Cristoforo Colombo ha portato i suoi antenati nel Nuovo Continente in occasione del suo secondo viaggio. Oggi \u00e8 molto rara.\nQuesto particolarissimo pollo non \u00e8 sorto come volatile da esposizione.\nIn effetti l'esagerazione dei caratteri peculiari (gli abnormi orecchioni bianchi) hanno reso molto difficile la conservazione della razza, infatti l'ambiente in cui la razza si \u00e8 sviluppata e in cui viveva, le hanno fatto perdere una grande parte delle eccellenti qualit\u00e0 produttive, recuperate solamente con la selezione e l'orientamento verso quei sensi. \nCertamente l'origine dei ceppi nativi da qui deriva questo pollo arrivarono in Inghilterra sotto il regno di Filippo II, in un periodo in cui il commercio di polli con la Spagna era particolarmente attivo.\nUna seconda invasione di polli, che influ\u00ec sul fissaggio della razza, venne dai Paesi Bassi, allora sotto dominio spagnolo.\nLa Spagnola a faccia bianca \u00e8 una razza di pollo di origini europee creata in Gran Bretagna nel 1800 circa da esemplari di vario patrimonio genetico provenienti dalla Spagna. I primi esemplari vennero esposti al \"Premi\u00e8re place\" per\u00f2 si dimostrarono deboli e non suscitarono grande interesse.\nNel diciannovesimo secolo in alcuni paesi europei il mercato del pollo da carne e uova era in continua crescita. A tale scopo venivano utilizzati i polli presenti nelle campagne, ma con l'arrivo delle grandi razze asiatiche, gli allevatori cercarono di aumentare la mole, le uova e il peso del loro pollame utilizzando le nuove arrivate. Anche in Gran Bretagna il mercato era sempre pi\u00f9 in espansione, per cui gli allevatori si prefissarono lo scopo di creare dei polli da carne che potessero soddisfare le esigenze dei mercati inglesi. Tutto inizi\u00f2 intorno alla met\u00e0 dell'800, precisamente in Inghilterra, un allevatore voleva creare una razza senza una particolare traccia da seguire. E la selezione part\u00ec utilizzando ceppi vai di polli spagnoli, inglesi e olandesi. Il risultato (venuto a caso senza un ben preciso progetto), per\u00f2, fu una razza di pollo dalle caratteristiche ritenute orribili. I pochissimi allevatori che la presero cercarono quindi di eliminare gli orecchioni e di ristabilire le caratteristiche produttive, soprattutto ovaiole, di mantenere il rapido accrescimento e il buon peso di questo pollo, senza riuscirci.\nIl materiale da cui si part\u00ec fu dunque molto eterogeneo sia morfologicamente che geograficamente; si usarono infatti razze di origine spagnola, inglese e olandese. Ovviamente un insieme di geni e caratteristiche cos\u00ec diversi diede luogo a un risultato altrettanto eterogeneo. \nIl merito di aver fissato la razza va al direttore dell'American Poultry Association, scuola di avicoltura, il quale approv\u00f2 lo standard ed il riconoscimento ufficiale di razza (molto rara) e prefiss\u00f2 come obbiettivo quello di non cambiare minimamente le caratteristiche morfologiche, preservando gli orecchioni. Cos\u00ec nel 1816 videro la luce i primi esemplari riconosciuti ufficialmente della nuova razza, che prese il nome di \"White-Faced Black Spanish\", dal nome inglese della razza. Questi primi polli erano precisamente uguali dall'attuale. A livello storico questa razza rimase da quando fu creata, nel 1816, sulla soglia dell'estinzione. Questo fatto fu determinato dalla scarsissima produzione di uova e carne. Per moltissime volte la razza si credette estinta, nel corso di fine ottocento, guerre mondiali ed in un periodo di tempo che va dagli anni cinquanta a quelli novanta.\nIl pollo oggi.\nLa razza rimase molto rara fino al 1990 anno in cui allevatori tedeschi e inglesi avviavano un programma di allevamento per preservarla dall'estinzione imminente. La prima esposizione venne a Londra dove non ebbe per\u00f2 che qualche fischio dalla folla, non interessata. Evolutivamente, la Spagnola a faccia bianca \u00e8 discesa dal gallus gallus, per\u00f2 in natura non sarebbe mai esistita in quanto \u00e8 stata fissata dall'uomo. Il fattore che mantiene al giorno d'oggi sono sia le caratteristiche fisiche e psicologiche ed una produzione migliorata. La Spagnola a faccia bianca, a causa delle caratteristiche della grande faccia, \u00e8 un volatile di grande mole, svelto, mai robusto (nonostante la poca attivit\u00e0).\nQuesta particolarissima razza di pollo \u00e8 arrivata negli USA dalle Antille, dove era stata portata dai coloni inglesi. Questo pollo \u00e8 il pi\u00f9 antico (1816) presente negli soprattutto negli Stati del sud (portata durante il periodo coloniale) al giorno d'oggi.\nCaratteristiche morfologiche standard.\nLa Spagnola a faccia bianca \u00e8 un pollo particolarissimo, non a tutti pu\u00f2 piacere e da taluni \u00e8 considerata deforme e brutta. \u00c8 l'unica razza caratterizzata dalla faccia completamente bianca, un aspetto generale grazioso ed un portamento elegante. \u00c8 una razza leggera, tipicamente mediterranea.\nLa Spagnola a faccia bianca \u00e8 stata ammessa all'American Poultry Association nel 1874, anno in cui venne istituito anche lo standard ufficiale per le mostre del globo. Il primo documento di abbozzo di questa razza venne documentato in Gran Bretagna del sud nel lontano 1572.\nIn questi anni qualche allevamento ovaiolo di questo pollo \u00e8 stato fondato negli USA, ma si tratta di piccole fattorie, con scopi commerciali o di restauramento. \nNella selezione \u00e8 importante mantenere soggetti vigorosi e con la faccia completamente bianca, senza trascurare la taglia e la forma.\nNell'allevamento \u00e8 importante selezionare soggetti vigorosi e con faccia completamente bianca, senza trascurare la taglia e la forma.\nTipo grande.\nNel 1816, durante la creazione della razza, e la sua iscrizione allo standard internazionale, vennero riconosciute due forme di Spagnola a faccia bianca, quella grande (o normale) e quella nana (restando sempre la stessa razza), del tutto identiche tranne che per la mole. Il tipo nano \u00e8 pi\u00f9 comune del tipo normale, anche se rimane rarissimo.\nNell'allevamento \u00e8 importante selezionare soggetti vigorosi e con faccia completamente bianca, senza trascurare la taglia e la forma.\nTipo nano.\nIl tipo nano (o razza nana) \u00e8 un gruppo di polli Spagnola a faccia bianca dalla mole minore esso \u00e8 precisamente uguale alla razza grande, da cui differisce solo per la taglia. Anche le caratteristiche comportamentali non cambiano. Essi sono riconosciuti come variet\u00e0 nana di questo pollo, ma le associazioni, per evitare che il tipo nano venga dequalificato da quello grande lo riconobbero razza a s\u00e9 stante.\nDifetti gravi.\nTracce di rosso nella faccia; colore dei tarsi diverso dal blu ardesia o nero; cresta del gallo piccola o piegata e con un numero maggiore o minore di punte. Cresta dritta nelle galline o piegata nei galli. Orecchioni troppo grossi e verrucosi tanto da ostacolare la vista. Denti della cresta troppo diseguali e poco definiti. Barbigli uniti, con pieghe sia verticali che orizzontali. Orecchioni colorati di giallo intenso o macchiati di chiazze di pelle rossa. Questi ultimi non devono coprire gli occhi. Mantello di colore bluastro, grigio-bianco o bianco-blu e senza riflessi verdognoli. Penne e piume ruvide. Zampe scagliose e dure. Le ossa non devono essere troppo grosse. Peso del gallo inferiore a kg2,1 e peso della gallina inferiore a kg1,7.\nPiumaggio scarso e scomposto, piumino chiaro.\nDiffusione.\nIn Italia.\n\u00c8 difficile apprendere la diffusione della razza Spagnola a faccia bianca in Italia, in effetti le caratteristiche fisiche e la rarit\u00e0 non ne facilitano certo la diffusione e non esiste un ente statistico che ne misuri. Questo tipo di pollo \u00e8 diffuso principalmente al sud, soprattutto in Sicilia.\nAll'estero.\nAll'estero la Spagnola a faccia bianca \u00e8 presente soprattutto negli Stati Uniti, in Australia e Sud America (oltre ad altri paesi). \u00c8 ovunque rarissima.\nQualit\u00e0.\nIn origine questa era una razza che rientrava tra le ovaiole, ma a causa della selezione per ottenere gli orecchioni bianco smaltato la facolt\u00e0 di deporre non \u00e8 pi\u00f9 molto importante. Nonostante tutto \u00e8 pur sempre un'ottima ovaiola (150-180 l'anno, tre volte a settimana, di colore bianco). Produce grosse uova bianche, ma poi diviene riluttante nel covarle. Il carattere \u00e8 mansueto e fiducioso verso il proprietario. I grossi orecchioni bianchi lucidi sono precedenti in forma rudimentale fin dalla nascita, diventano pi\u00f9 spessi e duri man mano che il pulcino cresce. In inverno \u00e8 opportuno spalmare con paraffina cresta e orecchioni, pena il congelamento.\nLa maturit\u00e0 sessuale completa avviene ad un anno di et\u00e0.\nUna particolare attenzione va alla pulizia giornaliera degli orecchioni in quanto il sebo pu\u00f2 farli ingiallire. I galli appena adulti devono essere divisi in quanto se qualche ferita andasse inflitta agli orecchioni le cicatrici sarebbero marroni. Nella vecchiaia gli orecchioni diventano sempre pi\u00f9 rugosi fino a creare problemi oculari. \u00c8 stata riconosciuta come razza dall'American Poultry Association nel 1874. In Sud America vi \u00e8 arrivata durante il periodo coloniale del 1800 da quei pochi contadini che la tenevano che sono emigrati.\nAl giorno d'oggi esistono alcune aziende statunitensi, finanziate dal governo USA per la conservazione della razza, con una piccola selezione adatta a quello scopo.\nPolli simili.\nLa razza Minorca pu\u00f2 vagamente assomigliare alla Spagnola a faccia bianca visto il piumaggio nero con riflessi verdastri, per\u00f2 le mancano totalmente i giganteschi orecchioni bianchi ed altre caratteristiche fisiche."}
{"id": "2190415", "revid": "115533", "url": "https://it.wikipedia.org/wiki?curid=2190415", "title": "Aeronautica militare libanese", "text": ""}
{"id": "2190417", "revid": "115533", "url": "https://it.wikipedia.org/wiki?curid=2190417", "title": "Lebanese Air Force", "text": ""}
{"id": "2190418", "revid": "729019", "url": "https://it.wikipedia.org/wiki?curid=2190418", "title": "Corpo genicolato mediale", "text": "Il nucleo o corpo genicolato mediale del metatalamo \u00e8 una parte del cervello preposta al trattamento dell'informazione acustica proveniente dalle vie acustiche. \u00c8 un rilievo tondeggiante che si trova nella parte ventrolaterale del talamo, separato dal pulvinar grazie al tubercolo quadrigemino inferiore, dal quale riceve afferenze. Proietta principalmente nella corteccia uditiva primaria della corteccia temporale e nelle aree uditive associative, ma non sono fibre a doppia mandata."}
{"id": "2190423", "revid": "83531", "url": "https://it.wikipedia.org/wiki?curid=2190423", "title": "Nunuku-whenua", "text": "I Moriori sono un popolo Polinesiano insediatosi nelle allora disabitate Isole R\u0113kohu intorno all'anno 1500. \nIn seguito ad un conflitto interno alla trib\u00f9, Nunuku-whenua, un importante Moriori, capo della trib\u00f9 Hamata, istitu\u00ec la cosiddetta \"Legge di Nunuku\", che viet\u00f2 la guerra, il cannibalismo e l'uccisione in una qualsiasi forma.\nNelle R\u0113kohu, la legge rimase in vigore e la pace fu mantenuta fino a quando le isole furono invase da due iwi m\u0101ori, gli Ng\u0101ti Mutunga e gli Ng\u0101ti Tama, nel 1835. Gli invasori massacrarono quasi completamente i Moriori, i quali si radunarono in consiglio a Te Awap\u0101tiki per decidere sul da farsi. Sebbene i pi\u00f9 giovani sostenessero una ferma resistenza armata, i pi\u00f9 anziani comandarono che per nessuna ragione la \"Legge di Nunuku\" sarebbe stata violata.\nLa popolazione Moriori, conquistata e schiavizzata, diminu\u00ec dalle oltre 1600 persone del 1835 a meno di 100 trent'anni pi\u00f9 tardi, risalendo alle circa 600 del giorno d'oggi. "}
{"id": "2190429", "revid": "52953", "url": "https://it.wikipedia.org/wiki?curid=2190429", "title": "Writers Guild of America", "text": "Writers Guild of America (WGA) \u00e8 il nome cui ci si riferisce generalmente per indicare i due sindacati attivi negli Stati Uniti d'America a difesa degli sceneggiatori: \"Writers Guild of America, East\", rappresenta gli sceneggiatori di televisione e cinema attivi a New York; \"Writers Guild of America, West\", rappresenta quelli della California del Sud e di Hollywood.\nAttivit\u00e0.\nEntrambe le associazioni fanno parte dell'International Affiliation of Writers Guilds, un conglomerato internazionale di sindacati per il cinema attivo nei paesi anglosassoni di Australia, Canada, Gran Bretagna, Repubblica d'Irlanda e USA.\nScioperi.\nLa WGAE e la WGAW sono in relazione contrattuale e insieme decidono e gestiscono ogni sciopero:\nLo Screenwriting Credit System e lo Script Registration Service.\nLe WGA gestiscono parallelamente un sistema di credito sul quale inserire nuovi sceneggiatori e un sistema on-line sul quale aspiranti sceneggiatori e non possono pubblicare i loro script.\nWriters Guild of America Award.\nDal 1949, le WGA organizzano una cerimonia a premi nota come Writers Guild of America Award che si compone di tre categorie, WGAA alla migliore sceneggiatura non originale, WGAA alla migliore sceneggiatura originale e \"WGAA al migliore documentario\"."}
{"id": "2190430", "revid": "1442080", "url": "https://it.wikipedia.org/wiki?curid=2190430", "title": "Calcio agli Island Games 2007 - Torneo maschile", "text": "Il torneo di calcio maschile agli Island Games 2007, che si sono svolti a Rodi, fu la decima edizione della competizione. I 21 incontri si svolsero tra il 30 giugno ed il 6 luglio 2007 e videro la vittoria finale dalla Selezione di calcio di Gibilterra, che batt\u00e9 in finale Rodi 4-0.\nFormato.\nFu giocato da 11 squadre, suddivise in quattro gruppi, tre da tre squadre ciascuno ed uno da due. Il torneo era organizzato in due fasi: la prima prevedeva un girone all'italiana con gare di sola andata, escluso il Gruppo D dove le due squadre si affrontarono due volte. Nella seconda fase una serie di scontri diretti in base alla posizione in classifica, decisero i piazzamenti dall'undicesimo al primo posto.\nCitt\u00e0 e stadi.\nGli stadi scelti per ospitare le gare della competizione furono:\nCampione.\nCampione Island Games 2007\nGIBILTERRA(Primo titolo)"}
{"id": "2190432", "revid": "767487", "url": "https://it.wikipedia.org/wiki?curid=2190432", "title": "Angelo Barovier", "text": "Cresciuto in una famiglia di lunga tradizione vetraia, Angelo fu di certo il membro pi\u00f9 noto e significativo, poich\u00e9 seppe unire le conoscenze tramandate da varie generazioni ad una singolare inventiva e creativit\u00e0 da artista e da scienziato.\nLe notizie biografiche sono poche e frammentarie, ma confermano la sua abilit\u00e0 nel trattamento del vetro. L'umanista Ludovico Carbone, ad esempio, descrisse \"Angelum Venetum\" come \"optimum artificem crystallinorum vasorum\" (\"grande produttore di vasi cristallini\"). Altra testimonianza dell'elevata stima per il Barovier \u00e8 il decreto della Repubblica di Venezia che, intorno al 1455, gli concesse l'esclusiva di produzione di un vetro molto \"pulito\", prodotto tramite una tecnica da lui messa a punto, che egli chiam\u00f2 \"vetro cristallino\" o \"cristallo veneziano\". Secondo alcuni, a Barovier andrebbe attribuita anche l'originale realizzazione di una pasta di vetro definita \"calcedonio\".\nSu richiesta del Filarete, architetto dei duchi di Milano, Barovier fu convocato nel 1455 presso la corte di Milano per poter suggerire al maestro l'utilizzo delle migliori paste vitree da utilizzare nella costruzione di \"Sforzinda\", la citt\u00e0 ideale desiderata da Francesco Sforza e progettata (ma mai realizzata) dallo stesso Filarete, che di Barovier aveva scritto:\nNon sono note vere e proprie opere di Barovier, anche se alcuni storici dell'arte gli assegnano una \"Coppa nuziale\" conservata nel museo vetrario di Murano, la \"coppa degli uccelli\" a Trento ed un calice in vetro azzurro nel Museo civico medievale di Bologna.\nLa famiglia Barovier.\nIl nome Barovier deriva dal termine \"berroviere\", che sta ad indicare l'armigero a guardia del capitano del popolo. \u00c8 probabile che qualche Barovier, originario dal trevigiano, si sia insediato a Murano attorno al 1291, quando una legge della Repubblica impose il concentramento sull'isola di tutte le fornaci del vetro. Il pi\u00f9 antico rappresentante della famiglia di cui si abbia notizia \u00e8 Jacobello (nato attorno al 1295), i cui figli Antonio e Bartolomeo sono indicati in documenti del 1348 come \"fiolari\", ossia vetrai. Un figlio di Bartolomeo, Jacopo, ricordato come maestro vetraio e padrone di fornace, fu il padre di Angelo."}
{"id": "2190436", "revid": "599013", "url": "https://it.wikipedia.org/wiki?curid=2190436", "title": "Oratorio dei Bianchi (Rapallo)", "text": "L'oratorio dei Bianchi o della Santissima Trinit\u00e0 \u00e8 un luogo di culto cattolico situato nel comune di Rapallo, in vico della Rosa, nella citt\u00e0 metropolitana di Genova. Il complesso \u00e8 sede della locale confraternita dei Disciplinanti detta \"dei Bianchi\".\nStoria.\nCostruito nella seconda met\u00e0 del XV secolo l'oratorio della Santissima Trinit\u00e0, originariamente dedicato alla Vergine Maria, \u00e8 situato nel centro storico rapallese, in prossimit\u00e0 dell'antica pieve di Santo Stefano e l'odierno palazzo del municipio.\nA partire da questo secolo divenne sede della locale confraternita dei Disciplinanti, costituita precedentemente nei locali della vicina pieve, e che assunse la denominazione \"dei Bianchi\" per il colore delle caratteristiche casacche; ancora oggi una lapide in marmo, posta al di fuori dell'oratorio nella facciata, ritrae in bassorilievo due confratelli incappucciati e con in mano il flagello.\nDescrizione.\nLa struttura si presenta ad unica navata, dotato di un piccolo campanile e in tempi antichi presentava un collegamento con il vicino ospedale di Sant'Antonio, quest'ultimo sede odierna del municipio, dove i confratelli potevano recarsi al dormitorio.\nTra le opere scultoree conservate vi \u00e8 una statua lignea del Quattrocento, di origine artistica pisana, raffigurante la \"Madonna col Bambino\"; dello scultore Anton Maria Maragliano \u00e8 la statua in legno di \"San Sebastiano\", risalente al 1700 con il documento del 3 maggio che ne conferma la commissione allo scultore genovese per la somma di 400 lire genovesi, mentre dello scultore rapallese Antonio Canepa \u00e8 la statua lignea dell\"'Addolorata\" eseguita nel 1908.\nDi pregio gli antichi crocifissi portati in processione durante le festivit\u00e0 patronali di Nostra Signora di Montallegro e l'organo a canne in cassa barocca del 1779 e attribuita all'organaro sammargheritese Tommaso II di Roccatagliata. Gli stalli del XVI secolo del coro ligneo furono portati nell'oratorio dall'abbazia della Cervara di Santa Margherita Ligure.\nLa confraternita.\nLa nascita della confraternita dei Disciplinanti avvenne nel 1250, in contemporanea al diffondersi del culto religioso, soprattutto degli ordini domenicani e francescani nel borgo rapallese e nelle altre localit\u00e0 del comprensorio. Originariamente l'ordine nacque sotto il titolo di confraternita di Santa Maria e Santo Stefano.\nParte viva e attiva nella societ\u00e0 rapallese, tanti furono infatti i servizi prestati dai confratelli e le donazioni testamentarie verso l'oratorio e la sua confraternita, ebbe maggiore importanza con i nuovi statuti e regolamenti approvati dal cardinale Stefano Durazzo, arcivescovo di Genova, del 2 agosto 1655 e ancora con l'aggregazione, dal 2 settembre 1647, all'Arciconfraternita di Santa Lucia del Gonfalone di Roma."}
{"id": "2190437", "revid": "305330", "url": "https://it.wikipedia.org/wiki?curid=2190437", "title": "Storie gotiche", "text": ""}
{"id": "2190443", "revid": "339392", "url": "https://it.wikipedia.org/wiki?curid=2190443", "title": "Raistereonotte", "text": ""}
{"id": "2190451", "revid": "148107", "url": "https://it.wikipedia.org/wiki?curid=2190451", "title": "Acido cianurico", "text": "L'acido cianurico (o 1,3,5-triazin-2,4,6-triolo o CYA) \u00e8 un composto chimico di formula (CNOH)3. \u00c8 un solido bianco inodore, usato come precursore o componente di sbiancanti, disinfettanti ed erbicidi. Nel 1997 la produzione mondiale era di 160 milioni di chilogrammi.\nPropriet\u00e0 e sintesi.\nPropriet\u00e0.\nL'acido cianurico \u00e8 il trimero ciclico della specie elusiva acido cianico, HOCN. Le due strutture si interconvertono facilmente; cio\u00e8, esse sono dei tautomeri. Il tautomero triolo, che pu\u00f2 avere carattere aromatico, predomina in soluzione. I gruppi ossidrile assumono carattere fenolico. La deprotonazione con sostanze basiche d\u00e0 origine ad una serie di sali cianurati:\nSintesi.\nL'acido cianurico fu sintetizzato per la prima volta da W\u00f6hler nel 1829, mediante decomposizione chimica dell'urea e dell'acido urico. La sintesi corrente su scala industriale comporta la decomposizione termica dell'urea, con rilascio di ammoniaca. La conversione inizia a circa 175\u00a0\u00b0C:\nL'acido cianurico cristallizza da acqua come specie diidrata.\nSi pu\u00f2 produrre acido cianurico per idrolisi di melamina grezza o di scarto, seguita da cristallizzazione. I rifiuti acidi provenienti da impianti che producono questi materiali contengono acido cianurico e, occasionalmente, triazine amino-sostituite disciolte (vale a dire ammelina, ammelide, e melamina). Uno dei metodi prevede che una soluzione di solfato di ammonio venga scaldata all'ebollizione e trattata con un equivalente stechiometrico di melamina, per mezzo della quale l'acido cianurico presente precipita come complesso melamina-acido cianurico. Acido cianurico indisciolto pu\u00f2 essere presente negli scarti industriali che risultino dall'accidentale combinazione di rifiuti contenenti acido cianurico con quelli contenenti triazine amino-sostituite.\nPiscine.\nL'acido cianurico \u00e8 presente nell'acqua delle piscine per ottimizzare l'azione del cloro. La sua presenza eccessiva al contrario ne provoca una perdita di efficacia per le sue qualit\u00e0 antibiotiche utilizzate per preservare l'igiene e la brillantezza dell'acqua nelle piscine."}
{"id": "2190471", "revid": "3115", "url": "https://it.wikipedia.org/wiki?curid=2190471", "title": "Eufeeds", "text": "Eufeeds.eu \u00e8 un sito web che aggrega notizie in formato RSS provenienti dai maggiori giornali dei 27 Paesi dell'Unione europea.\nStoria.\nCreato nel 2007, dallo European Journalism Centre di Maastricht, continua ad aumentare quotidianamente il numero di titoli presenti che sono oggi pi\u00f9 di 1000 tra quotidiani nazionali, regionali, locali, agenzie di stampa e magazines. Tutte le notizie vengono aggiornate automaticamente ogni 20 minuti ed ogni giornale \u00e8 accompagnato da un box informativo che ci dice anno di fondazione, indirizzo, lingua, circolazione etc."}
{"id": "2190474", "revid": "729019", "url": "https://it.wikipedia.org/wiki?curid=2190474", "title": "Calcio agli Island Games 2007", "text": "Il torneo di calcio agli Island Games 2007 \u00e8 stata la decima edizione torneo. Si \u00e8 svolto dal 30 giugno al 6 luglio 2007 a Rodi.\nIl torneo maschile vide la partecipazione di 11 squadre e fu vinto dalla Selezione di calcio di Gibilterra, quello femminile di 11 squadre e termin\u00f2 con la vittoria della Selezione di calcio femminile delle Isole \u00c5land.\nFormato.\nIn entrambi i tornei il formato era uguale: le undici squadre furono divise in quattro gruppi, tre da tre squadre ciascuno ed uno da due.\nIl torneo era organizzato in due fasi: la prima prevedeva un girone all'italiana con gare di sola andata, escluso il Gruppo D dove le due squadre si affrontarono due volte. Nella seconda fase una serie di scontri diretti in base alla posizione in classifica, decisero i piazzamenti dall'undicesimo al primo posto."}
{"id": "2190480", "revid": "767487", "url": "https://it.wikipedia.org/wiki?curid=2190480", "title": "Fergal Lawler", "text": "Durante il periodo di pausa dei Cranberries, Fergal Lawler ha creato una band di nome \"The Low Network\"."}
{"id": "2190482", "revid": "122228236", "url": "https://it.wikipedia.org/wiki?curid=2190482", "title": "Martin Knoller", "text": "Biografia.\nTra i suoi maestri il pi\u00f9 significativo fu Paul Troger, assieme al quale and\u00f2 a Salisburgo e Vienna. Il suo primo affresco risale al 1754, realizzato nella parrocchiale di Anras, nel Tirolo Orientale, ancora pienamente sotto l'influsso di Troger. Venne sepolto nel Cimitero della Mojazza, a Milano, fuori Porta Comasina.\nNel 1755 si rec\u00f2 a Roma, dove fu fortemente influenzato dal classicismo. A Roma i suoi maestri furono Anton Raphael Mengs e Johann Joachim Winckelmann. Nelle sue opere Knoller si posiziona fra barocco, rococ\u00f2 e classicismo, sebbene quest'ultimo prevalga maggiormente nei dipinti piuttosto che negli affreschi.\nSuo pi\u00f9 grande mecenate fu Carlo Giuseppe di Firmian, ministro plenipotenziario di Maria Teresa d'Austria in Lombardia, ed assai numerose sono le opere di Knoller da lui commissionate. Lo stesso Knoller sposer\u00e0 una donna di Milano, figlia di un commerciante, e qui si stabilir\u00e0, divenendo anche professore alla locale Accademia di Belle Arti. \nNelle opere di Knoller si trovano di frequente gruppi di figure, in cui quella principale si trova chiaramente in primo piano. Tipica dell'artista \u00e8 una freschezza e variet\u00e0 di colori, che si riconosce soprattutto nei panneggi luminosi. La pittura barocca consiste volentieri nella rappresentazione di gruppi di figure in movimento, nei quali il singolo tende ad annullarsi, ma in Knoller prevale l'individuo. Nelle sue opere egli tende ad un rigido classicismo: i colori sono meno potenti, le figure spesso un po' allungate, la composizione chiara e ben ordinata. Gli manca il \"pathos\" barocco. Nelle sue architetture \u00e8 un maestro della prospettiva. Nelle figure predilige angoli visuali e atteggiamenti non banali. Bellezza significa per lui chiarezza nel colore e nella raffigurazione."}
{"id": "2190484", "revid": "709565", "url": "https://it.wikipedia.org/wiki?curid=2190484", "title": "Kangoo", "text": "Kangoo \u00e8 una serie televisiva a cartoni animati prodotta da Animage e AB Productions. In Italia \u00e8 andata in onda prima su TMC all'interno del contenitore \"Zap-Zap TV\", ed in seguito da Fox Kids/Jetix.\nTrama.\nLa squadra dei Kangoo \u00e8 composta da cinque canguri: Napo, il capitano deciso e forte, Kevin che non perde occasione per attaccare briga, Junior, il pi\u00f9 piccolo, Nelson, agile e al tempo stesso sgraziato e infine Archie, il matematico, che si occupa degli schemi e delle strategie della squadra. Ad aiutare i canguri Inoltre vi sono gli umani Sam, l'allenatore della squadra, e sua figlia Tiffany. I cinque canguri vivono sull'isola di Sierra Kangoo e tra una partita e l'altro sventano i piani del loro nemico principale, Mister D."}
{"id": "2190489", "revid": "21537264", "url": "https://it.wikipedia.org/wiki?curid=2190489", "title": "Modulo lunare", "text": ""}
{"id": "2190490", "revid": "6923", "url": "https://it.wikipedia.org/wiki?curid=2190490", "title": "Mochi Craft", "text": "Mochi Craft \u00e8 un cantiere italiano produttore di imbarcazioni di lusso. Parte del Gruppo Ferretti dal novembre 2001, \u00e8 attivo nella produzione di lobster boat da 13 a 23 metri e di un modello di expedition boat da 23 metri. Gli uffici e la produzione Mochi Craft hanno sede presso gli stabilimenti del Gruppo Feretti di Forl\u00ec e Cattolica.\nStoria.\nFondata negli anni Sessanta da Luciano Mochi Zamperoli, la Mochi Craft S.p.A. ha inizialmente sede nel porto di Pesaro e successivamente nella zona industriale di Bellocchi di Fano. Dopo decenni di attivit\u00e0 del marchio, con la produzione di imbarcazioni in particolare diffuse nel mercato italiano e tedesco, il tribunale di Pesaro il 22 novembre 1999 ha stabilito il fallimento dell'azienda.\nNel Novembre 2001 il marchio Mochi Craft \u00e8 stato acquisito dal gruppo Ferretti che ne ha promosso il rilancio, cominciato nel 2003 con il Dolphin 51', il primo modello della linea planante lobster boat, tipiche imbarcazioni americane nate nel New England per la pesca dell'aragosta, ridisegnate in chiave moderna. L'opera di rinnovamento si \u00e8 riflessa anche sulla grafica del marchio, in cui il pesce spada \u00e8 stato sostituito da un delfino.. La flotta nel corso degli anni \u00e8 stata ampliata ed \u00e8 composta da quattro modelli di yacht dai 44 ai 74 piedi.\nL'azienda.\nMochi Craft fa parte del Gruppo Ferretti, presieduto dal fondatore Norberto Ferretti. CEO del Gruppo \u00e8 Giancarlo Galeone. La progettazione e lo studio delle imbarcazioni Mochi Craft \u00e8 realizzato dalla collaborazione tra Norberto Ferretti, l'AYT (Advanced Yacht Technology), il centro di progettazione e ricerca navale del Gruppo Ferretti, il Centro Stile del Gruppo, l'architetto Brunello Acampora di Studio Victory Design (che ha progettato i modelli di lobster boat in gamma) e lo Studio Zuccon International Project (che si \u00e8 occupato della progettazione del Long Range 23).\nLe imbarcazioni.\nLa flotta Mochi Craft si compone di due tipologie di yacht. La linea planante dei Dolphin ha attualizzato le storiche imbarcazioni lobster boat, aragostiere originarie del New England, e conta quattro modelli in gamma, caratterizzati da scafi di diversi colori: Dolphin 44', 54', 64' e 74' Cruiser. Il Dolphin 54' e il 64' sono realizzati sia in versione sun top che flybridge.\nCon la seconda linea, il Long Range 23, Mochi Craft ha reinterpretato il concetto di expedition boat, imbarcazioni studiate per le lunghe travesate. Questo modello di 23 metri \u00e8 dotato di carena trans-planante FER.WEY (Ferretti Wave Efficient Yacht), progettata, studiata e brevettata da AYT, che presenta una efficienza idrodinamica superiore alle altre carene e permette di ridurre il rollio e la scia poppiera, e del sistema di propulsione ibrida \u201cZero Emission Mode\u201d, che permette la navigazione in cinque modalit\u00e0 differenti, tra cui una a zero emissioni.\nMochi Craft si avvale inoltre di tecnologie in grado di ridurre le emissioni gassose e acustiche, in linea con i parametri stabiliti dal Modulo Aa Noise Emission e dalla norma UNI EN ISO 14509, in materia di inquinamento ambientale.\nTra gli equipaggiamenti tecnologici in dotazione sulle imbarcazioni Mochi Craft \u00e8 presente il sistema Anti Rolling Gyro (ARG), realizzato in partnership esclusiva con Mitsubishi Heavy Industries, che dimezza il rollio determinato dal moto ondoso alla fonda o in fase di navigazione, e la dotazione Computational Fluid Dynamics, un sistema di calcolo utilizzato per valutare la cinematica delle particelle di fluido sotto la carena. Un sistema applicato su tutta la flotta degli yacht del Gruppo Ferretti.\nTutte le imbarcazioni Mochi Craft sono perci\u00f2 caratterizzate da forme tondeggianti in stile anni cinquanta, da scafi color pastello e dall'utilizzo dall'utilizzo di particolari materiali come il legno massello e il teak, oltre all'acciaio, lavorato in maniera artigianale, come nelle bitte in cui \u00e8 inciso il delfino simbolo del cantiere."}
{"id": "2190491", "revid": "709565", "url": "https://it.wikipedia.org/wiki?curid=2190491", "title": "Piccoli canguri", "text": "Piccoli canguri (\"Kangoo Juniors\") \u00e8 una serie televisiva a cartoni animati prodotta da Animage e AB Productions, basato sui personaggi di Kangoo.\nSigla TV.\nLa sigla italiana \u00e8 cantata dai Raggi Fotonici"}
{"id": "2190497", "revid": "1543377", "url": "https://it.wikipedia.org/wiki?curid=2190497", "title": "Lycoming T53", "text": "Il Lycoming T53 \u00e8 un motore aeronautico turboalbero/turboelica prodotto originariamente dall'azienda statunitense Lycoming Engines dagli anni cinquanta.\nUtilizzato per motorizzare elicotteri nella sua versione turboalbero e velivoli leggeri e sperimentali in quella turboelica, venne disegnato dall'ufficio di progettazione diretto dal tedesco Anselm Franz, gi\u00e0 capoprogettista del turbogetto Junkers Jumo 004 durante la seconda guerra mondiale.\nDal T53 verr\u00e0 sviluppato il pi\u00f9 potente Lycoming T55, sostanzialmente una versione dalla maggiori dimensioni. Dal momento dell'acquisizione della Lycoming da parte della Honeywell Aerospace, sono stati prodotti entrambi con quest'ultimo marchio."}
{"id": "2190500", "revid": "72396", "url": "https://it.wikipedia.org/wiki?curid=2190500", "title": "Federico Bianchi (pittore)", "text": "Biografia.\nAttivo sia come pittore su tela che come frescante, il suo stile si rivel\u00f2 particolarmente vario e discontinuo, talora ispirandosi al Cerano o a Carlo Francesco Nuvolone, talora seguendo la lezione di Ercole Procaccini il Giovane di cui\nfu genero.\nFu allievo del Procaccini e di Carlo Villa. Fu attivo soprattutto in Lombardia e Piemonte."}
{"id": "2190501", "revid": "729019", "url": "https://it.wikipedia.org/wiki?curid=2190501", "title": "Gran Premio motociclistico d'Olanda 2000", "text": "Il Gran Premio motociclistico d'Olanda 2000 corso il 24 giugno, \u00e8 stato l'ottavo Gran Premio della stagione 2000 e ha visto vincere la Honda di Alex Barros nella classe 500, T\u014dru Ukawa nella classe 250 e Y\u014dichi Ui nella classe 125.\nClasse 500.\nLa gara della classe 500 \u00e8 stata interrotta dopo 3 giri a causa della pioggia; \u00e8 ripartita per 17 giri, con la griglia di partenza determinata dall'ordine d'arrivo della prima parte. La somma dei tempi delle due parti ha determinato il risultato finale."}
{"id": "2190504", "revid": "81195", "url": "https://it.wikipedia.org/wiki?curid=2190504", "title": "Autorganizzazione", "text": ""}
{"id": "2190506", "revid": "122819834", "url": "https://it.wikipedia.org/wiki?curid=2190506", "title": "Il Devoto-Oli", "text": "Il Devoto-Oli. Vocabolario della lingua italiana \u00e8 uno dei pi\u00f9 celebri dizionari monolingua in Italia, redatto da Giacomo Devoto e Gian Carlo Oli, pubblicato in prima edizione nel 1971 dalla Le Monnier, e fino a oggi continuamente aggiornato, anche dopo la morte dei due autori. Il dizionario riprende il progetto e il materiale del Vocabolario illustrato della lingua italiana degli stessi autori, edito nel 1967.\nCaratteristiche.\nSecondo Pietro Beltrami \u00e8 \u00abun dizionario apertissimo al lessico scientifico e tecnico tanto quanto a quello dei classici della lingua, e altrettanto aperto alle innovazioni lessicali, ivi compreso l'apporto all'italiano delle lingue straniere; e anche un dizionario incline [...] alla definizione enciclopedica delle cose designate dalle parole\u00bb.\nA partire dall'edizione del 2004 l'opera \u00e8 stata curata da Luca Serianni e Maurizio Trifone e pubblicata annualmente in versioni aggiornate.\nDall'edizione del 2017 Luca Serianni e Maurizio Trifone sono diventati coautori dell'opera.\nLe definizioni.\nFin dalla prima edizione il Devoto-Oli ha eliminato nelle definizioni le formule della lessicografia tradizionale, come \u2018l'allontanare, l'allontanarsi' (per \"allontanamento\") o \u2018l'essere impaziente' (per \"impazienza\"). Ogni voce ha una propria autonomia semantica, senza adottare meccanismi di rinvio implicito ad altre voci.\nIl lessico di base.\nSono segnalate 10.000 parole del lessico di base, cio\u00e8 quelle parole che, secondo i curatori, si possono ragionevolmente attribuire alla competenza di qualsiasi italiano, anche di cultura non elevata, e che dovrebbero far parte del bagaglio lessicale di un apprendente straniero di livello alto.\nLa data di nascita delle parole.\nPer ogni parola \u00e8 indicata la data di prima attestazione, segnalando l'anno o il periodo in cui la parola compare per la prima volta in un testo scritto, naturalmente sulla base delle conoscenze di cui al momento si dispone. Nelle nove edizioni dal 2004 al 2014 molte parole sono state retrodatate, in quanto si \u00e8 scoperto che la parola \u00e8 presente in un testo anteriore cronologicamente.\nGli alterati.\nSono riportati gli alterati degli aggettivi e dei sostantivi, selezionati non sulla base della competenza del lessicografo o sul modello di dizionari precedenti, ma attraverso l'esame di testi reali disponibili in rete e consultabili con i motori di ricerca. Il vocabolario precisa a quale registro appartengano gli alterati (familiare, letterario, ecc.), quale sia il loro ambito d'uso e quale sia il loro grado di effettiva diffusione (non comune, raro, ecc.).\nLe reggenze.\nIl dizionario ha la peculiarit\u00e0 di indicare le reggenze di tutti i verbi della lingua italiana, cio\u00e8 le preposizioni e congiunzioni con cui si costruiscono gli oltre 10.000 verbi italiani, segnalando anche le alternative tra costruzione verbale e costruzione nominale e le alternative tra costrutti proposizionali differenti."}
{"id": "2190508", "revid": "287204", "url": "https://it.wikipedia.org/wiki?curid=2190508", "title": "Grobari", "text": "Grobari (in serbo \"\u0413\u0440\u043e\u0431\u0430\u0440\u0438\") \u00e8 un gruppo ultras serbo, sostenitori del . \u00c8 il gruppo ultras maggioritario della Serbia, come colori ha prevalentemente il bianco-nero.\nEtimologia.\nGrobar in lingua serba significa \"becchino\"; il soprannome gli venne dato dagli ultras della , squadra rivale del Partizan alla fine degli anni settanta, perch\u00e9 le uniformi dei giocatori dell'epoca ricordavano appunto le divise dei becchini. Di conseguenza i Grobari soprannominarono gli avversari \"Cigani\" che significa zingari, in quanto nella Stella Rossa vi era una militanza di etnia Rom.\nStoria.\nI primi gruppi, in maggioranza di Belgrado e dei paesi limitrofi, si formarono intorno agli anni '50 nei pressi dello Stadio Partizan e si insediarono nella Curva Sud. Nel corso della Coppa dei Campioni del 1966, che si concluse con una sconfitta del Partizan, il gruppo si increment\u00f2 tantissimo. Nel corso degli anni settanta si aggregarono ad essi gruppi hooligan, che sfociavano quasi sempre nell'estremismo.\nNel corso degli anni ottanta i Grobari divennero il gruppo supporter pi\u00f9 grosso della Jugoslavia, andando in ogni manifestazione calcistica sia jugoslava che europea. A causa del loro temperamento, spesso alcune partite finivano per trasformarsi in spedizioni punitive nei confronti delle altre squadre.\nLe varie tifoserie.\nNel 1999 s\u00ec \u00e8 verificata una scissione da parte della Curva Sud, quando alcuni esponenti del \"Grobari 1970\" vennero accusati di ricevere fondi indebiti dalla societ\u00e0 per l'organizzazione del tifo. Questa breve scissione si concluse nel 2003.\nOggi molti gruppi di sostenitori del sono considerati Grobari in seguito a uno sviluppo numerico durante gli anni novanta. Tra quelli con la maggior parte dei membri sono i \"Grobari 1970\", \"Ju\u017eni Front\", \"Alcatraz\", \"Stoka\", \"Young Boys\", \"Anti Romi\", \"Ombre\", \"Grobari Zapadna Srbija\", \"\u010cuvari Casti\" e \"Grobari Valjevo\". I Grobari mantengono buone relazioni con alcuni gruppi esteri, come il \"GATE 4\" (gli ultras greci del PAOK Salonicco), la \"G-Sektor (gli ultras bulgari del CSKA Sofia) e la Curva Sud Milano (gli ultras del Milan)\nSettore est Verona. \nLa mascotte non ufficiale dei Grobari \u00e8 un bulldog coi colori bianconeri."}
{"id": "2190509", "revid": "339392", "url": "https://it.wikipedia.org/wiki?curid=2190509", "title": "Devoto-Oli", "text": ""}
{"id": "2190511", "revid": "599013", "url": "https://it.wikipedia.org/wiki?curid=2190511", "title": "Super Ib\u00e9rica de Rugby", "text": "La Liga Superib\u00e9rica de Rugby o SIR fu un torneo interconfederale di rugby a 15 riservato a \"franchise\" provenienti da Spagna, Portogallo e Gibilterra.\nIstituita nel 2008, essa vide alla partenza della prima edizione, tenutasi tra aprile e luglio 2009, solo sei \"franchise\" spagnole; la crisi economica giunta in Europa l'anno prima imped\u00ec l'espansione del torneo alle squadre portoghesi e nel 2010 la Lega Superiberica chiuse dopo una sola edizione.\nA vincere il trofeo furono i , \"franchise\" della Capitale spagnola.\nStoria.\nA giugno 2008 l'ancora fresca qualificazione del alla in Francia aveva lasciato nel rugby spagnolo \u2014 la cui unica apparizione alla massima rassegna era vecchia di quasi un decennio, risalendo alla in Galles \u2014 un complesso d'inferiorit\u00e0 nei confronti del pi\u00f9 piccolo ma agguerrito coinquilino iberico.\nLa competizione, tuttavia, nacque gi\u00e0 di fatto economicamente azzoppata dall'annuncio della crisi economica da parte dell'allora premier spagnolo Zapatero nonostante fossero stati trovati sponsor di livello, a iniziare dalla stessa Canal+ che avrebbe garantito la copertura televisiva.\nIn aggiunta a ci\u00f2 nacque una guerra tra il nuovo organismo, Superib\u00e9rica S.A., e le federazioni circa il calendario, il compenso da corrispondere agli arbitri, gli organi disciplinari e altri aspetti di competenza federale.\nDalle 10 \"franchise\" previste, 4 erano dal Portogallo (tra cui le sezioni rugbistiche di e ) e una da Gibilterra ma a causa dei citati dissidi e mancati accordi, la lega si ridusse a 6, tutte spagnole, basate su squadre gi\u00e0 esistenti (per esempio i Gatos di Madrid si basarono fondamentalmente sugli organici di e ).\nL'unica edizione.\nLa stagione 2009 vide la luce il 24 aprile con 6 \"franchise\" ai nastri di partenza che si affrontarono con la formula del girone all'italiana con gare di andata e ritorno, per un totale di 10 incontri ciascuna.\nIl punteggio adottato fu quello dell'Emisfero Sud, ovvero 4 punti a vittoria, 2 per il pari e 0 per la sconfitta, pi\u00f9 eventuali bonus di un punto per la squadra che marcasse almeno 4 mete nell'incontro e la perdente con eventualmente 7 punti o meno di scarto.\nLe prime 4 classificate disputarono la semifinale; a fine stagione regolare esse risultarono essere, nell'ordine, i Mariners della provincia di Alicante, i Gatos di Madrid, i Korsariak, compagine del Paese Basco, e i catalani Almogavers.\nA vincere la semifinale il 3 luglio furono le prime due in classifica le quali, nella successiva finale disputata nello stadio del a Madrid, pareggiarono 28-28 anche se il titolo and\u00f2 alla \"franchise\" madrilena la quale aveva realizzato due mete nell'incontro a fronte dell'unica degli alicantini.\nLa chiusura.\nIl torneo ebbe un buon successo televisivo: a inizio 2010 Canal+ diffuse i dati d'ascolto dell'anno precedente e rilev\u00f2 per la Superib\u00e9rica uno \"share\" iniziale dell'1,4% per poi salire progressivamente fino ad attestarsi tra il 4,5 e il 5% durante tutta la stagione regolare, 6,5% nelle semifinali e 8,1% durante la gara di finale, persino un decimo di punto superiore allo share di - del Sei Nazioni 2009.\nSuperib\u00e9rica Rugby si dichiarava quindi fiduciosa circa lo sviluppo della lega e pi\u00f9 in generale del rugby professionistico in Spagna e, verosimilmente, in Portogallo.\nAl 2017 l'unica competizione transnazionale riservata alle squadre di club portoghesi e spagnole \u00e8 la Coppa Iberica, istituita nel 1965.\nIl torneo.\nFormato.\nLe 6 squadre si affrontarono in gara di andata e ritorno tra il 24 aprile e il 27 giugno 2009; la stagione regolare fu disputata con il sistema del girone all'italiana.\nLe prime quattro classificate si affrontarono nella \"Final Four\" a Madrid: il terreno di tutte le gare di semifinale e le due finali per il titolo e il terzo posto furono disputate allo stadio Teresa Rivero nel quartiere di Vallecas, terreno di gioco interno della societ\u00e0 calcistica .\nPer gli accoppiamenti di semifinale, le prime due squadre a scendere in campo furono la prima contro la quarta e, a seguire, la seconda contro la terza.\nLe vincitrici delle due semifinali si affrontarono per il titolo, mentre le sconfitte, nello stesso impianto , si incontrarono per la finale del terzo posto.\nIl regolamento prevedeva che a parit\u00e0 di punti segnati alla fine di ciascun incontro a eliminazione prevalesse il maggior numero di mete marcate: al termine della finale tra i e il punteggio fu 28-28 e la squadra di Madrid prevalse per avere marcato una meta in pi\u00f9."}
{"id": "2190513", "revid": "9", "url": "https://it.wikipedia.org/wiki?curid=2190513", "title": "Tamara Mckinney", "text": ""}
{"id": "2190514", "revid": "22475", "url": "https://it.wikipedia.org/wiki?curid=2190514", "title": "Campeonato Nacional Honra/Super Bock", "text": ""}
{"id": "2190515", "revid": "287204", "url": "https://it.wikipedia.org/wiki?curid=2190515", "title": "Blanca Fernandez-Ochoa", "text": ""}
{"id": "2190517", "revid": "9", "url": "https://it.wikipedia.org/wiki?curid=2190517", "title": "Blanca Fern\u00e1ndez-Ochoa", "text": ""}
{"id": "2190519", "revid": "287204", "url": "https://it.wikipedia.org/wiki?curid=2190519", "title": "Trattato della vera devozione alla Santa Vergine", "text": " \nIl Trattato della vera devozione alla Santa Vergine (in francese, \"Trait\u00e9 de la vraie d\u00e9votion \u00e0 la Sainte Vierge\") \u00e8 l'opera principale di san Luigi Maria Grignion de Montfort.\nContesto storico.\nFu scritta negli ultimi anni di vita probabilmente attorno al 1712 nella sua piccola abitazione di La Rochelle. Non si conosce con certezza la storia del \"Trattato\" e il perch\u00e9 rimase nascosto per quasi 130 anni. Si pensa per\u00f2 che Luigi Maria lo consegn\u00f2 al vescovo di La Rochelle per custodirlo e il motivo lo scrive nello stesso \"Trattato\":\n\u00abPrevedo molte belve arrabbiate, che arriveranno con furia per strappare con i loro denti diabolici questo piccolo scritto e colui del quale lo Spirito Santo si \u00e8 servito per scriverlo, o almeno per avvolgerlo nelle tenebre e nel silenzio di un baule, affinch\u00e9 non venga Lui conosciuto; costoro anzi attaccheranno e perseguiteranno quelli e quelle che lo leggeranno e cercheranno di metterlo in pratica\u00bb.\n\u00c8 probabile che si riferisse ai giansenisti con i quali si scontr\u00f2, proprio in quegli anni, sul tema della devozione mariana e che si erano mostrati molto critici nei confronti del missionario bretone e delle sue attivit\u00e0. Si pensa che durante la Rivoluzione francese e la guerra civile scoppiata in quella regione venne nascosto dai monfortani in una cassa e sepolto nel campo attorno alla loro casa madre di Saint-Laurent-sur-S\u00e8vre per evitare che andasse distrutto. Passato il periodo della Rivoluzione, la cassa venne dissotterrata e sistemata nella libreria della casa madre dove verr\u00e0 ritrovato casualmente da padre Gabriel Deshayes (poi fondatore dei Fratelli di San Gabriele) il 29 aprile 1842.\nIl manoscritto si presentava con diverse pagine mancanti nella parte iniziale e qualche foglio mancante alla fine. Insieme con le pagine iniziali si era perso anche il titolo. Nel testo l'unico riferimento al titolo sembra essere nell'ottavo capitolo dove tratta delle pratiche della devozione a Maria: \u00abcome ho gi\u00e0 detto nella prima parte di questa preparazione al Regno di Ges\u00f9 Cristo\u00bb, il titolo \"Trattato della vera devozione alla Santa Vergine\" venne quindi deciso dal superiore dei monfortani al momento della pubblicazione avvenuta l'anno successivo.\nL'opera.\nIl \"Trattato\" \u00e8 suddiviso in tre parti.\nParte prima: la necessit\u00e0 della devozione a Maria.\nNella prima parte san Grignion de Montfort espone la sua dottrina mariana incentrata sulla necessit\u00e0 di una devozione a Maria, in quanto la reputa il mezzo pi\u00f9 sicuro e necessario per consacrarsi a Dio, e questo perch\u00e9:\n\u00abSe la santissima Vergine \u00e8 necessaria a Dio, di una necessit\u00e0 detta ipotetica, e cio\u00e8 derivante dalla sua volont\u00e0, bisogna dire che ella \u00e8 ancor pi\u00f9 necessaria agli uomini per raggiungere il loro ultimo fine. [...]\u00bb.\nParte seconda: le cinque verit\u00e0 fondamentali.\nSpiegato quindi che ci deve essere una devozione mariana, nella seconda parte san Grignion de Montfort spiega come deve essere questa particolare devozione e inizia fissando quelle che chiama \"verit\u00e0 fondamentali\" della devozione a Maria cio\u00e8:\n\u00ab1. Ges\u00f9 Cristo, nostro Salvatore, vero Dio e vero uomo, deve essere il fine ultimo di ogni nostra devozione. Diversamente sarebbe devozione falsa e ingannatrice. [...]\u00bb;\n\u00ab2. Da ci\u00f2 che Ges\u00f9 Cristo \u00e8 nei nostri confronti, bisogna concludere con l'Apostolo che noi non ci apparteniamo pi\u00f9, ma siamo totalmente suoi, come sue membra e suoi \u00abschiavi\u00bb comprati ad un prezzo infinitamente caro, a prezzo cio\u00e8 di tutto il suo sangue.\n\u00ab3. Di solito le nostre migliori azioni sono macchiate e corrotte dalle inclinazioni cattive che sono in noi. [...] \u00c8 perci\u00f2 importantissimo vuotarci di quanto in noi c'\u00e8 di male se si vuole acquistare la perfezione che si trova soltanto nell'unione con Ges\u00f9 Cristo; altrimenti Nostro Signore, che \u00e8 infinitamente puro e odia all'estremo anche la minima macchia nell'anima, ci allontana da s\u00e9 e non si unisce a noi.\u00bb;\n\u00ab4. \u00c8 cosa pi\u00f9 perfetta, perch\u00e9 pi\u00f9 umile, non accostarsi da soli a Dio senza un mediatore.[...] Infatti, non senza motivo, Dio ci ha dato dei mediatori presso la sua Maest\u00e0. Ha visto la nostra indegnit\u00e0 e incapacit\u00e0 ed ha avuto compassione di noi. Per renderci accessibili le sue misericordie, ci ha provvisti di intercessori potenti presso la sua Maest\u00e0. Ebbene, trascurare tali mediatori e avvicinarsi direttamente alla santit\u00e0 di Dio senza alcun appoggio, \u00e8 mancare di umilt\u00e0 e di rispetto a un Dio cos\u00ec eccelso e cos\u00ec santo. [...]\u00bb;\n\u00ab5. Data la nostra debolezza e fragilit\u00e0, ci \u00e8 molto difficile mantenere le grazie e i tesori ricevuti da Dio.\u00bb.\nLe 7 false devozioni e la vera devozione.\nDopo aver spiegato le basi teologiche della devozione mariana, san Grignion de Montfort presenta la \"vera devozione\" partendo da quelle che chiama \"false devozioni\", cio\u00e8 quello che la devozione mariana non deve essere:\n\u00ab\u00c8 dunque molto importante conoscere, in primo luogo, le false devozioni alla santissima Vergine per evitarle, e la vera per abbracciarla; in secondo luogo, fra tante pratiche differenti della vera devozione alla santa Vergine, qual \u00e8 la pi\u00f9 perfetta, la pi\u00f9 gradita alla santa Vergine, la pi\u00f9 gloriosa per Dio e la pi\u00f9 santificante per noi, per farla propria. Trovo sette specie di falsi devoti e di false devozioni alla santa Vergine, cio\u00e8: 1) i devoti critici; 2) i devoti scrupolosi; 3) i devoti esteriori; 4) i devoti presuntuosi; 5) i devoti incostanti; 6) i devoti ipocriti; 7) i devoti interessati.\u00bb.\nI \"devoti critici\" sono: \u00ab[...] dotti orgogliosi, spiriti forti e presuntuosi, che in fondo hanno una certa qual devozione alla Vergine santa, ma criticano come contrarie al loro gusto quasi tutte le pratiche di piet\u00e0 che le persone semplici compiono ingenuamente e santamente in onore della Madonna. [...]\u00bb; i \"devoti scrupolosi\" sono: \u00ab[...] persone che temono di disonorare il Figlio onorando la Madre; di abbassare l'uno innalzando l'altra. [...]\u00bb; i \"devoti esteriori\" sono: \u00ab[...] persone che fanno consistere tutta la devozione a Maria in pratiche esterne. [...] Recitano molti rosari, ma in fretta. Ascoltano parecchie messe, ma senza attenzione. Prendono parte a processioni, ma senza devozione. Si iscrivono a tutte le confraternite mariane, ma senza emendare la propria vita, n\u00e9 vincere le proprie passioni, n\u00e9 imitare le virt\u00f9 di questa Vergine santissima. [...]\u00bb; i \"devoti presuntuosi\" sono: \u00ab[...] peccatori in balia delle loro passioni e amanti del mondo. Sotto il bel nome di cristiani e di devoti della Vergine santa nascondono o l'orgoglio o l'avarizia o l'impurit\u00e0 o l'ubriachezza o la collera o la bestemmia o la maldicenza o l'ingiustizia, ecc. [...]\u00bb; i \"devoti incostanti\" sono: \u00ab[...] coloro che sono devoti della Vergine santa soltanto ad intervalli e secondo il capriccio. [...]\u00bb; i \"devoti ipocriti\" sono coloro che: \u00abnascondono i loro peccati e le loro malvagie abitudini sotto il manto di questa Vergine fedele, per apparire agli occhi degli altri diversi da quello che sono.\u00bb; e infine i \"devoti interessati\" sono: \u00ab[...] quelli che ricorrono alla Vergine santa solo per vincere processi, evitare pericoli, guarire dalle malattie o per altre necessit\u00e0 del genere. Senza queste necessit\u00e0, la dimenticherebbero. [...]\u00bb.\nConclude quindi la seconda parte presentando la \"vera devozione\", cio\u00e8 presentando le pratiche interiori e ed esteriori e spiegando quello che la devozione deve essere: \u00abScoperte e condannate le false devozioni alla Vergine santa, bisogna definire brevemente quella vera. Essa \u00e8: 1. interiore; 2. tenera; 3. santa; 4. costante; 5. disinteressata\u00bb.\n\u00c8 \"interiore\" cio\u00e8: \u00ab[...] parte dalla mente e dal cuore; deriva dalla stima che si ha di lei, dall'alta idea che ci si forma delle sue grandezze e dall'amore che le si porta.\u00bb; \u00e8 \"tenera\" cio\u00e8: \u00ab[...] piena di fiducia nella Vergine santa, di quella stessa fiducia che un bambino ha nella propria mamma. Essa spinge l'anima a ricorrere a Maria, in tutte le necessit\u00e0 materiali e spirituali, con molta semplicit\u00e0, fiducia e tenerezza [...]\u00bb; \u00e8 \"santa\" cio\u00e8: \u00ab[...] conduce l'anima ad evitare il peccato e ad imitare le virt\u00f9 della Vergine [...]\u00bb; \u00e8 \"costante\" cio\u00e8: \u00ab[...] conferma l'anima nel bene e la induce a non abbandonare facilmente le pratiche di piet\u00e0 [...]\u00bb; e infine \u00e8 \"disinteressata\" cio\u00e8: \u00ab[...] muove l'anima a non ricercare s\u00e9 stessa, ma Dio solo nella sua santa Madre. Un vero devoto di Maria non serve questa augusta Regina per spirito di lucro e di interesse, per il proprio bene temporale o eterno, corporale o spirituale, ma unicamente perch\u00e9 ella merita di essere servita, e Dio solo in lei\u00bb.\nParte terza: la consacrazione totale a Cristo per mezzo di Maria.\nNella terza parte san Grignion de Montfort espone il punto centrale della sua dottrina mariana, ovvero la consacrazione totale a Cristo per mezzo di Maria:\n\u00ab[...] Bisogna darle tutto quanto abbiamo nell'ordine della natura e della grazia e tutto quanto potremo avere nell'ordine della natura, della grazia o della gloria. [...] E ci\u00f2 per tutta l'eternit\u00e0 e senza pretendere n\u00e9 sperare altra ricompensa per la nostra offerta e il nostro servizio che l'onore di appartenere a Ges\u00f9 Cristo per mezzo di Maria e in Maria, quand'anche questa amabile sovrana non fosse, come lo \u00e8 sempre, la pi\u00f9 generosa e la pi\u00f9 riconoscente delle creature.\u00bb\nSan Grignion de Montfort elenca quindi i \"motivi che devono farci apprezzare questa consacrazione e gli effetti che questa produce\" e, come ha sempre fatto nelle altre parti del \"Trattato\", spiega questa via di consacrazione usando come esempi alcuni episodi biblici, in particolare la storia di Rebecca e Giacobbe, dove quest'ultimo rappresenta i consacrati mentre il fratello Esa\u00f9, i reprobi cio\u00e8 i non devoti o i falsi devoti, e in questo modo spiega come queste due categorie si comportano nei confronti di Maria e cosa lei fa per loro.\nLa terza parte si conclude riprendendo le pratiche interiori ed esteriori necessarie per potersi \"consacrare\", che san Grignion de Montfort aveva accennato nella seconda parte, e che aveva presentato solo come \"forme di devozione\". Presenta quindi sette pratiche esteriori: la prima \u00e8 costituita dagli esercizi preparatori cio\u00e8: \u00ab[...] dopo aver trascorsi almeno dodici giorni a liberarsi dello spirito del mondo, contrario allo spirito di Ges\u00f9 Cristo [...] dedicheranno tre settimane a riempirsi di Ges\u00f9 Cristo per mezzo della santissima Vergine.\u00bb, che si concludono pronunciando e firmando la formula di consacrazione (che scrive nelle appendici del \"Trattato\"); la seconda consiste nella recita tutti i giorni la \"Coroncina della Santissima Vergine\"; la terza prescrive di indossare una catenina di ferro benedetta come simbolo che si \u00e8 \"schiavi di Ges\u00f9 in Maria\"; la quarta consiste nel celebrare la solennit\u00e0 dell'Annunciazione (25 marzo); la quinta \u00e8 costituita dalla recita dell'Ave Maria e del Rosario tutti i giorni; la sesta \u00e8 la recita del Magnificat per: \u00ab[...] ringraziare Dio delle grazie concesse alla Vergine santissima [...]\u00bb; e infine la settima prevede il distacco dal mondo: \u00abi servi fedeli di Maria devono molto disprezzare, odiare e fuggire il mondo corrotto. Si servano delle pratiche di distacco dal mondo, da noi indicate nella prima parte\u00bb.\nRiguardo invece alle pratiche interiori le divide in quattro modi di agire: \u00abesse consistono nel compiere tutte le proprie azioni per mezzo di Maria, con Maria, in Maria e per Maria, per compierle pi\u00f9 perfettamente per mezzo di Ges\u00f9, con Ges\u00f9, in Ges\u00f9 e per Ges\u00f9.\u00bb; cio\u00e8 agire secondo lo spirito di Maria: \u00abobbedire in ogni azione e lasciarsi muovere in ogni azione dal suo spirito, che e il santo Spirito di Dio\u00bb; agire imitando Maria: \u00abguardando a Maria come al modello perfetto di ogni virt\u00f9 e santit\u00e0, plasmato dallo Spirito Santo in una semplice creatura, perch\u00e9 lo imitassimo secondo le nostre povere capacit\u00e0\u00bb; agire uniti a Maria: \u00abla Vergine santissima e il vero paradiso terrestre del nuovo Adamo [...] bisogna abitare nel bell'interno di Maria con compiacenza, in esso riposarsi in pace, appoggiarsi con fiducia, nascondersi con sicurezza e perdersi senza riserva\u00bb; e agire al servizio di Maria: \u00abbisogna compiere tutte le proprie azioni per Maria. Infatti, chi si \u00e8 dedicato completamente al suo servizio, \u00e8 giusto che compia tutto per lei come farebbe un domestico, un servo ed uno schiavo.\u00bb.\nConclude il \"Trattato\" mettendo in appendice un metodo, costituito da pratiche interiori ed esteriori, per prepararsi all'eucaristia e per riceverla, e il testo per la consacrazione da pronunciare e firmare."}
{"id": "2190522", "revid": "628767", "url": "https://it.wikipedia.org/wiki?curid=2190522", "title": "Arroyo Naranjo", "text": "Arroyo Naranjo \u00e8 un comune della capitale cubana dell'Avana."}
{"id": "2190524", "revid": "287204", "url": "https://it.wikipedia.org/wiki?curid=2190524", "title": "Blanca Fernandez Ochoa", "text": ""}
{"id": "2190529", "revid": "628767", "url": "https://it.wikipedia.org/wiki?curid=2190529", "title": "Boyeros", "text": "Boyeros \u00e8 un municipio della capitale cubana dell'Avana, creato nel 1976 con l'unione di sette cittadine, tra le quali va menzionata Santiago de Las Vegas ove nacque nel 1923 lo scrittore italiano Italo Calvino i cui genitori all'epoca lavoravano a Cuba."}
{"id": "2190531", "revid": "124785080", "url": "https://it.wikipedia.org/wiki?curid=2190531", "title": "La mummia (serie animata)", "text": "La mummia (\"The Mummy\") \u00e8 una serie televisiva a cartoni animati prodotta da Universal Cartoon Studios, basato ai personaggi del film \"La mummia\"."}
{"id": "2190532", "revid": "212348", "url": "https://it.wikipedia.org/wiki?curid=2190532", "title": "Difesa dei due cavalli", "text": ""}
{"id": "2190533", "revid": "125463880", "url": "https://it.wikipedia.org/wiki?curid=2190533", "title": "Centro Habana", "text": "Centro Habana \u00e8 uno dei quattro distretti pi\u00f9 importanti e visitati della capitale cubana dell'Avana.\nSi tratta di una zona popolare che possiede alcuni degli edifici ed opere architettoniche pi\u00f9 importanti e famose dell\u2019intera area. Si localizza nella parte centro-settentrionale della provincia dell'Avana, tra i distretti di l'Avana Vecchia e Vedado. "}
{"id": "2190534", "revid": "287204", "url": "https://it.wikipedia.org/wiki?curid=2190534", "title": "Lucas Oliver Bult\u00f3", "text": "Carriera.\nFa parte di una famiglia in cui diversi componenti sono parte importante della storia del motociclismo, a partire da Francisco Bult\u00f3 fondatore della Bultaco. Suo cugino \u00e8 poi Sete Gibernau, altro pilota che ha gareggiato con successo nelle competizioni del motomondiale, suo fratello minore Daniel ha gareggiato invece nella Superstock 1000 FIM Cup.\nIl suo esordio nel mondo delle corse \u00e8 avvenuto nel 1991 ma la sua carriera \u00e8 stata interrotta per alcuni anni al fine di completare i suoi studi; riprende nel 1998, anno in cui gareggia nel campionato nazionale spagnolo e gli viene offerta la possibilit\u00e0 di esordire nel motomondiale della classe 250 con una Honda in occasione del GP di Catalogna dove si classifica al 21\u00ba posto.\nNel motomondiale 1999, sempre senza cambiare classe disputa l'intera stagione con una Yamaha, giungendo 25\u00ba con due risultati validi per la classifica e 6 punti conquistati. L'anno successivo cambia team senza cambiare moto e termina al 30\u00ba posto con 7 punti conquistati."}
{"id": "2190535", "revid": "212348", "url": "https://it.wikipedia.org/wiki?curid=2190535", "title": "Difesa dei due Cavalli", "text": ""}
{"id": "2190559", "revid": "110157", "url": "https://it.wikipedia.org/wiki?curid=2190559", "title": "Kleinich", "text": "Kleinich \u00e8 un comune di 682 abitanti della Renania-Palatinato, in Germania.\nAppartiene al circondario (\"Landkreis\") di Bernkastel-Wittlich (targa WIL) ed \u00e8 parte della comunit\u00e0 amministrativa (\"Verbandsgemeinde\") di Bernkastel-Kues."}
{"id": "2190563", "revid": "380453", "url": "https://it.wikipedia.org/wiki?curid=2190563", "title": "Coppa panamericana di pallavolo femminile 2008", "text": "La VII Coppa panamericana di pallavolo femminile si \u00e8 svolta dal 30 maggio al 7 giugno 2008 a Tijuana e Mexicali, in Messico. Al torneo hanno partecipato 12 squadre nazionali nordamericane e sudamericane e la vittoria finale \u00e8 andata per la prima volta alla Repubblica Dominicana, la quale si \u00e8 qualificata di diritto al World Grand Prix 2009, insieme al Brasile, prima squadra sudamericana classificata e Porto Rico e Stati Uniti, rispettivamente seconda e terza squadra nordamericana classificata.\nPodio.\nCampione.\nRepubblica Dominicana(Primo titolo)\nSecondo posto.\nBrasile\nTerzo posto.\nArgentina"}
{"id": "2190565", "revid": "73843", "url": "https://it.wikipedia.org/wiki?curid=2190565", "title": "Atletica leggera ai Giochi della XI Olimpiade - 100 metri piani maschili", "text": "La competizione dei 100 metri piani maschili di atletica leggera ai Giochi della XI Olimpiade si \u00e8 disputata nei giorni 2 e 3 agosto 1936 allo Stadio Olimpico di Berlino.\nL'eccellenza mondiale.\nJesse Owens, primatista mondiale nonch\u00e9 numero 1 negli Stati Uniti, si presenta come il grande favorito.\nLa gara.\nOwens mette tutti in fila gi\u00e0 in batteria con 10\u201d3, record olimpico eguagliato. Nei quarti fa ancora meglio: 10\u201d2, ma il vento \u00e8 oltre il limite.\nNella prima semifinale controlla la gara in 10\u201d4 rallentando nel finale e voltandosi per guardare gli avversari. Il connazionale Ralph Metcalfe vince la seconda serie in 10\"5.\nL'avversario pi\u00f9 temibile che Owens ritrova in finale \u00e8 l'esperto Metcalfe, gi\u00e0 medaglia d'argento a Los Angeles. Nella fase di avvio Owens si avvantaggia in maniera decisiva. Il forte ma tardivo ritorno di Metcalfe non pu\u00f2 preoccuparlo; vince con autorit\u00e0.\nRisultati.\nFinale.\nRalph Metcalfe \u00e8 il primo velocista a salire sul podio dei 100 metri in due edizioni dei Giochi."}
{"id": "2190568", "revid": "1782831", "url": "https://it.wikipedia.org/wiki?curid=2190568", "title": "Calcio agli Island Games 2007 - Torneo femminile", "text": "Il torneo di calcio femminile agli Island Games 2007, che si sono svolti a Rodi, fu la quarta edizione della competizione. I 21 incontri si svolsero tra il 30 giugno ed il 6 luglio 2007 e videro la vittoria finale delle Isole \u00c5land, che batterono in finale Isola del Principe Edoardo 3-0.\nFormato.\nFu giocato da 11 squadre, suddivise in quattro gruppi, tre da tre squadre ciascuno ed uno da due. Il torneo era organizzato in due fasi: la prima prevedeva un girone all'italiana con gare di sola andata, escluso il Gruppo D dove le due squadre si affrontarono due volte. Nella seconda fase una serie di scontri diretti in base alla posizione in classifica, decisero i piazzamenti dall'undicesimo al primo posto.\nCitt\u00e0 e Stadi.\nGli stadi scelti per ospitare le gare della competizione furono:\nCampione.\nCampione Island Games 2007\nISOLE \u00c5LAND(Primo titolo)"}
{"id": "2190571", "revid": "3732", "url": "https://it.wikipedia.org/wiki?curid=2190571", "title": "Atletica leggera ai Giochi della XI Olimpiade - 200 metri piani", "text": "La competizione dei 200 metri piani maschili di atletica leggera ai Giochi della XI Olimpiade si \u00e8 disputata nei giorni 4 e 5 agosto 1936 allo Stadio Olimpico di Berlino.\nLa gara.\nJesse Owens \u00e8 il grande favorito.\nNei primi due turni eliminatori eguaglia il primato olimpico con 21\"1, dimostrando uno stato di forma strepitoso.\nNella prima semifinale il connazionale Matthew Robinson eguaglia il record; nella seconda Owens vince con un facile 21\"3.\nIn finale esegue una curva perfetta, senza sbavature. Quando entra sul rettilineo finale ha gi\u00e0 2 decimi di vantaggio su Robinson, che alla fine della corsa diventano 4, uno dei distacchi pi\u00f9 alti di tutti i tempi."}
{"id": "2190573", "revid": "3732", "url": "https://it.wikipedia.org/wiki?curid=2190573", "title": "Atletica leggera ai Giochi della XI Olimpiade - 400 metri piani", "text": "La competizione dei 400 metri piani maschili di atletica leggera ai Giochi della XI Olimpiade si \u00e8 disputata nei giorni 6 e 7 agosto 1936 allo Stadio Olimpico di Berlino.\nLa gara.\nSemifinali: la prima serie \u00e8 vinta da Archibald Williams in 47\"2; il connazionale LuValle prevale nella seconda (47\"1).\nFinale: la gara viene condotta dall'americano Williams. Sul rettilineo d'arrivo parte la rimonta dell'inglese Brown, che riesce a prendere Williams.\nI due atleti si gettano sul filo di lana contemporaneamente. Sar\u00e0 il fotofinish ad aggiudicare la vittoria all'americano.\nRisultati.\nFinale.\nIl fotofinish viene utilizzato solo per stabilire il corretto ordine d'arrivo. Per quanto riguarda i tempi, i cronometristi si fidano dei propri strumenti manuali, come dimostra il tempo ufficiale attribuito ai primi due classificati, che si discosta sensibilmente dal tempo registrato dalla macchina."}
{"id": "2190574", "revid": "3732", "url": "https://it.wikipedia.org/wiki?curid=2190574", "title": "Atletica leggera ai Giochi della XI Olimpiade - 800 metri piani", "text": "La competizione degli 800 metri piani maschili di atletica leggera ai Giochi della XI Olimpiade si \u00e8 disputata nei giorni dal 2 al 4 agosto 1936 allo Stadio Olimpico di Berlino.\nLa gara.\nIl miglior tempo dei turni preliminari \u00e8 di John Woodruff (americano di colore vincitore dei Trials) con 1'52\"7. Tra i favoriti per l'oro c'\u00e8 anche Mario Lanzi, campione europeo in carica.\nLa finale \u00e8 una gara tattica: il primo giro viene corso in un lento 57\"4. Si decide tutto all'ultima curva. Woodruff si trova imbottigliato nel gruppo. Con un trucco si sfila dal mucchio e poi, dalla terza corsia fa partire un allungo irresistibile che gli permette di involarsi verso l'oro.\nDalla terza piazza rinviene l'italiano Mario Lanzi che agguanta la medaglia d'argento."}
{"id": "2190578", "revid": "827882", "url": "https://it.wikipedia.org/wiki?curid=2190578", "title": "Atletica leggera ai Giochi della XI Olimpiade - 1500 metri piani", "text": "La competizione dei 1500 metri piani maschili di atletica leggera ai Giochi della XI Olimpiade si \u00e8 disputata nei giorni 5 e 6 agosto 1936 allo Stadio Olimpico di Berlino.\nRisultati.\nFinale.\nDoveva essere la gara di consacrazione di Glenn Cunningham, miglior mezzofondista dell'anno, ma le cose vanno diversamente.\nAll'ultimo giro \u00e8 in testa lo svedese Ny. Ai 300 metri parte il neozelandese Lovelock che subito si distacca dal gruppo di 5 metri. Lovelock avverte che il gruppo sta ancora prendendo fiato per la volata finale e lancia l'allungo finale.\nNy cede, gli resistono Cunningham e il nostro Luigi Beccali, che per\u00f2 non riescono a riprenderlo. Il distacco aumenta e Lovelock va a vincere con il nuovo record del mondo.\nLovelock morir\u00e0 tragicamente nel 1949 cadendo sotto un treno nella metropolitana mentre si trovava a New York. \u00c8 stato il primo neozelandese a vincere l'oro in atletica alle Olimpiadi."}
{"id": "2190580", "revid": "3732", "url": "https://it.wikipedia.org/wiki?curid=2190580", "title": "Atletica leggera ai Giochi della XI Olimpiade - 5000 metri piani", "text": "La competizione dei 5000 metri piani maschili di atletica leggera ai Giochi della XI Olimpiade si \u00e8 disputata nei giorni 5 e 6 agosto 1936 allo Stadio Olimpico di Berlino.\nRisultati.\nFinale.\nLa gara si corre a ritmo sostenuto. Il passo \u00e8 dettato dall'americano Donald Lash. Ai 2000 metri prendono la testa i tre finlandesi. Subito la gara diventa un duello tra il campione in carica Lehtinen e Gunnar H\u00f6ckert.\nAll'ultimo giro H\u00f6ckert supera Lehtinen e va a vincere con un distacco di 3 secondi.\nGunnar H\u00f6ckert morir\u00e0 prematuramente durante la Seconda guerra mondiale."}
{"id": "2190581", "revid": "287204", "url": "https://it.wikipedia.org/wiki?curid=2190581", "title": "Carlo Mazzantini", "text": ""}
{"id": "2190582", "revid": "3732", "url": "https://it.wikipedia.org/wiki?curid=2190582", "title": "Atletica leggera ai Giochi della XI Olimpiade - 10000 metri piani", "text": "La competizione dei 10000 metri piani maschili di atletica leggera ai Giochi della XI Olimpiade si \u00e8 disputata il giorno 2 agosto 1936 allo Stadio Olimpico di Berlino.\nRisultati.\nFinale diretta con 30 partenti.\nI finlandesi mostrano una superiorit\u00e0 assoluta, controllano la gara dall'inizio alla fine, e sprintano tra di loro per il titolo.\nDue anni prima, agli Europei, Salminen aveva prevalso di poco su Askola. A Berlino si ripete un finale identico.\nClassifica finale.\nSalminen \u00e8 il primo atleta della storia a bissare il titolo europeo con l'alloro olimpico."}
{"id": "2190583", "revid": "3732", "url": "https://it.wikipedia.org/wiki?curid=2190583", "title": "Atletica leggera ai Giochi della XI Olimpiade - 3000 metri siepi", "text": "La competizione dei 3000 metri siepi di atletica leggera ai Giochi della XI Olimpiade si \u00e8 disputata nei giorni 3 e 8 agosto 1936 allo Stadio Olimpico di Berlino.\nL'eccellenza mondiale.\nAi Trials di New York, che si tengono due mesi prima dei Giochi, Harold Manning stabilisce il nuovo record del mondo.\nA Berlino deve vedersela con il campione uscente, il finlandese Iso-Hollo.\nRisultati.\nFinale.\nLa gara non ha storia: Volmari Iso-Hollo \u00e8 quasi sempre in testa e vince con tre secondi di vantaggio abbassando il record del mondo di ben 5 secondi. Giunge secondo il connazionale Tuominen, nonostante una curiosa caduta a testa in gi\u00f9 nella fossa d'acqua durante il primo giro.\nManning conclude al quinto posto.\nIl record di Iso-Hollo non \u00e8 omologato poich\u00e9 l'IAAF non ha ancora istituito la lista ufficiale dei 3000 siepi. L'altezza delle barriere e la distanza tra esse variano ancora da pista a pista. Questo ritardo verr\u00e0 colmato solamente nel 1954."}
{"id": "2190584", "revid": "122658041", "url": "https://it.wikipedia.org/wiki?curid=2190584", "title": "Atletica leggera ai Giochi della XI Olimpiade - Maratona", "text": "La competizione della maratona di atletica leggera ai Giochi della XI Olimpiade si \u00e8 disputata il giorno 9 agosto 1936 con partenza e arrivo allo Stadio Olimpico di Berlino.\nLa miglior prestazione mondiale \u00e8 del giapponese Son Kitei con 2h26'42\u201d, colta ai campionati nazionali nel 1935.\nClassifica.\nSon Kitei conduce la gara con facilit\u00e0: quando decide di andarsene lascia il vuoto dietro di s\u00e9 e vince con pi\u00f9 di due minuti di vantaggio. In realt\u00e0 il primo ed il terzo classificato non sono giapponesi, ma coreani. Il vero nome di Son Kitei infatti \u00e8 Kee Chung Son e Shoryu Nan si chiama Nam Sung Yong. Il loro paese \u00e8 stato annesso al Giappone dopo l'invasione nel 1910."}
{"id": "2190585", "revid": "3732", "url": "https://it.wikipedia.org/wiki?curid=2190585", "title": "Atletica leggera ai Giochi della XI Olimpiade - 110 metri ostacoli", "text": "La competizione dei 110 metri ostacoli maschili di atletica leggera ai Giochi della XI Olimpiade si \u00e8 disputata nei giorni 5 e 6 agosto 1936 allo Stadio Olimpico di Berlino.\nLa gara.\nNella prima semifinale il primatista Towns corre in 14\"1 eguagliando il suo record mondiale. La seconda serie \u00e8 appannaggio del britannico Donald Finlay in 14\"5, davanti a Frederick Pollard, il primo nero americano di livello internazionale sugli ostacoli alti.\nIn finale Frederick Pollard \u00e8 il primo ad uscire dai blocchi, ma colpisce il secondo ostacolo. Viene raggiunto da Towns, che lo supera. Pollard, secondo, sul finire della gara \u00e8 sfortunato: colpisce anche il decimo ed ultimo ostacolo e perde la seconda posizione a vantaggio di Finlay.\nRisultati.\nFinale.\nIn una gara post olimpica a Oslo, sulla pista del Bislett, Towns fermer\u00e0 i cronometri in un eccezionale 13\u201d7, che rimarr\u00e0 primato del mondo per 14 anni."}
{"id": "2190586", "revid": "339392", "url": "https://it.wikipedia.org/wiki?curid=2190586", "title": "BVVS", "text": ""}
{"id": "2190587", "revid": "767487", "url": "https://it.wikipedia.org/wiki?curid=2190587", "title": "Davey Johnstone", "text": "Biografia.\n\u00c8 noto soprattutto per la sua lunghissima collaborazione con Elton John, che prosegue ancora oggi: \u00e8 lui lo storico leader della Elton John Band, il musicista che ha suonato di pi\u00f9 con la rockstar britannica (sia in studio che live), e tra i suoi compiti rientra persino la scelta dei musicisti all'interno della formazione.\nChitarrista e cantore (ma lo possiamo trovare anche al mandolino, al sitar e al sintetizzatore), ha inoltre collaborato con Leo Sayer, Bob Seger e Rod Stewart.\nInizi\u00f2 la sua carriera professionale con il cantante folk irlandese Noel Murphy. In seguito entr\u00f2 a far parte del gruppo folk rock inglese dei \"Magna Carta\", suonando in tre dischi (in \"Seasons\" come session man, in \"Songs from Wasties Orchard\" e nell'album live \"In Concert\" come membro della band).\nNel 1970 fu notato dal produttore discografico Gus Dudgeon, che gli propose di suonare nell'album \"Bernie Taupin\" (dell'omonimo paroliere) del 1970; in seguito sar\u00e0 proprio Dudgeon a fare in modo che Davey potesse suonare in una traccia (\"Holiday Inn\") dell'album di Elton John \"Madman Across the Water\" (1971).\nNel 1972 Johnstone divenne parte della Elton John Band insieme al bassista Dee Murray e al batterista Nigel Olsson: la sua presenza contribuir\u00e0 non poco al classico sound dei primi album della superstar (\"Honky Ch\u00e2teau\", \"Don't Shoot Me I'm Only the Piano Player\", \"Goodbye Yellow Brick Road\", \"Captain Fantastic and the Brown Dirt Cowboy\").\nNel 1973 pubblic\u00f2, come artista solista, un album dallo scarso riscontro di vendite, prodotto dalla \"Rocket Records\" (\"Smiling Face\", 1973); a quell'epoca era anche sposato con una certa Diana. Negli anni successivi collaborer\u00e0 con Alice Cooper e Meat Loaf. Entr\u00f2 anche a far parte di un gruppo musicale (i \"China\") sul finire degli anni Settanta. Proprio in quel periodo si fidanz\u00f2 con la cantante statunitense Kiki Dee.\nIn ogni caso, Johnstone si distacc\u00f2 da Elton John solo per pochi anni, e in molti album dell'artista non \u00e8 difficile trovare Davey alla chitarra, ai cori o al mandolino. Nei live \u00e8 poi una presenza fissa, salvo rarissime eccezioni.\nNel 1990 form\u00f2 il gruppo dei \"Warpipes\" insieme ad altri musicisti legati ad Elton, con i quali distribu\u00ec un album, \"Holes in the Heavens\" (\"Artful Balance Records\"); in seguito il disco, rinominato \"Warpipes\", sar\u00e0 distribuito dalla \"Bridge Recordings\".\nNel 1996 Davey pubblic\u00f2 un video (\"Davey Johnstone: Starlicks Master\"), nel quale egli esegue alcuni classici di Elton John accompagnato da Billy Trudel (voce) e Bob Birch (basso). Nel 1997 collabor\u00f2 inoltre con il chitarrista John Jorgenson per la pubblicazione del CD acustico \"Crop Circles\" (accolto con favore dalla critica). Nel 2001 perse il figlio Oliver, annegato nella piscina di famiglia: l'album di Elton John \"Songs from the West Coast\" \u00e8 dedicato anche alla memoria del bambino.\nAttualmente, Davey Johnstone vive a Los Angeles ed \u00e8 il direttore musicale e il chitarrista della Elton John Band: lavora insieme a Nigel Olsson (batteria e cori), John Mahon (percussioni e cori).\nCollegamenti esterni.\n "}
{"id": "2190588", "revid": "3732", "url": "https://it.wikipedia.org/wiki?curid=2190588", "title": "Atletica leggera ai Giochi della XI Olimpiade - 400 metri ostacoli", "text": "La competizione dei 400 metri ostacoli maschili di atletica leggera ai Giochi della XI Olimpiade si \u00e8 disputata nei giorni 3 e 4 agosto 1936 allo Stadio Olimpico di Berlino.\nLa gara.\nGli organizzatori non hanno favorito gli atleti in gara: semifinali e finali si disputano nello stesso giorno. Nelle edizioni precedenti, invece, si erano sempre svolte in due giorni diversi.\nIl favorito Glenn Hardin (\u00e8 imbattuto nelle finali dal 1932) vince la prima semifinale in 53\"2. Nella seconda prevale il connazionale Joseph Patterson in 52\"8.\nDue ore e mezza dopo, in finale, Miguel White sfida il \"predestinato\" attaccandolo nella prima parte di gara; dietro di loro c'\u00e8 Patterson. Hardin fa la sua corsa, non cede nel rettilineo finale e va a vincere. White e Patterson accusano lo sforzo fatto.\nIl canadese Loargin ha distribuito meglio le energie ed attacca negli ultimi 80 metri, recuperando sia Patterson che White ed andando a cogliere l'argento."}
{"id": "2190592", "revid": "3732", "url": "https://it.wikipedia.org/wiki?curid=2190592", "title": "Atletica leggera ai Giochi della XI Olimpiade - Salto in alto maschile", "text": "La competizione del salto in alto maschile di atletica leggera ai Giochi della XI Olimpiade si \u00e8 disputata il giorno 2 agosto 1936 allo Stadio Olimpico di Berlino.\nRisultati.\nFinale.\nI due americani protagonisti ai Trials dominano anche la gara olimpica. Gli atleti degli Stati Uniti adottano la rotazione, mentre in Europa \u00e8 ancora usata la sforbiciata.\nI due metri sono la misura da cui emergono i pretendenti alle medaglie: Johnson (riesce alla prima prova), Thurber (alla seconda), Albritton ed il campione europeo Kotkas (alla terza).\nA 2,03 Johnson valica l'asticella alla prima prova (percorso netto), mentre tutti gli altri vengono eliminati. L'americano vince con il nuovo record olimpico.\nSi disputano gli spareggi per l'argento e per il bronzo. Albritton batte Thurber a 1,97 e conquista l'argento; Thurber salta 1,95 per il bronzo mentre Kotkas rinuncia.\n\u00c8 il primo giorno dell'atletica ai Giochi. Adolf Hitler saluta il vincitore del getto del peso, W\u00f6llke, poi lascia lo stadio prima della premiazione di Johnson, che \u00e8 di pelle nera, come il secondo classificato Albritton. Il presidente del CIO, per evitare equivoci, chiede al f\u00fchrer per i giorni seguenti di complimentarsi \u201ccon tutti o con nessuno\u201d. Il dittatore non presenzier\u00e0 pi\u00f9 alle premiazioni.\nFu questo il vero gesto di intolleranza di Hitler ai Giochi. L'episodio che ha per protagonisti il f\u00fchrer e James C. Owens \u00e8 inventato."}
{"id": "2190594", "revid": "3732", "url": "https://it.wikipedia.org/wiki?curid=2190594", "title": "Atletica leggera ai Giochi della XI Olimpiade - Salto con l'asta", "text": "La competizione del salto con l'asta maschile di atletica leggera ai Giochi della XI Olimpiade si \u00e8 disputata il giorno 5 agosto 1936 allo Stadio Olimpico di Berlino.\nL'eccellenza mondiale.\nIl primatista mondiale, l'americano George Varoff (4,43), arriva soltanto quarto alle selezioni nazionali e per la dura legge dei Trials non pu\u00f2 partecipare ai Giochi. I tre qualificati sono nell'ordine William Graber, Bill Sefton ed Earle Meadows, tutti californiani.\nRisultati.\nTurno eliminatorio.\nBen 25 atleti ottengono la misura richiesta.Risultano eliminati.\nFinale.\nCome a Los Angeles 1932, la finale \u00e8 un testa a testa tra americani e giapponesi.\nLa battaglia, della durata di 5 ore, si decide nella notte, alla luce dei riflettori. Meadows vince superando 4,35 alla seconda prova, mentre i due migliori nipponici si assicurano le altre medaglie, relegando il secondo americano al quarto posto. \u00c8 la prima finale \u201clunga\u201d nella storia dell'asta.\nNonostante siano classificati secondi alla pari, il capo delegazione giapponese decide che Nishida debba avere l'argento ed Oe il bronzo in base all'et\u00e0.\nAl loro ritorno in patria, le medaglie di Nishida e Oe verranno tagliate in due per ordine della federazione. Un orafo provveder\u00e0 poi a legare ciascuna met\u00e0 d'argento con una met\u00e0 di bronzo: entrambi i saltatori avranno cos\u00ec la stessa medaglia."}
{"id": "2190596", "revid": "73843", "url": "https://it.wikipedia.org/wiki?curid=2190596", "title": "Atletica leggera ai Giochi della XI Olimpiade - Salto in lungo", "text": "La competizione del salto in lungo maschile di atletica leggera ai Giochi della XI Olimpiade si \u00e8 disputata il giorno 4 agosto 1936 allo Stadio Olimpico di Berlino.\nL'eccellenza mondiale.\nManca per infortunio il grande rivale di Owens, Eulace Peacock, secondo uomo al mondo a saltare 8 metri nel 1935.\nRisultati.\nTurno eliminatorio.\nSedici atleti ottengono la misura richiesta.\nOwens, primatista mondiale con 8,13, si qualifica solo al terzo salto, dopo due nulli ai primi due tentativi. Il suo unico salto valido \u00e8 la migliore prestazione del turno di qualificazione: 7,64 m.\nFinale.\nLa gara \u00e8 un duello tra Owens e il tedesco Long. Owens salta 7,87 alla seconda prova. Al quinto salto Long lo eguaglia. Owens risponde subito con 7,94 e all'ultima prova sfonda il muro degli 8 metri. La medaglia d'oro \u00e8 sua. Giunge quarto il Campione Europeo Leichumn.\nTutti i salti sono stati condizionati da un vento di 3,5 metri che ha spirato a favore.\nIl secondo classificato, Carl Ludwig Long, morir\u00e0 prematuramente durante la seconda guerra mondiale sul fronte italiano, nella battaglia per la conquista dell'aeroporto di San Pietro a Biscari (oggi Acate, in provincia di Ragusa)."}
{"id": "2190598", "revid": "3732", "url": "https://it.wikipedia.org/wiki?curid=2190598", "title": "Atletica leggera ai Giochi della XI Olimpiade - Salto triplo", "text": "La competizione del salto triplo di atletica leggera ai Giochi della XI Olimpiade si \u00e8 disputata il giorno 6 agosto 1936 allo Stadio Olimpico di Berlino.\nRisultati.\nTurno eliminatorio.\nNessuna misura viene ufficializzata.\nFinale.\nIl primatista mondiale (15,78) Jack Metcalfe parte bene: 15,50. Ma il giapponese Tajima prende il comando della gara con un primo salto a 15,76, record mondiale stagionale e seconda misura di tutti i tempi. Nei turni successivi il motore dell'australiano non sembra girare a dovere: un nullo e due salti inferiori ai 15 metri. I giapponesi Tajima e Harada invece girano al massimo e al quarto turno conseguono i loro migliori salti. Harada eguaglia Metcalfe con 15,50, Tajima atterra a 16 metri esatti, entrando nella storia della specialit\u00e0 come primo uomo a raggiungere tale misura.\nAll'ultimo turno Metcalfe infila un salto a 15,20, mentre Harada conferma l'argento portando il proprio personale a 15,66. Tajima fa nullo ma ha gi\u00e0 messo l'oro in cassaforte.\nTajima arriver\u00e0 anche terzo nel lungo. Si dovr\u00e0 aspettare gli anni ottanta per ritrovare un altro atleta di livello mondiale in entrambe le discipline: Mike Conley."}
{"id": "2190602", "revid": "73843", "url": "https://it.wikipedia.org/wiki?curid=2190602", "title": "Atletica leggera ai Giochi della XI Olimpiade - Getto del peso", "text": "La competizione del getto del peso di atletica leggera ai Giochi della XI Olimpiade si \u00e8 disputata il giorno 2 agosto 1936 allo Stadio Olimpico di Berlino.\nRisultati.\nTurno eliminatorio.\nNessuna misura viene ufficializzata.\nFinale.\nJack Torrance non \u00e8 mai in gara e si deve accontentare del quinto posto.\nW\u00f6llke, invece, dopo aver iniziato con un buon 15,96, viene superato da Sulo B\u00e4rlund, che al secondo turno lancia a 16,03, nuovo record olimpico. Nei due turni successivi nessuno supera la fettuccia dei 16 metri. Ci riesce W\u00f6llke al quinto lancio, quando scavalca B\u00e4rlund con 16,20.\nLa replica del finlandese \u00e8 immediata: 16,12. \u00c8 il suo nuovo primato personale ma non gli basta per vincere.\nLa finale di Getto del peso viene ripresa da Leni Riefenstahl e sar\u00e0 inserita nel film \"Olympia\"."}
{"id": "2190604", "revid": "547034", "url": "https://it.wikipedia.org/wiki?curid=2190604", "title": "Atletica leggera ai Giochi della XI Olimpiade - Lancio del disco maschile", "text": "La competizione del lancio del disco maschile di atletica leggera ai Giochi della XI Olimpiade si \u00e8 disputata il giorno 5 agosto 1936 allo Stadio Olimpico di Berlino.\nRisultati.\nTurno eliminatorio.\nHarald Andersson (Svezia, personale di 53,02 m) e Wilhelm Schr\u00f6der (Germania, primatista mondiale con 53,10) dominano la scena mondiale dal 1935. Lo svedese giunge all'appuntamento olimpico da infortunato e non riesce a raggiungere i 44 metri validi per la qualificazione.\nNessuna misura viene ufficializzata.\nFinale.\nAl primo lancio l'americano Dunn scaglia l'attrezzo a 49,36 metri. Giorgio Oberweger gli risponde con 49,23. Nei successivi lanci per\u00f2 non si migliorano. L'altro americano Carpenter alla quinta prova sorprende tutti con un lancio ben oltre i 50 metri ed \u00e8 medaglia d'oro.\nWilhelm Schr\u00f6der non \u00e8 riuscito a far brillare la sua classe. Il tedesco, dopo i primi tre lanci, ha disputato un lancio supplementare di spareggio con lo svedese Bergh per qualificarsi ai lanci di finale. Alla fine si classifica quinto."}
{"id": "2190606", "revid": "3732", "url": "https://it.wikipedia.org/wiki?curid=2190606", "title": "Atletica leggera ai Giochi della XI Olimpiade - Lancio del martello", "text": "La competizione del lancio del martello maschile di atletica leggera ai Giochi della XI Olimpiade si \u00e8 disputata il giorno 3 agosto 1936 allo Stadio Olimpico di Berlino.\nRisultati.\nTurno eliminatorio.\nDiciassette atleti ottengono la misura richiesta.\nNessuna misura viene ufficializzata.\nFinale.\n\u00c8 assente il bicampione olimpico Pat O'Callaghan perch\u00e9 dal 1935 la Federazione irlandese non \u00e8 pi\u00f9 riconosciuta dalla IAAF. I due favoriti sono quindi i tedeschi Karl Hein e Erwin Blask.\nGli atleti di casa conducono la gara fin dal primo turno. Blask lancia 52,55 poi 55,04. Hein non riesce subito a replicare. Ma nei tre lanci di finale azzecca una progressione che lo porta prima a 54,70, poi a 54,85 e infine a 56,49. Hein vince l'oro con il nuovo record olimpico."}
{"id": "2190608", "revid": "3732", "url": "https://it.wikipedia.org/wiki?curid=2190608", "title": "Atletica leggera ai Giochi della XI Olimpiade - Lancio del giavellotto maschile", "text": "La competizione del lancio del giavellotto maschile di atletica leggera ai Giochi della XI Olimpiade si \u00e8 disputata il giorno 6 agosto 1936 allo Stadio Olimpico di Berlino.\nL'eccellenza mondiale.\nLo squadrone finlandese pu\u00f2 fare tripletta. Ma due concorrenti su tre si presentano praticamente da infortunati.\nRisultati.\nTurno eliminatorio.\nDiciassette atleti ottengono la misura richiesta.\nLa miglior prestazione appartiene a J\u00f3zsef V\u00e1rszegi (Hun), con un lancio a 69,7 metri circa (le misure non vengono ufficializzate).\nFinale.\nIl campione olimpico J\u00e4rvinen, che ha da poco stabilito il suo decimo primato del mondo, \u00e8 reduce da un infortunio alla schiena e non va oltre il quinto posto. L'oro va all'atleta di casa Gerhard St\u00f6ck, che ottiene la vittoria della vita con un lancio vicino ai 72 metri.\nNikkanen limita i danni e scaglia l'attrezzo a 70,77, cogliendo l'argento. A soli 5\u00a0cm si piazza il connazionale Toivonen (terzo), l'unico che sta bene e che batte il suo personale."}
{"id": "2190609", "revid": "3732", "url": "https://it.wikipedia.org/wiki?curid=2190609", "title": "Atletica leggera ai Giochi della XI Olimpiade - Decathlon", "text": "La competizione del decathlon di atletica leggera ai Giochi della XI Olimpiade si \u00e8 disputata nei giorni 7 e 8 agosto 1936 allo Stadio Olimpico di Berlino.\nRisultati.\nIl decathlon olimpico \u00e8 una lotta tra i tre americani.\nAl termine della prima giornata \u00e8 in testa Bob Clark con 4.194 punti, due soli punti in pi\u00f9 di Glenn Morris.\nNella seconda giornata Morris sale subito in testa con un buon 14\"9 sui 110h e mantiene il comando della gara fino alla fine. D\u00e0 tutto quello che ha sui 1500 metri, che vince, poi si accascia al suolo stremato per lo sforzo profuso. Ma \u00e8 felice perch\u00e9 ha vinto l'oro con il nuovo record del mondo.\nAlla fine della stagione Morris verr\u00e0 premiato come migliore atleta USA dell'anno negli sport non professionistici."}
{"id": "2190611", "revid": "3732", "url": "https://it.wikipedia.org/wiki?curid=2190611", "title": "Atletica leggera ai Giochi della XI Olimpiade - Staffetta 4\u00d7100 metri maschile", "text": "La competizione della staffetta 4\u00d7100 metri maschile di atletica leggera ai Giochi della XI Olimpiade si \u00e8 disputata nei giorni 8 e 9 agosto 1936 allo Stadio Olimpico di Berlino.\nLa gara.\nLe nazioni partecipanti alla finale si possono dividere in due categorie: gli Stati Uniti, che schierano un quartetto di \"marziani\", e il resto del mondo, con Germania, Canada, Italia, Paesi Bassi e Argentina a contendersi i gradini pi\u00f9 bassi del podio.\nInizialmente la staffetta degli Stati Uniti doveva essere composta dagli atleti che si erano piazzati dal terzo al sesto posto ai Trials (Wykoff, Draper, Sam Stoller e Marty Clickman). Ma poi gli americani cambiano idea e schierano il quartetto pi\u00f9 forte. A differenza di Los Angeles 1932, dove era stata approntata una staffetta di soli bianchi, i dirigenti USA hanno ammesso per la prima volta i neri in squadra, pur inserendoli nelle due frazioni iniziali.\nIn semifinale gli Stati Uniti eguagliano il record mondiale con 40\u201d0.\nIn finale schierano Owens in prima frazione, che corre da par suo distanziando subito gli avversari. Al primo cambio inseguono l'Italia, la Germania e i Paesi Bassi. Al terzo ed ultimo cambio, quando gli USA si stanno gi\u00e0 involando verso la vittoria con Wykoff a tempo di nuovo record del mondo, l'Italia \u00e8 in vantaggio di circa due metri su tedeschi e olandesi. Questi ultimi schierano uno dei migliori velocisti d'Europa, Martinus Osendarp, che si lancia in una rincorsa forsennata, tanto da perdere il bastoncino a 25 metri dall'arrivo. I Paesi Bassi vengono squalificati dopo essere arrivati terzi.\nIl primato mondiale stabilito dagli Stati Uniti durer\u00e0 ben vent'anni.\nFrank Wykoff \u00e8 l'unico uomo nella storia dei Giochi olimpici che sia riuscito a vincere tre medaglie d'oro nelle staffette. A livello femminile, sempre nella 4x100, il suo record sar\u00e0 eguagliato dalla connazionale Evelyn Ashford (1984-88-92)."}
{"id": "2190614", "revid": "3732", "url": "https://it.wikipedia.org/wiki?curid=2190614", "title": "Atletica leggera ai Giochi della XI Olimpiade - Staffetta 4\u00d7400 metri", "text": "La competizione della staffetta 4\u00d7400 metri maschile di atletica leggera ai Giochi della XI Olimpiade si \u00e8 disputata nei giorni 8 e 9 agosto 1936 allo Stadio Olimpico di Berlino.\nLa gara.\nNonostante nella 4\u00d7100 gli americani abbiano preso la decisione di schierare due neri, nella staffetta del miglio tornano alle vecchie consuetudini schierando una formazione composta di soli bianchi. Rimangono fuori Archibald Williams e James LuValle (primo e terzo nei 400 individuali).\nGli americani partono bene e dopo un giro di pista hanno gi\u00e0 8 metri di vantaggio. Ma al secondo giro il frazionista britannico, Rampling, riesce ad annullare il distacco e a portarsi in testa. I britannici difendono il vantaggio stringendo i denti fino alla fine e vincono stabilendo il nuovo record europeo.\nLa Germania ha schierato in ultima frazione un giovane promettente, il ventitreenne Rudolf Harbig. Nel 1939 stabilir\u00e0 il record del mondo sia nei 400 piani sia negli 800 metri.\nUna settimana dopo a Londra si terr\u00e0 la rivincita tra americani e britannici. Gli USA schiereranno la loro squadra migliore. I britannici si presenteranno sotto l'etichetta \"Commonwealth\" includendo il canadese Fritz al posto di Wolff. La squadra del \"Commonwealth\" vincer\u00e0 le 4\u00d7440 iarde in 3'10\"6, battendo di nuovo gli americani."}
{"id": "2190615", "revid": "3732", "url": "https://it.wikipedia.org/wiki?curid=2190615", "title": "Atletica leggera ai Giochi della XI Olimpiade - Marcia 50 km", "text": "La competizione della marcia 50 km di atletica leggera ai Giochi della XI Olimpiade si \u00e8 disputata il giorno 5 agosto 1936 con partenza e arrivo allo Stadio Olimpico di Berlino."}
{"id": "2190616", "revid": "2220898", "url": "https://it.wikipedia.org/wiki?curid=2190616", "title": "CatDog", "text": "CatDog \u00e8 una serie televisiva a cartoni animati prodotta da Nickelodeon e creata da Peter Hannah. Prodotta dai Nickelodeon Studios di Burbank, California, con le animazioni eseguite nella succursale coreana (Seoul) dei Rough Draft Studios e talvolta dagli studi coreani della Saerom Animation, Inc.\nTrama.\nLa serie narra le avventure di Cat e Dog, rispettivamente un cane e un gatto che per puro scherzo della natura non solo sono fratelli, ma anche siamesi. Cat \u00e8 il tipico gatto, raffinato, pulito, amante della musica classica, pessimista, egocentrico e realista, mentre Dog \u00e8 un cane ottimista, un po' sciocco, amante della musica rock. I due vivono a Nearburg, una cittadina statunitense popolata perlorpi\u00f9 da animali antropomorfi. Cat e Dog abitano insieme ad un topo blu chiamato Winslow, in una casa a forma di osso e di pesce. I due fratelli, essendo considerati due \"scherzi della natura\", sono spesso vittima di bullismo da parte dei Greasers, una banda formata da tre cani antropomorfi. A volte, Cat e Dog sono costretti a lavorare per il coniglio tuttofare Rancid.\nGenesi della serie.\nCatDog inizialmente doveva essere un cortometraggio di 2/3 minuti per il canale Nickelodeon, ma il network decise di creare una serie vera e propria. L'ispirazione della serie viene dai racconti sui gemelli siamesi che il creatore Peter Hannah sentiva alla televisione e sulle relazioni tra i cani e i gatti del vicinato.\nEpisodi.\nStagione 1\n1) Dog sparisce/Piccola posta/Quel che non ammazza ingrassa\n2) Pulci all'arrembaggio/ Cibo per CatDog\n3) Luna piena/Ognun per s\u00e9\n4) Muscoli in scatola/Gatti e gattini\n5) L'Incubo/Difficile convivenza\n6) Cane Scoiattolo/La festa del fratello\n7) L'isola/Lube\n8) Una festa bestiale/La grande marcia\n9) Febbre da diamanti/Piccolo amico\n10) Shriek ama Dog/Forza Lavoro\n11) Fuga dagli abissi/Il collezionista\n12) La fine di CatDog/Assedio a Fort CatDog\n13) Dog chef/ Per un pugno di lettere\n14) Safety Dog/ Torna a casa Dog\n15) I nuovi vicini/Peso morto\n16) Cat Superstar/ Propriet\u00e0 privata\n17) Un caso di corruzione/Una strana malattia\n18) Casa mia casa mia../Guinzaglio nuovo, vita nuova\n19) CatDog nell'Antico Egitto/ Curiosit\u00e0 fatale\n20) Un cane fuori dal comune/ CatDog non abita pi\u00f9 qui\nStagione 2\n1) La guerra della risata/ A pesca di\nguai/ La strana vincita di Cat\n2) La trasformazione di Shriek/ SuperDog\n3) L'isola dei primitivi/ CatDog superstar\n4) CatDog babysitter/ Cat-club/ Cat per Dog\n5) CatDog in vetta/ Ammutinamento canino\n6) Fred il pesce volante/ Un CatDog amet\u00e0\n7) L'Innaturale/ Il tuo peso pesante\n8) Avventure nello spazio/ Nove vite\n9) Le ossa/Filmino di famiglia/Licenziati!\n10) Al circolo del golf/ Dog \u00e8 raffreddato\n11) CatDog e il surf/ Indovina chi c'\u00e8 per cena\n12) La vita \u00e8 un sogno (anzi due)/Cane da pastore\n13) Elettrodog/Questa casa \u00e8 una giungla\n14) Casa CatDog/ CatDog in campeggio\n15) Che i giochi abbiano inizio/ Amore tra roditori\n16) Dog segugio reale/ \u00c8 primavera!\n17) Il mangiacompiti/La profezia\n18) Ultime notizie!/ Il simil-CatDog\n19) Il segreto di Cliff/Fenomeni da circo\n20) Un vero Natale da CatDog\nStagione 3\n1) Pompieri/Sfilata di Cani\n2) L'incontro di Sumo/ Hotel CatDog\n3) Shriek nel ghiaccio/ Dog perde la memoria\n4) CatDog al rodeo/ Mal di denti\n5) Restate seduti!/ L'accalappiacani\n6) Silenzio, per favore/ Il gorilla dei miei sogni\n7) Lola dolce Lola! / La povera ricca Shriek\n8) I Geekers / L'idrante d'oro\n9) Lube si innamora/ Dog fotografo\n10) La controfigura/ Greasers nella nebbia\n11) I Woopers/ Mondo CatDog\n12) La partita di Hockey / Ipnosi\n13) La Mania dei Monsters Truck/ L'oro di CatDog\n14) Macchina per dolci / Trasloco\n15) Un nuovo gatto in citt\u00e0 / Il tesoro di CatDog\n16) Dog cane guida/ Attenti a Cliff\n17) CatDog nel futuro/ La grande siccit\u00e0\n18) Il tacchino graziato\n19) CatDogula e la festa di Halloween\n20) Pesce d'aprile / Ritorno a scuola\nStagione 4\n1-2-3) Film: Il grande mistero dei genitori di CatDog\n4) La gara di molestie/Dog supereroe ma non troppo\n5) Mean Bob questo sconosciuto/ CatDog a Winslowlandia\n6) Cat \"sulla strada\"/Il vecchio CatDog e il mare\n7) Il collare di Dog/La ballata del 159\n8) Attenzione ai Cartelli/ Tutto Guasto!\n9) Il Nemico di CatDog/ Potenza\n10) Il tormento di Cat/ Carne, la migliore amica di Dog\nFilm.\nNel 2005 \u00e8 stato trasmesso un film per la televisione basato sulla serie animata, intitolato \"Il grande mistero dei genitori di CatDog\"."}
{"id": "2190623", "revid": "113048375", "url": "https://it.wikipedia.org/wiki?curid=2190623", "title": "Carlo Mazzantini (filosofo)", "text": "Biografia.\nNato in Argentina da genitori italiani, fu ufficiale nell'esercito italiano durante la prima guerra mondiale, subito dopo si laure\u00f2 presso l'Universit\u00e0 di Torino in giurisprudenza (1919), in lettere (1921, con una tesi su Edgar Allan Poe) e infine in filosofia (1922), sotto la guida di Erminio Juvalta e sostenendo una tesi su \"La speranza dell'immortalit\u00e0\".\nInsegn\u00f2 dapprima in scuole cattoliche torinesi, per poi divenire docente incaricato nel 1937 presso l'ateneo del capoluogo piemontese; divenuto professore di ruolo di storia della filosofia nel 1942 presso l'Universit\u00e0 di Cagliari, dal 1949 insegn\u00f2 all'Universit\u00e0 di Genova, e dal 1959 fu nuovamente a Torino. \nFra i suoi pi\u00f9 celebri allievi, Augusto del Noce. Studioso di Martin Heidegger, dedic\u00f2 ampi studi al rapporto fra Benedetto Croce e Giovanni Gentile. Fu socio corrispondente, dal 1953, dell'Accademia delle Scienze di Torino."}
{"id": "2190624", "revid": "1543377", "url": "https://it.wikipedia.org/wiki?curid=2190624", "title": "Mare Marginis", "text": "Il mare Marginis (mar Marginal, mar del Borde) \u00e8 un mare lunare che \u00e8 posizionato nel bordo est della faccia visibile della Luna. Ha un diametro di 420\u00a0km ed ha un'area di 64.900 chilometri quadrati. Il nome inglese \u00e8 \"Sea of the Edge\".\nCaratteristiche.\nQuesto mare si differenzia da molti mari vicini per un perimetro molto irregolare. Ha delle piccole rientranze circolari forse dovute a crateri da impatto. Il mare Marginis ha, inoltre, delle regioni di colline ed alture. Il mare ha anche molti crateri al suo interno. Il pi\u00f9 grande cratere, al nord di Marginis, \u00e8 Al-Biruni, con Ibn Yunus a sudest e Goddard a nordovest."}
{"id": "2190628", "revid": "287204", "url": "https://it.wikipedia.org/wiki?curid=2190628", "title": "Atletica leggera ai Giochi della XI Olimpiade - 100 metri piani femminili", "text": "La competizione dei 100 metri piani femminili di atletica leggera ai Giochi della XI Olimpiade si \u00e8 disputata nei giorni 3 e 4 agosto 1936 allo Stadio Olimpico di Berlino.\nLa gara.\nIn batteria l'americana Stephens stupisce tutti con 11\u201d 4, nuovo record del mondo, annullato solo per il vento di 2,9 m a favore.\nIn semifinale solo due atlete scendono sotto i 12\": l'americana (11\"5 ventoso) e la tedesca Krauss (11\"9) nella stessa serie.\nFinale: la Stephens affronta l'olimpionica uscente Walasiewicz. L'americana azzecca la partenza e s'invola solitaria verso il traguardo vincendo con due metri di distacco.\nLo stesso margine separa la polacca dalla Krauss, terza classificata. La Stephens stabilisce il nuovo record olimpico della specialit\u00e0.\nRisultati.\nFinale.\nDopo la stagione 1936 l'olimpionica si ritira dall'attivit\u00e0 agonistica imbattuta.\nHelen Stephen \u00e8 la pi\u00f9 alta e la pi\u00f9 pesante olimpionica dei 100 metri del XX secolo: 1,82 metri di altezza per 75\u00a0kg di peso."}
{"id": "2190630", "revid": "3732", "url": "https://it.wikipedia.org/wiki?curid=2190630", "title": "Atletica leggera ai Giochi della XI Olimpiade - 80 metri ostacoli", "text": "La competizione degli 80 metri ostacoli di atletica leggera ai Giochi della XI Olimpiade si \u00e8 disputata nei giorni 5 e 6 agosto 1936 allo Stadio Olimpico di Berlino.\nLa gara.\nIn semifinale Ondina Valla eguaglia, seppur con l'aiuto del vento (2,8\u00a0m/s), il record mondiale della tedesca Engelhardt con 11\"6, che resisteva dal 1934.\nLa finale \u00e8 una gara mozzafiato: Claudia Testoni scatta meglio di tutte e rimane al comando per i primi 40 metri, poi rinviene Ondina Valla che si porta in testa insieme alla Testoni, ma sull'arrivo piombano in quattro contemporaneamente.\nI giudici non hanno difficolt\u00e0 ad assegnare la vittoria a Ondina Valla, ma devono ricorrere al fotofinish (al millesimo di secondo!) per assegnare l'argento e il bronzo. Claudia Testoni rimane fuori dalle medaglie per 7 miseri millesimi di secondo."}
{"id": "2190631", "revid": "3732", "url": "https://it.wikipedia.org/wiki?curid=2190631", "title": "Atletica leggera ai Giochi della XI Olimpiade - Salto in alto femminile", "text": "La competizione del salto in alto femminile di atletica leggera ai Giochi della XI Olimpiade si \u00e8 disputata il giorno 9 agosto 1936 allo Stadio Olimpico di Berlino.\nGara.\nLe 17 atlete iscritte sono ammesse direttamente alla finale. Nella gara tre sono le atlete a superare l'asticella a 1,60: Dorothy Odam, Ibolya Cs\u00e1k ed Elfriede Kaun. Il limite viene posto a 1,62, ove tutte falliscono. In base al regolamento in vigore \u00e8 necessario procedere ad un salto di spareggio a 1,60 per determinare l'ordine di arrivo.\nAlla prima prova solo l'ungherese Cs\u00e1k valica l'asticella, aggiudicandosi la medaglia d'oro. La battaglia per l'argento si svolge al secondo salto, superato dalla Odam; la Kaun si accontenter\u00e0 del bronzo.\nLa Cs\u00e0k \u00e8 la prima donna ungherese a vincere un oro olimpico in atletica (vincer\u00e0 nel 1938 anche gli Europei)\nNella classifica, al sesto poso, si \u00e8 posta la diciottenne olandese Francina Elsje Koen con 1,55. Sar\u00e0 la dominatrice dei Giochi di Londra 1948, vincendo quattro ori nelle gare di corsa.\nDopo i Giochi di Londra 1948 verr\u00e0 approvato il nuovo regolamento. Nel caso in cui nessun concorrente superi la misura, non si procede pi\u00f9 allo spareggio ma viene dichiarato vincitore chi ha valicato la misura precedente al primo salto. In caso di parit\u00e0 si contano gli errori; in caso di ulteriore parit\u00e0 si conta il numero di salti totali. Solo se la parit\u00e0 persiste viene dato un ex aequo. Seguendo questo regolamento l'oro sarebbe stato di Dorothy Odam che a Berlino valic\u00f2 1,60 alla prima prova.\nAlla competizione partecip\u00f2 Dora Ratjen classificandosi al quarto posto. Nel 1938 fu squalificata dopo essere stata riconosciuta di sesso maschile. Il suo nome vero era Heinrich Ratjen, \u00e8 stato riconosciuto come il primo caso accertato di \"imbroglio sessuale olimpionico\".\nRisultati.\nTurno eliminatorio.\nNon previsto.\nFinale.\nDomenica 9 agosto 1936, ore 15:00."}
{"id": "2190633", "revid": "3732", "url": "https://it.wikipedia.org/wiki?curid=2190633", "title": "Atletica leggera ai Giochi della XI Olimpiade - Lancio del disco femminile", "text": "La competizione del lancio del disco femminile di atletica leggera ai Giochi della XI Olimpiade si \u00e8 disputata il giorno 4 agosto 1936 allo Stadio Olimpico di Berlino.\nRisultati.\nLe 19 atlete iscritte sono ammesse direttamente alla finale.\nFinale.\nGisela Mauermayer si presenta ai Giochi con sette primati mondiali all'attivo: in un anno ha portato il record da 44,76 (1935) a 48,31 (11 luglio 1936). \u00c8 la chiara favorita.\nAl primo turno di finale la polacca Wajs, ex primatista mondiale, esegue un buon lancio a 44,69, poi la Mauermayer uccide la gara con un lancio a 47,63: nuovo record olimpico. Tra le avversarie, nessun'altra tocca i 40 metri.\nNei turni successivi la tedesca si riposa con lanci attorno ai 41 metri. Anche la Wajs non \u00e8 minacciata da nessuno. Cerca di attaccare la prima posizione, giunge ad un ottimo 46,22 (record personale), poi si spegne. Negli due turni finali la Mauermayer si impegna e infila due lanci sopra i 43,50 metri."}
{"id": "2190635", "revid": "3732", "url": "https://it.wikipedia.org/wiki?curid=2190635", "title": "Atletica leggera ai Giochi della XI Olimpiade - Lancio del giavellotto femminile", "text": "La competizione del lancio del giavellotto femminile di atletica leggera ai Giochi della XI Olimpiade si \u00e8 disputata il giorno 2 agosto 1936 allo Stadio Olimpico di Berlino.\nRisultati.\nLe 14 atlete iscritte sono ammesse direttamente alla finale.\nFinale.\nAl primo turno solo tre atlete superano i 40 metri. Alla seconda prova Tilly Fleischer scaglia l'attrezzo a 44,69: \u00e8 il nuovo record olimpico. La tedesca prenota l'oro. Al terzo turno la connazionale Kr\u00fcger si avvicina con 43,29, ma nel resto della gara non riesce a fare meglio. Invece la Fleischer trova la concentrazione per progredire, alla quinta prova, a 45,18 ed a battere il suo fresco record."}
{"id": "2190638", "revid": "104458", "url": "https://it.wikipedia.org/wiki?curid=2190638", "title": "Atletica leggera ai Giochi della XI Olimpiade - Staffetta 4\u00d7100 metri femminile", "text": "La competizione della staffetta 4\u00d7100 metri femminile di atletica leggera ai Giochi della XI Olimpiade si \u00e8 disputata nei giorni 8 e 9 agosto 1936 allo Stadio Olimpico di Berlino.\nLa gara.\nIn batteria la Germania stabilisce il nuovo record del mondo con 46\u201d4.\nIn finale le tedesche dominano, giungendo all'ultimo cambio con 8 metri di vantaggio. Ma al momento del passaggio da Marie Dollinger a Ilse D\u00f6rffeldt, il testimone cade. L'incidente d\u00e0 il via libera agli Stati Uniti.\nTra le componenti della squadra americana c'\u00e8 Betty Robinson, vincitrice del titolo dei 100 metri ad Amsterdam 1928, al ritorno alle competizioni dopo un brutto incidente accaduto nel 1931.\nLa terza frazionista della squadra olandese, giunta quinta, \u00e8 la diciottenne Fanny Blankers-Koen. Far\u00e0 parlare di s\u00e9 ai Giochi di Londra 1948."}
{"id": "2190640", "revid": "709565", "url": "https://it.wikipedia.org/wiki?curid=2190640", "title": "Catscratch", "text": "Catscratch \u00e8 una serie televisiva animata statunitense del 2005, creata da Doug TenNapel.\nLa serie \u00e8 stata trasmessa per la prima volta negli Stati Uniti su Nickelodeon dal 9 luglio 2005 al 10 febbraio 2007, per un totale di 20 episodi ripartiti su una stagione. In Italia \u00e8 stata trasmessa su Nickelodeon dall'aprile 2006.\nTrama.\nLa serie racconta le divertenti avventure di tre gatti fratelli, Gordon, Waffle e Mr. Blik, che ricevettero in eredit\u00e0 tantissimi dollari, una villa e un maggiordomo dalla loro padrona. La villa, alla fine di ogni puntata di solito viene distrutta, ma poi nel successivo episodio \u00e8 ripristinata del tutto."}
{"id": "2190645", "revid": "21538742", "url": "https://it.wikipedia.org/wiki?curid=2190645", "title": "Lingua bactriana", "text": ""}
{"id": "2190647", "revid": "2213771", "url": "https://it.wikipedia.org/wiki?curid=2190647", "title": "Jacopo Bartolomeo Beccari", "text": "Beccari fu un'eccelsa personalit\u00e0 del '700 bolognese e del mondo scientifico di quel tempo: egli fu un cittadino esemplare e un illustre Lettore dello Studio Bolognese, tanto da essere insignito di onori in Patria e all'estero. \nPer le sue osservazioni sui foraminifera \u00e8 considerato come uno dei precursori della microbiologia.\nBiografia.\nFamiglia e formazione.\nJacopo Bartolomeo Beccari, figlio di Romeo Beccari e Flaminia Vittoria Maccarini, nacque il 25 luglio 1682 a Bologna nella Parrocchia di San Biagio. Il padre era Farmacista (speziale) e sua madre, educata da collegiale al Baraccano, modesto ricovero di ragazze non ricche, si occupava delle faccende domestiche e dell'educazione dei figli. La famiglia Beccari non era di agiate condizioni, ma pot\u00e9 permettere una buona educazione ai quattro figli: Antonio Gaetano, primogenito, si fece Monaco Benedettino, Anna Caterina, seconda genita, and\u00f2 in sposa a Giovanni Andrea Zannoni, agiata persona, e di Giuseppe Carlo, quartogenito, non si ha nessuna notizia importante.\nNella Biblioteca dell'Universit\u00e0 di Bologna si trova un albero genealogico di una famiglia Beccari di nobili origini, ma Jacopo Bartolomeo Beccari non provenne da quel ceppo, poich\u00e9 \u00e8 dimostrato che il bisnonno, Francesco Andrea, and\u00f2 ad abitare a Bologna dalla borgata di Castel San Pietro Terme, a venti chilometri circa dalla citt\u00e0. \u00c8 probabile quindi che quando Beccari acquist\u00f2 grande fama a seguito delle sue scoperte, qualche ammiratore abbia voluto nobilitarlo anche nelle origini.\nJacopo sin da piccolo si distinse per la volont\u00e0 di apprendere e per la vivacit\u00e0 d'ingegno, tanto da poter accedere giovanissimo alle scuole medie sotto l'insegnamento dei Padri Gesuiti. \nA quindici anni intraprese lo studio della Filosofia sotto la guida del canonico Giovan Battista Trionfetti e pochi anni dopo si dedic\u00f2 allo studio della Medicina alla scuola di Jacopo Sandri, uno dei pi\u00f9 stimati allievi di Marcello Malpighi. \nNel 1704 prese la laurea in Filosofia e Medicina all'Universit\u00e0 di Bologna, dimostrando una buona disposizione alla carriera scientifica.\nProfessore \"Diplomatico\".\nLaureato, non si diede all'esercizio pratico della medicina, ma si dedic\u00f2 ad esperimenti e ricerche scientifiche, seguendo le autopsie che Giovanni Battista Morgagni faceva all'Ospedale di Santa Maria della Morte, in Bologna. \nGrazie alla sua vasta cultura gli fu affidato l'insegnamento nel 1706 della Medicina e nel 1711 fu nominato Professore di Fisica sperimentale. Nel 1734 dalla Fisica pass\u00f2 all'insegnamento della Chimica.\nBeccari non era un abile oratore, era anzi affetto da una lieve balbuzie, che suo cugino Scarselli giustificava come una pausa per perfezionare \u201c\"il collocamento e la scelta delle parole\"\u201d. \nEgli difendeva sempre gli studenti, l'Universit\u00e0 e la cultura che essa rappresentava, criticando anche la condotta politica delle Autorit\u00e0 locali:\nBeccari si sentiva inattaccabile perch\u00e9 forte dell'affetto degli studenti e benvoluto dal Pontefice Benedetto XIV che aveva anche progettato di averlo come suo Medico a Roma, riconoscendo per\u00f2 che il suo allontanamento da Bologna sarebbe stato una grave perdita per l'Universit\u00e0.\nNaturalista-Fisico-Chimico.\nI primi documenti della sua attivit\u00e0 scientifica sono rappresentati da un gruppo di autografi donati nel 1857 dal Professor Michele Medici, fisiologo dell'Universit\u00e0 di Bologna, all'Accademia delle Scienze. Sono raccolti sotto il titolo di \"\u201cDissertazioni\u201d\" delle quali la prima risale al 1703. \nEsse rappresentano lo studio delle cause che possono determinare l'infiammarsi di sostanze racchiuse in recipienti a perfetta tenuta. Egli affermava che nelle sostanze in questione debbano esistere parti sulfuree che reagendo producono calore con il conseguente sviluppo di una fiamma.\nBeccari tratt\u00f2 anche il fenomeno elettrofisico dell'ambra e di altre sostanze affini per effetto dello strofinamento nella sua dissertazione \"Phylosophicae meditationes de Succino et de rei ipsius aliorumque similium corporum attractionem\". \nSi occup\u00f2 di botanica ed in particolare si dedic\u00f2 allo studio di tessuti vegetali contenenti piccoli orifizi dai quali fuoriuscivano piccole gocce derivanti da ghiandole interne. Nel 1706 scrisse una relazione sulle emanazioni sulfuree che uscendo da crepacci si infiammano.\nEgli si dedic\u00f2 inoltre allo studio dei minerali e della fosforescenza dei corpi, facendo esperimenti su esseri viventi e non, riportando i suoi risultati nella comunicazione intitolata \u201c\"De luce dactylorum\"\u201d: in base a numerose osservazioni, effettuate con l'aiuto di un rudimentale apparecchio da lui costruito, formul\u00f2 una classificazione dei corpi luminescenti in due grandi categorie, secondo che possano emettere luce spontaneamente o in seguito a eccitazione. Distinse quelli spontanei in corpi che emettono luce innata, come lucciole o datteri di mare, e corpi che emettono luce avventizia, come alcune sostanze organiche putrefatte; e quelli per eccitazione, a seconda che possano essere eccitati dall'attrito, dal calore, dall'aria o dalla luce, come diamanti e molti minerali, eccetto i metalli. Il 19 ottobre 1726 alle ore 18, Beccari descrisse l'aurora boreale apparsa in Italia, alla quale ricolleg\u00f2 anche gli studi sulla fosforescenza.\nTali studi, documentano la versatilit\u00e0 del suo ingegno e rappresentano un valido contributo al progresso delle scienze ed alla crescita degli Istituti di cui faceva parte. \nAnche il celebre Professore di Chimica Francesco Selmi nel suo \u201c\"Compendio storico della Chimica\"\u201d esalt\u00f2 il sapere e l'abilit\u00e0 sperimentale di Beccari, dichiarando:\nIgienista e Fisiologo.\nFin dal 1706 Beccari dimostr\u00f2 la sua preparazione nel campo dell'Igiene grazie ad una dissertazione intitolata \u201c\"De aquis putealibus\"\u201d. Egli volle rendersi conto degli elementi che facevano parte della composizione dell'acqua inquinata dei pozzi bolognesi.\nCondusse inoltre analisi di altri liquidi, raccogliendo l'invito del celebre Antonio Maria Valsalva sull'analisi dei brodi medicinali: Beccari, grazie alle sperimentazioni condotte, arriv\u00f2 alla conclusione che il migliore per propriet\u00e0 curative fosse il brodo di vipera. \nAltre analisi riguardarono l'acqua di Recoaro, riportate nello scritto \u201c\"De medicatis Recorbarii aquis\"\u201d: essa risult\u00f2 avere una \u201c\"natura elastica\"\u201d dovuta ad \u201c\"uno spirito o fluido che scaturendo dalla terra essa trascina in parte disciolto in parte connesso ad altri elementi ferruginosi\"\u201d.\nNel 1739 i Reggitori dello Stato di Lucca proposero a Beccari un nuovo argomento di carattere igienico. I quesiti propostigli furono due: i Reggitori si chiedevano se il taglio della Macchia (alberi ed arbusti tipici dell'ambiente mediterraneo) poteva in qualche modo contribuire alla salubrit\u00e0 dell'aria di Viareggio, contaminata da vaste paludi, e se poteva inoltre nuocere all'aria di Lucca. Relativamente al primo Beccari sugger\u00ec l'abbattimento della Macchia di Viareggio:\nPer quanto riguarda il secondo quesito, Beccari, considerata la distanza tra Viareggio e Lucca, concluse che le esalazioni provenienti dai terreni paludosi non potevano arrivare fino a Lucca.\nL'uomo del glutine.\nDove per\u00f2 Beccari dimostr\u00f2 il suo ingegno fu nell'analisi di alcuni alimenti, quali frumento e latte. La celebre scoperta del glutine nella farina del grano fu un'eccezionale trovata raggiunta con mezzi modesti, ma con una perspicacia degna di un grande intelletto.\nSperimentando, egli lasci\u00f2 cadere un po' di farina di frumento nell'acqua e constat\u00f2 che una parte di essa si suddivideva in pulviscoli che la opacizzavano, ed una parte precipitava rimanendo sul fondo. Sottoponendo a prolungato calore le due sostanze, le differenzi\u00f2 in vegetale (amido, che fermentava) e in animale (glutine, che putrefaceva). Per mezzo poi di una distillazione ottenne un liquido alcalino di natura animale, ed un liquido acido dalla polvere vegetale. \nFece inoltre una comparazione con un prodotto animale, il latte, scoprendo un prodotto simile al glutine cerealico, dimostrando l'identica natura di glutine e caseina.\nIl valore della scoperta del glutine, comunicata all'Accademia bolognese nel 1745 e pubblicata nel 1728 nella relazione \"De frumento\", e la sua attribuzione a Beccari, furono riconosciuti da eminenti studiosi italiani e stranieri, tra cui Pierre-Joseph Macquer, Antoine Parmentier, Johann Friedrich Gmelin, Thomas Burr Osborne.\nMedico.\nContrariamente alla volont\u00e0 del Beccari, espressa nel suo testamento olografo, i suoi consulti medici furono, dopo la sua morte, raccolti da amici e ammiratori e affidati a Galli Bibbiena, principale depositario per la pubblicazione, non solo a titolo di omaggio, ma soprattutto \u201c\"a profitto e soddisfacimento degli studiosi e dei pratici\"\u201d.\nFra il 1776 e il 1781 usc\u00ec dalla stamperia di San Tommaso d'Aquino in Bologna la raccolta dei \"Consulti del Medico Dottor Giacomo Bartolomeo Beccari\" in tre volumi. In essi si rileva l'accuratezza nel conoscere la natura della malattia, che rappresenta una delle analisi pi\u00f9 importanti, e di determinarne la sede, altro canone fondamentale della diagnostica clinica.\nEgli dimostr\u00f2 una grande abilit\u00e0 a proposito della sintomatologia del dolore, nel distinguere quelle manifestazioni che rappresentavano la guida alla determinazione e alla localizzazione della malattia.\nTrattatista.\nEsiste un manoscritto contenente la raccolta delle lezioni tenute da Beccari, scritto in diversi anni grazie alla collaborazione dei discepoli del Professore, intitolato \"\"Institutionum Medicinalium\" (o Medicarum) \"in quinque libros divisarum Prolegomena\"\". \nNel 1759 furono pubblicati i cinque volumi completi dell'opera di Beccari: l'opera ha inizio con il capitolo \u201c\"De Medicina origine, incremento et perfectione\"\u201d, nel quale si afferma che di tutte le parti della medicina, le prime ad essere studiate siano state la dietetica e la traumatologia. \nSecondo Beccari le materie che compongono la scienza medica sono cinque: Fisiologia, Igiene, Patologia, Semiotica e Terapia.\nBeccari descrisse la fisiologia del corpo umano, mostrando di aver compreso anche l'anatomia che serve come base per l'interpretazione delle funzioni. A questa prima parte segue la descrizione degli Umori, dal sangue al latte materno, della digestione, della gravidanza, della respirazione, della circolazione, del movimento e persino dei temperamenti, derivanti secondo il medico da precise funzioni vitali.\nDai suoi studi e dai suoi scritti si rileva la vastit\u00e0 del suo insegnamento, l'accuratezza della sua esposizione e la modernit\u00e0 del suo pensiero scientifico, anche se non mancano cenni e riferimenti alla medicina antica e alla speculazione filosofica del tempo. \nDa tutto ci\u00f2 deriva l'incondizionata stima che gli veniva attribuita da parte dei colleghi e dei suoi pazienti.\nVita privata.\nNel 1718, a 36 anni, ebbe una violenta e grave malattia che interruppe per ben otto mesi il suo insegnamento. Nel 1730 e nel 1743 venne colpito da altre malattie pi\u00f9 o meno gravi, ma grazie alla sua forza fisica ed alla sua grande energia psichica ed intellettuale, riusc\u00ec a sopravvivere. \nNon si sa se per le sue malferme condizioni di salute o per il lavoro intellettuale, Beccari rimase scapolo.\nIl 13 gennaio 1766 ebbe un malore mentre teneva una lezione privata: fu prontamente soccorso, ma ogni cura fu vana e nella notte fra il 18 e il 19 gennaio mor\u00ec. Egli fu sepolto nella Chiesa del Baraccano in Bologna."}
{"id": "2190669", "revid": "121646634", "url": "https://it.wikipedia.org/wiki?curid=2190669", "title": "MTV Video Music Awards Latin America 2008", "text": "Gli MTV Video Music Awards Latin America 2008 sono stati trasmessi il 16 ottobre 2008 dall'Auditorium Telmex a Guadalajara. La cerimonia \u00e8 stata la settima edizione. Per celebrare i 15 anni di MTV Latinamerica, non ci sono stati presentatori ufficiali, infatti furono chiamati i Vj storici di MTV e vari artisti per presentare le categorie e le performance. Il preshow fu presentato da Don Tetto, Emmanuel Horvilleur e dai The Kooks.\nPremi.\nI vincitori sono indicati in grassetto.\nArtista del A\u00f1o.\n\"Artista dell'anno\"\nVideo del A\u00f1o.\n\"Video dell'anno\"\nCanci\u00f3n del A\u00f1o.\n\"Canzone dell'anno\"\nMejor Solista.\n\"Miglior solista\"\nMejor Grupo o D\u00fao.\n\"Miglior gruppo o duetto\"\nMejor Artista Pop.\n\"Miglior artista pop\"\nMejor Artista Rock.\n\"Miglior artista rock\"\nMejor Artista Alternativo.\n\"Miglior artista alternativo\"\nMejor Artista Pop Internacional.\n\"Miglior artista pop internazionale\"\nMejor Artista Rock Internacional.\n\"Miglior artista rock internazionale\"\nMejor Artista Nuevo Internacional.\n\"Miglior artista emergente internazionale\"\nMejor Artista Norte.\n\"Miglior artista - nord\"\nMejor Artista Central.\n\"Miglior artista - centro\"\nMejor Artista Sur.\n\"Miglior artista - sud\"\nArtista Revelaci\u00f3n.\n\"Artista rivelazione\"\nArtista Promesa.\n\"Artista promessa\"\nMejor Fan Club.\n\"Miglior fan club\"\nLe bandiere in questa categoria rappresentano il luogo di provenienza dei fan club.\nMejor M\u00fasica de un Videojuego.\n\"Miglior colonna sonora di un videogioco\"\nMejor Ringtone Musical.\n\"Miglior ringtone musicale\"\nMejor Pel\u00edcula Musical.\n\"Miglior film musicale\"\nMejor Gira Reencuentro.\n\"Miglior tour riunione\"\nMTV Leyenda.\n\"MTV leggenda\""}
{"id": "2190676", "revid": "177744", "url": "https://it.wikipedia.org/wiki?curid=2190676", "title": "Roy Rogers (brano musicale)", "text": "Roy Rogers \u00e8 un brano scritto ed interpretato dall'artista britannico Elton John; il testo \u00e8 di Bernie Taupin.\nIl brano.\nProviene dal doppio album \"Goodbye Yellow Brick Road\" del 1973, uno dei maggiori successi di Elton. Si presenta come una ballata per pianoforte (in effetti lo strumento, suonato da Elton, \u00e8 molto evidente). Sono comunque presenti, come in tutto l'album, Dee Murray (al basso), Davey Johnstone (non pi\u00f9 alla chitarra elettrica, ma alle chitarre acustica e steel) e Nigel Olsson (alla batteria). I magniloquenti arrangiamenti di Del Newman completano il tutto, come per esempio nel brano \"Goodbye Yellow Brick Road\". Il testo di Bernie \u00e8 ispirato a una fortunata serie tv americana degli anni Cinquanta, avente per protagonista il cowboy \"Roy Rogers\" e il suo fido cavallo \"Trigger\". Proprio per questo \u00e8 uno dei brani pi\u00f9 sentiti dalla coppia John/Taupin: a questa canzone \u00e8 dedicato anche un capitolo (nel DVD \"The Making Of Goodbye Yellow Brick Road\") ed \u00e8 stata notata da alcune autorevoli riviste. \u00c8 stata talvolta eseguita live, anche nel monumentale concerto volto a celebrare i 60 anni di Elton John, tenutosi il 25 marzo 2007 al Madison Square Garden."}
{"id": "2190679", "revid": "299827", "url": "https://it.wikipedia.org/wiki?curid=2190679", "title": "Social Disease", "text": ""}
{"id": "2190690", "revid": "6923", "url": "https://it.wikipedia.org/wiki?curid=2190690", "title": "Polini XP 4", "text": ""}
{"id": "2190691", "revid": "161374", "url": "https://it.wikipedia.org/wiki?curid=2190691", "title": "Polini XP4", "text": ""}
{"id": "2190694", "revid": "161374", "url": "https://it.wikipedia.org/wiki?curid=2190694", "title": "Polini XP4 STREET", "text": ""}
{"id": "2190695", "revid": "161374", "url": "https://it.wikipedia.org/wiki?curid=2190695", "title": "Polini XP4 OFF ROAD", "text": ""}
{"id": "2190696", "revid": "161374", "url": "https://it.wikipedia.org/wiki?curid=2190696", "title": "Polini XP4 125", "text": ""}
{"id": "2190697", "revid": "161374", "url": "https://it.wikipedia.org/wiki?curid=2190697", "title": "Polini XP4 50", "text": ""}
{"id": "2190701", "revid": "9", "url": "https://it.wikipedia.org/wiki?curid=2190701", "title": "Ingrid Stoeckl", "text": ""}
{"id": "2190703", "revid": "114353789", "url": "https://it.wikipedia.org/wiki?curid=2190703", "title": "Boste", "text": "Boste (Bor\u0161t in sloveno, Bo\u0161te in istriano) \u00e8 un insediamento di 170 abitanti del comune sloveno di Capodistria, nell'Istria settentrionale.\nA met\u00e0 strada tra Paugnano e Maresego, all'altezza di Babici, una larga strada asfaltata scende nell'alta valle del Dragogna piccolo, l'attraversa nel sito in cui \u00e8 prevista la costruzione di un bacino artificiale e poi, con una rapida salita con tornanti, raggiunge il colle opposto fino a quota 330 m. \u00c8 un massiccio dosso eocenico con pendii ripidi e profondamente incisi da rii che confluiscono in questo territorio e che scaricano le loro acque sia nel Pignovazzo che nel Dragogna. Da qui una strada, a destra, porta a Geme; salendo dalla valle, ad ogni tornante si possono osservare bei panorami, di fronte si vede Maresego con il suo campanile svettante e, pi\u00f9 a destra, Loparo.\nA quota 353 m si trova Boste con le case vecchie lungo la strada, alquanto abbandonate. Sembra che in empi romani si chiamasse Elpidium.\nSulla strada che attraversa il paese si trova la chiesetta dedicata ai santi Rocco e Sebastiano a ricordo delle passate pestilenze; all'interno della chiesa una pala raffigura i due santi ed \u00e8 affiancata dalle statue di S. Caterina e S. Giovanni Battista. Esternamente, sul campanile a vela c'\u00e8 una piccola campana e l'intonaco reclama un restauro mentre il portale non ha nessuna iscrizione; la chiesa \u00e8 dipendente da quella di Truscolo. La tradizione popolare identifica Boste con il luogo natale di San Nazario, protettore di Capodistria e primo vescovo della citt\u00e0.\nLe sue reliquie furono scoperte miracolosamente nel 601; asportate dai Genovesi durante il sacco di Capodistria del 1380, vennero restituite nel 1422. La chiesetta del cimitero, che si trova in cima al colle dove la strada dirama per Geme, \u00e8 dedicata a san Nazario.\nQuass\u00f9 la campagna \u00e8 florida, tutto il colle \u00e8 terrazzato anche se molti appezzamenti risultano non coltivati; \u00e8 zona buona per la caccia, ed i segnali di passaggio di caprioli e lepri lo confermano. La strada prosegue terminando a Laura, due km ad ovest. \u00c8 molto bella e passa su un crinale con ai lati grandi vigneti e pascoli; da entrambe le parti della carreggiata si gode una vista panoramica."}
{"id": "2190704", "revid": "177744", "url": "https://it.wikipedia.org/wiki?curid=2190704", "title": "Harmony (Elton John)", "text": "Harmony \u00e8 un brano scritto ed interpretato dall'artista britannico Elton John; il testo \u00e8 di Bernie Taupin.\nIl brano.\nProviene dal doppio album \"Goodbye Yellow Brick Road\" del 1973, uno dei maggiori successi, artistici e commerciali, di Elton. \u00c8 l'ultima traccia dell'LP originale, ma nella Deluxe Edition del 2003 precede \"Whenever You're Ready (We'll Go Steady Again)\"; \u00e8 anche una delle tracce pi\u00f9 corte dell'album di provenienza (preceduta solo da \"Your Sister Can't Twist (But She Can Rock 'n Roll)\" e \"This Song Has No Title\"). Mette in evidenza i cori della Elton John Band (cos\u00ec come in \"Goodbye Yellow Brick Road\") che accompagnano la voce e il pianoforte dell superstar. La melodia, lenta e soave, \u00e8 rafforzata dai sontuosi arrangiamenti orchestrali di Del Newman. Oltre a Nigel Olsson alla batteria e Dee Murray al basso, \u00e8 possibile notare Davey Johnstone alla chitarra acustica. Il testo di Bernie Taupin, letteralmente \"Armonia\", torna a parlare di amore. \n\"Harmony\", spesso eseguita live, \u00e8 stata molto lodata dalla rivista musicale \"Circus\" ma \u00e8 anche citata altrove."}
{"id": "2190710", "revid": "1573940", "url": "https://it.wikipedia.org/wiki?curid=2190710", "title": "Ramphastidae", "text": "I Ranfastidi (Ramphastidae ()) sono una famiglia di uccelli piciformi diffusa esclusivamente nelle regioni tropicali del Centro e Sud America.\nDescrizione.\nPresentano un corpo relativamente corto e tozzo se comparato con la testa e le dimensioni delle altre famiglie di uccelli. Le ali sono corte per muoversi meglio nella fitta foresta e non sono molto utilizzate in quanto i ranfastidi non effettuano mai voli eccessivamente lunghi ma si limitano a spostarsi di albero in albero. Le zampe sono corte e forti e le dita sono posizionate in coppia, due avanti e due dietro (zigodattilia). Una caratteristica evidente sono i colori sgargianti del piumaggio e del becco. Non presentano dimorfismo sessuale ad eccezione del genere Selenidera. Tuttavia generalmente le femmine hanno il becco pi\u00f9 corto e forte rispetto ai maschi.\nBiologia.\nGeneralmente i ranfastidi sono frugivori ma in taluni casi non disprezzano la caccia di piccoli animali come insetti o lucertole. A volte si nutrono anche delle uova degli uccelli pi\u00f9 piccoli insidiandone i nidi.\nDepongono dalle 2 alle 4 uova in un nido costruito nel buco di un albero, scavato precedentemente da qualche altro animale (ad esempio un picchio), poich\u00e9 raramente i ranfastidi utilizzano il becco come uno strumento per la forazione dei tronchi. I pulcini appena nati si presentano completamente nudi e privi di qualunque protezione epiteliale. \nNon sono stati osservati comportamenti migratori e vivono casualmente in coppia e occasionalmente in piccoli gruppi.\nTassonomia.\nLa famiglia comprende i seguenti generi e specie:"}
{"id": "2190712", "revid": "400694", "url": "https://it.wikipedia.org/wiki?curid=2190712", "title": "Chillum", "text": ""}
{"id": "2190713", "revid": "6923", "url": "https://it.wikipedia.org/wiki?curid=2190713", "title": "Dragan \u0160krbi\u0107", "text": "Ora \u00e8 attivo nel Futbol Club Barcelona.\nPremi.\nRicevette la medaglia di bronzo ai Campionati mondiali del 2001 per la nazionale jugoslava, nel 2000 viene eletto dalla International Handball Federation come miglior giocatore dell'anno."}
{"id": "2190714", "revid": "260215", "url": "https://it.wikipedia.org/wiki?curid=2190714", "title": "Sede titolare di Gradisca", "text": ""}
{"id": "2190716", "revid": "322321", "url": "https://it.wikipedia.org/wiki?curid=2190716", "title": "Diocesi di Gradisca", "text": "La diocesi di Gradisca (in latino: \"Dioecesis Gradiscana\") \u00e8 una diocesi soppressa e sede arcivescovile titolare della Chiesa cattolica.\nStoria.\nL'8 marzo 1788, con la bolla \"In universa gregis\" di papa Pio VI, venne soppressa l'arcidiocesi di Gorizia; gran parte del suo territorio ed il titolo arcivescovile furono trasferiti alla sede di Lubiana, cui furono sottoposte come suffraganee le diocesi unite di Segna e Modru\u0161 e la erigenda diocesi di Gradisca.\nQuesta venne eretta il 19 agosto successivo con la bolla \"Super specula\" dello stesso papa Pio VI, aggiungendo a ci\u00f2 che rimaneva del territorio goriziano quello delle soppresse diocesi di Trieste e di Pedena. Tuttavia, mentre il capitolo di Gorizia si trasfer\u00ec a Gradisca, la curia rimase a Gorizia.\nDopo la morte di Giuseppe II, che fu il vero autore e sostenitore di tutti questi cambiamenti, il 12 settembre 1791 con la bolla \"Recti prudentisque\" di papa Pio VI la cattedrale fu traslata dalla chiesa dei Santi Pietro e Paolo di Gradisca alla chiesa di Sant'Ilario di Gorizia e contestualmente la diocesi assunse il nome di diocesi di Gorizia e Gradisca, divenuta nel 1830 arcidiocesi. Lo stesso giorno fu ripristinata anche la diocesi di Trieste, a cui rimase unita la soppressa diocesi di Pedena.\nL'arcidiocesi mantenne il nome di \"Goritiensis et Gradiscana\" fino al 30 settembre 1986 quando, in forza de decreto \"Cum procedere\" della Congregazione per i vescovi, Gradisca \u00e8 diventata una sede arcivescovile titolare.\nDal 17 giugno 1988 l'arcivescovo titolare \u00e8 Fran\u00e7ois Robert Bacqu\u00e9, gi\u00e0 nunzio apostolico nei Paesi Bassi."}
{"id": "2190717", "revid": "24398", "url": "https://it.wikipedia.org/wiki?curid=2190717", "title": "Bor\u0161t", "text": ""}
{"id": "2190720", "revid": "24398", "url": "https://it.wikipedia.org/wiki?curid=2190720", "title": "Borst", "text": ""}
{"id": "2190721", "revid": "6923", "url": "https://it.wikipedia.org/wiki?curid=2190721", "title": "BPS (moto)", "text": "La BPS Motos Boudet-Portal \u00e8 una casa motociclistica francese attiva dal 1973 al 1982.\nStoria.\nIl contesto.\nNei primi anni settanta anche in Francia inizi\u00f2 a diffondersi la disciplina motociclistica della \"regolarit\u00e0\", oggi denominata \"enduro\", che consiste in gare della durata di pi\u00f9 giorni, su percorsi misti, principalmente fuoristradistici.\nIn questa particolare disciplina che, essendo molto frequentata da piloti privati e dilettanti, rappresentava un settore mercato in forte espansione, eccellevano le motociclette prodotte in Italia, Germania e Austria, mentre le case motociclistiche francesi non allestivano veicoli specifici o competitivi.\nLa BP.\nI fratelli Henry e Jacques Boudet e i fratelli Gilles e Denise Portal erano quattro coetanei e amici, accomunati dall'attivit\u00e0 crossistica, anche con risultati di alto livello. Denis Portal, ad esempio, era stato campione nazionale di motocross nel 1966 con la Bultaco 250 e nel 1970 con la Maico 500. Oltre alle capacit\u00e0 agonistiche, i quattro risultavano particolarmente versati nella parte tecnica: esperti motoristi i Portal e abili telaisti i Boudet.\nNel 1972 ebbero inizio in Francia le prime competizioni ufficiali di regolarit\u00e0 e fu l'occasione per i quattro aveyronesi di dare corpo alla loro idea di realizzare una motocicletta adatta alla nuova specialit\u00e0. Allo scopo fondarono, a Villefranche-de-Rouergue, la Moto BP (acronimo di Boudet e Portal) e realizzarono la prima \"special\" dotata di propulsore Sachs da 125 cm\u00b3 che venne impiegata in una competizione fuoristrada di durata sul circuito di Brioude, nel dicembre dello stesso anno. La macchina, affidata al giornalista Gilles Mallet sopport\u00f2 i due giorni di gara senza inconvenienti e la pur modesta prestazione ebbe una forte eco sulla stampa nazionale, probabilmente dovuta al fatto che era stata compiuta da una moto realizzata in Francia.\nLa BPS.\nVisti i buoni auspici e con l'aiuto economico e organizzativo di Marcel Seraut, importatore francese della OSSA, nel 1973 venne fondata la BPS (acronimo di Boudet, Portal e Seraut) che si proponeva l'intento di costruire moto da regolarit\u00e0 e cross per l'impiego agonistico e di dare vita ad una squadra corse per partecipare ufficialmente ai campionati nazionali delle specialit\u00e0. \nI risultati furono discreti ed il ritorno d'immagine ben superiore ad ogni aspettativa, tanto che fu decisa la produzione in serie del modello, denominato BPS Elan, che venne esposto al Salone della moto di Parigi nelle due cilindrate di 125 e 175\u00a0cm\u00b3.\nIl 1974 fu per la BPS un anno di grandi soddisfazioni sportive e commerciali con molte vittorie e innumerevoli piazzamenti ottenuti dalla squadra ufficiale e dai piloti privati, in sella alle centinaia \"Elan\" prodotte tra il 1973 e il 1974.\nIl grande successo, per\u00f2, evidenziava la pochezza produttiva della BPS che non sarebbe certo riuscita a soddisfare la richiesta di motociclette in continuo aumento. In assenza degli ingenti capitali necessari ad allestire una struttura produttiva industriale, i fratelli Boudet proposero di importare motociclette costruite all'estero e venderle in Francia con il marchio BPS. La soluzione trov\u00f2 la ferma contrariet\u00e0 di Seraut e dei fratelli Portal che avrebbero preferito continuare la produzione artigianale e che decisero di uscire dall'azienda, fondando la Motos Portal, attiva sino al 1984.\nDeterminati a sfruttare il favorevole momento commerciale derivante dalla fama sportiva, nel 1975 i fratelli Boudet siglarono un contratto di fornitura con una neonata casa motociclistica italiana, la SWM, produttrice di raffinati e costosi modelli da cross e regolarit\u00e0. Poco dopo venne raggiunto un accordo anche con la Aspes, allo scopo di completare la gamma con il modello stradale \"Sport\" e i ciclomotori da Regolarit\u00e0 \"Navaho\". I risultati furono eccellenti sia a livello commerciale che nelle competizioni (le BPS 125 vinsero innumerevoli gare, oltre alla \"Coupe Promosport\", campionato riservato ai piloti debuttanti e moto di serie, nel 1976, 1978, 1979 e 1982), tanto da spingere i fratelli Boudet a realizzare una nuova struttura produttiva con reparto montaggio e magazzino. Al fine di evitare i pesanti dazi doganali francesi, le moto venivano inviate a pezzi separati e montate dalla BPS, in questo modo risultando costruite in Francia.\nNel 1976 la BPS divenne il primo costruttore francese di moto da fuoristrada e le vendite aumentano fortemente anche negli anni successivi, fino a raggiungere i 5.000 veicoli prodotti nel 1978.\nL'esempio della BPS era stato preceduto e seguito da molte altre piccole aziende che, avvantaggiate dal cambio favorevole, importavano motoleggere e ciclomotori italiani o tedeschi, per poi venderli in Francia con il loro marchio. Tale politica influiva pesantemente sull'economia francese ed il governo, nell'impossibilit\u00e0 di impedire le importazioni, mise in discussione al parlamento una legge che prevedeva il divieto di vendita per i ciclomotori con cambio di velocit\u00e0 e la riduzione della cilindrata massima da 125\u00a0cm\u00b3 a 80\u00a0cm\u00b3 consentita per i sedicenni.\nGi\u00e0 nel 1979 le vendite si ridussero del 50% e quando la nuova legge venne approvata, nel 1980, le vendite si limitarono ai soli modelli 125 da regolarit\u00e0 destinati ai piloti privati e dilettanti della disciplina.\nNel 1981 la BPS tent\u00f2 di riconvertire la produzione con alcuni ciclomotori fuoristrada monomacia che non ottennero particolare approvazione dalla clientela e, alla fine del 1982, l'azienda chiuse i battenti."}
{"id": "2190722", "revid": "46291", "url": "https://it.wikipedia.org/wiki?curid=2190722", "title": "Allium vineale", "text": "L\u2019aglio pippolino (Allium vineale ) \u00e8 una specie tradizionalmente attribuita alla famiglia Amaryllidaceae (sottofamiglia Allioideae).\nDescrizione.\n\"A. vineale\" \u00e8 una pianta erbacea perenne di altezza compresa tra i 10 e i 60 cm, ma che pu\u00f2 raggiungere anche il metro di altezza. Tra maggio e luglio presenta un'infiorescenza a ombrella con pochi fiori di colore roseo -verdognolo, spesso misti a bulbilli, avvolti da una spata univalve di colore verde che col tempo tende ad ingiallire. Ciascun bulbillo \u00e8 in grado di generare un nuovo individuo clone.\nDistribuzione e habitat.\nSi pu\u00f2 trovare fino agli 800 m s.l.m. lungo i bordi dei campi coltivati, in particolare nei vigneti, o su incolti aridi e lungo le strade di campagna.\nUtilizzo.\nUsi gastronomici.\nOgni parte della pianta pu\u00f2 essere utilizzata ai fini alimentari come condimento sostitutivo dell'aglio, di cui ricorda molto il sapore caratteristico (da cui anche il nome comune). Anche se assolutamente innocuo qualora venga consumato come alimento, \"A. vineale\" pu\u00f2 risultare tossico per alcuni mammiferi se ingerito in grandi quantit\u00e0, a causa dei composti sulfurei (gli stessi che danno il tipico sapore all'aglio) contenuti nella pianta che possono risultare emolitici e causare quindi stati di anemia.\nUsi terapeutici.\nAlla pianta vengono attribuite diverse propriet\u00e0 terapeutiche tra cui blande attivit\u00e0 antistaminiche, depurative, carminative, catartiche, diuretiche, espettoranti ed ipotensive. La tintura madre di \"A.vineale\" ha impiego tradizionale come antielmintico e come rimedio contro le coliche nei bambini."}
{"id": "2190723", "revid": "1573940", "url": "https://it.wikipedia.org/wiki?curid=2190723", "title": "Cappella di San Martino (Savona)", "text": "La cappella di San Martino \u00e8 un piccolo edificio religioso che sorge nel quartiere di Lavagnola a Savona.\nCaratteristiche.\nLa cappella sorge sulla sponda sinistra del torrente Letimbro, all'imboccatura di un ponte medievale e specularmente alla cappella di Santa Maria posta sull'altro capo del ponte, lungo la riva destra. L'edificio dovrebbe risalire all'XI secolo e conserva il campanile originale, mentre il resto della struttura, ad unica navata con pronao sull'ingresso, \u00e8 frutto di un rifacimento ottocentesco. Interessante al suo interno una lapide commemorativa della costruzione del suddetto ponte, datata 1264. Si tratta di una rappresentazione di Dio Padre affiancato da due angeli ed \u00e8 uno dei pochi esempi di scultura medievale in Savona. Nella parte inferiore un'iscrizione riporta il nome di Simone Doria, podest\u00e0 di Savona in quell'anno."}
{"id": "2190726", "revid": "36426", "url": "https://it.wikipedia.org/wiki?curid=2190726", "title": "Maest\u00e0 Rucellai", "text": ""}
{"id": "2190729", "revid": "1824944", "url": "https://it.wikipedia.org/wiki?curid=2190729", "title": "Venturia pyrina", "text": "Venturia pyrina Aderh., \"Landwirtschaftliche Jahrbucher\" 25: 875 (1896).\n\u00c8 un fungo Ascomicete, agente patogeno della ticchiolatura del pero. \nLa sua forma conidica \u00e8 conosciuta come \"Fusicladium pirinum\" o \"Fusicladium pyrorum\". \nLa malattia che cagiona presenta molte analogie con la ticchiolatura del melo causata dal patogeno \"Venturia inaequalis\", ma vi sono alcune importanti differenze. \nDal punto di vista morfologico i due funghi sono simili, ma nel caso della \"Venturia pirina\" le ascospore e i conidi sono di dimensioni maggiori rispetto a quelli prodotti da \"Venturia inaequalis\"; per quanto riguarda la biologia, bisogna evidenziare che mentre il patogeno del melo trascorre l'inverno solo nella forma sessuata, la Venturia pyrina sverna sia nella forma sessuata (all'interno delle foglie morte) che nella forma agamica (nelle lesioni verificatesi sui rami). All'inizio della primavera, il patogeno si diffonde sulla nuova vegetazione mediante le ascospore prodotte dalla forma sessuata e i conidi prodotti dalla forma agamica. I sintomi sugli organi colpiti (frutti, foglie e rami) sono simili a quelli prodotti da \"Venturia inaequalis\" sul melo, ma i danni sono pi\u00f9 gravi.\nLotta fitosanitaria.\nLa lotta \u00e8 analoga a quella che si esegue contro la ticchiolatura del melo, ma i trattamenti con gli anticrittogamici vanno iniziati a partire dal periodo invernale, per colpire le forme ibernanti del patogeno. Dopo la ripresa vegetativa, dato che il pero fiorisce prima, in fase di prefioritura si dovr\u00e0 eseguire un trattamento in meno rispetto a quelli necessari per il melo."}
{"id": "2190735", "revid": "34928", "url": "https://it.wikipedia.org/wiki?curid=2190735", "title": "Etno-linguistica", "text": ""}
{"id": "2190738", "revid": "24398", "url": "https://it.wikipedia.org/wiki?curid=2190738", "title": "Manzano, Capodistria", "text": ""}
{"id": "2190755", "revid": "729019", "url": "https://it.wikipedia.org/wiki?curid=2190755", "title": "Luigi Questa", "text": "Colonnello della Regia Aeronautica, e successivamente Generale dell'Aeronautica Militare, partecip\u00f2 nelle Crociere Atlantiche organizzate da Italo Balbo.\nBiografia.\nMarina Mercantile e Regia Marina.\nNacque a San Terenzo, Lerici, il 15 marzo 1902, si diplom\u00f2 nel 1918 come Capitano di Lungo Corso all'Istituto nautico \"Cristoforo Colombo\" di Camogli ed intraprese inizialmente una carriera in marina mercantile.\nChiamato a prestare servizio militare di leva nella Regia Marina nel 1920, giunse al corpo solo nel febbraio 1922, venendo nominato guardiamarina imbarcandosi per un biennio sulle navi \"Amerigo Vespucci\" \"La Farina\" e \"Riboty\".\nNell\u2019aprile 1925 pass\u00f2 a disposizione della Regia Aeronautica, come allievo pilota d\u2019idrovolanti presso la scuola SAI di Passignano sul Trasimeno. Inizialmente vol\u00f2 a bordo degli idro F.B.A. e Macchi M.9, conseguendo il brevetto civile nel novembre 1925 e quello militare nel febbraio 1926, a bordo di idro Macchi M.7ter.\nSempre come pilota di M.7ter, venne assegnato al 27\u00ba Stormo Idrovolanti, prestando servizio prima nella 163\u00aa Squadriglia, e in seguito nella 167\u00aa, oltre che per nove mesi (sempre come pilota) a bordo dell\u2019esploratore \"Ancona\"\nCrociere aeree del Mediterraneo.\nNell'aprile del 1928 pass\u00f2 alla 184\u00aa Squadriglia Idrovolanti, di base ad Augusta, ed inizi\u00f2 l'allenamento su aerei Savoia-Marchetti S.59 e S.59bis. \nNel maggio/giugno 1928, prende parte alla Crociera Aerea del Mediterraneo Occidentale, comandata da De Pinedo.\nA seguito della crociera, rimane di stanza ad Orbetello come pilota di caccia su M.7ter in forza alla 161\u00aa Squadriglia, cessando di appartenere ai ruoli della Regia Marina per entrare definitivamente in quelli della Regia Aeronautica.\nSelezionato per partecipare alla Crociera del Mediterraneo Orientale, inizi\u00f2 l'allenamento sui nuovi idrovolanti Savoia-Marchetti S.55, prendendovi regolarmente parte nel giugno 1929.\nIl volo in formazione tocc\u00f2 Atene ed Istanbul prima di giungere ad Odessa nell'Unione Sovietica, per poi rientrare a Taranto ed infine a Orbetello.\nCrociere Atlantiche.\nFra il dicembre 1930 e il gennaio 1931 prende parte alla Crociera aerea transatlantica Italia-Brasile, come secondo pilota sull'apparecchio S.55A (I-TEUC) comandato dal Ten. Teucci.\nInizialmente designato come aereo di riserva della squadriglia bianca, l\u2019I-TEUC riusci invece a completare l'intero itinerario fino a Rio de Janeiro e viene venduto al governo brasiliano insieme agli altri idrovolanti.\nDopo la crociera, rientr\u00f2 in Patria in nave insieme agli altri piloti e rimase a far parte della Scuola di Navigazione Aerea d'Alto Mare basata ad Orbetello.\nSoprannominato \"Pigafetta\" per la sua abilit\u00e0 di navigatore, venne selezionato per prendere parte alla Crociera del Decennale organizzata da Balbo, ed insieme al maggiore Stefano Cagna svolse un ruolo fondamentale nei preparativi per il volo. A bordo dell'apparecchio S.55A (I-SLAN) con Cagna pass\u00f2 i mesi di giugno e luglio 1932 a perlustrare l'Europa settentrionale per scegliere ed approntare le basi estere. Insieme i due compirono numerosi attraversamenti delle Alpi e si spinsero fino a Reykjav\u00edk, utilizzando le neo-costituite basi di Amsterdam, Londonderry e Valentia. Come altri piloti, Questa prese direttamente parte allo sviluppo della strumentazione dei nuovi S.55X e a lui si deve il regolo utilizzato per misurare la velocit\u00e0 effettiva dell'aeromobile.\nDurante la Crociera del 1933 fu comandante dell'apparecchio S.55X (I-QUES) che faceva parte della squadriglia dello Stato maggiore, nera stellata, insieme agli apparecchi I-BALB (Balbo e Cagna) e I-BISE (Attilio Biseo); secondo pilota era il tenente Goffredo Marrama. Dopo la crociera Questa fu promosso maggiore per meriti straordinari.\n1933-1939.\nAlla fine del 1933, terminata la lunga licenza premio per la Crociera del Decennale, inizi\u00f2 l'addestramento all\u2019utilizzo di apparecchi terrestri. Nel maggio 1934 passa in forza al 19\u00ba Stormo di Ricognizione Terrestre, appartenente all\u2019Aviazione Ausiliaria del Regio Esercito. Assunse il comando del 61\u00ba Gruppo O.A. e vol\u00f2 in forza alla 33\u00aa Squadriglia Ricognizione come pilota di velivoli IMAM Ro.1. Il 61\u00ba Gruppo, basato a Bresso, copriva la regione centro-settentrionale del paese.\nNel luglio 1934 partecip\u00f2 al Raid Aereo Roma-Tripoli, inteso come celebrazione del primo anniversario della Crociera del Decennale, che fu eseguito a bordo di velivoli Savoia-Marchetti S.66, che poi svolsero il servizio di linea presso la compagnia aerea Ala Littoria fra Roma e Tripoli a partire dalla fine dell'anno.\nRientrato nella 33\u00aa Squadriglia, continu\u00f2 a compiere esercitazioni e voli di ricognizione, ma a partire dal maggio 1935 intensific\u00f2 notevolmente la sua attivit\u00e0 di istruttore, su velivoli Caproni Ca.100, unendo nel contempo l'attivit\u00e0 di collaudatore, pilotando e provando numerosi tipi di nuovi apparecchi: in configurazioni notturne, con pattini da neve e con scafi.\nPromosso tenente colonnello nel 1936, fu trasferito ad Augusta come comandante dell'83\u00ba Gruppo Autonomo nel marzo 1937. In tale ruolo torn\u00f2 a volare sugli idrovolanti della 184\u00aa Squadriglia, prevalentemente su velivoli Cant Z 501 Gabbiano, ma anche talvolta sui vecchi S.59 e S.78, in missioni di allenamento.\nNel maggio dello stesso anno fu trasferito a Ciampino nei quadri del 12\u00ba Stormo Bombardamento Terrestre per allenarsi, con la 205\u00aa Squadriglia da bombardamento (i \"Sorci Verdi\"), alla gara aerea \"ISTRES - DAMASCO - PARIGI\". Esegu\u00ec una serie di prove sui nuovi apparecchi Savoia-Marchetti S.79 Sparviero e S.81 Pipistrello insieme a Biseo, Gaeta e Bonini. Alla fine la squadriglia scelse di utilizzare per la gara sei S.79CS e due B.R.20, i nuovi bombardieri della Fiat. Con Gaeta, Rolandi e Bonini fu assegnato ai due B.R.20A, apparecchi di serie appositamente modificati per la corsa, registrati con le marche I-GAQU e I-ROBO, e numeri di gara rispettivamente I-10 e I-8. Il B.R.20A si rivel\u00f2 non competitivo rispetto all\u2019S.79, e all'arrivo a Damasco gli aerei I-ROBO e I-GAQU si piazzarono al sesto e settimo posto, dietro a cinque dei sei S.79. Nel volo di ritorno l\u2019esemplare I-GAQU sub\u00ec una forte avaria al motore sinistro e fu pertanto costretto ad un atterraggio di fortuna a Punta Sabbioni, vicino a Venezia.\nDopo la gara aerea, Questa, che gi\u00e0 aveva deciso di non partecipare alla guerra in Etiopia nel 1935, decide di non partecipare alla Guerra civile spagnola e rimase invece basato a Roma presso l'ufficio dello Stato maggiore della Regia Aeronautica. In questo periodo svolse l'attivit\u00e0 di istruttore su Ca.100 presso la scuola aerea di Ciampino.\nNel 1939 fu promosso colonnello e assunse il comando dell'Aviazione dell'Alto Tirreno e dal 1\u00ba aprile 1940 al 10 settembre 1940 del 43\u00ba Stormo Bombardamento Terrestre, di stanza all'Aeroporto di Cameri (NO).\nSeconda guerra mondiale.\nInquadrato nella 1\u00aa Squadra aerea, 4\u00aa Divisione Aerea \"Drago\", lo stormo comprende il 98\u00ba Gruppo BT (240\u00aa e 241\u00aa Squadriglia) e il 99\u00ba Gruppo BT (242\u00aa Squadriglia e 243\u00aa Squadriglia), ed era uno dei primi stormi italiani ad essere equipaggiati con la nuova versione del B.R.20, il B.R.20M (\"Modificato\"). Insieme al 13\u00ba Stormo BT, il 43\u00ba partecip\u00f2 alle prime azioni di guerra contro la Francia nel giugno 1940 e fece successivamente parte del Corpo Aereo Italiano, di stanza a Chi\u00e8vres in Belgio, impegnato nella Battaglia d'Inghilterra.\nNel 1941 lavor\u00f2 principalmente basato a Roma, presso Superaereo. Nel 1942 fu trasferito al Comando Supremo dell'Aviazione per la Regia Marina, e svolse prevalentemente attivit\u00e0 di comando, ma anche di volo (ricognizione marittima, esplorazione anti-sommergibile e scorta convogli), effettuando missioni prevalentemente nel Mediterraneo Occidentale, nello Jonio e nell\u2019Egeo. Dall'agosto del 1942 venne basato fra Patrasso e Prevesa, come comandante del Comando Aviazione per la Regia Marina di Patrasso, volando prevalentemente a bordo di velivoli Cant Z.506 Airone.\nSi spense a Roma nel marzo 1999, e la sua salma fu tumulata nel Cimitero degli atlantici ad Orbetello."}
{"id": "2190760", "revid": "71433", "url": "https://it.wikipedia.org/wiki?curid=2190760", "title": "Grinding", "text": ""}
{"id": "2190762", "revid": "344646", "url": "https://it.wikipedia.org/wiki?curid=2190762", "title": "Ticchiolatura del melo", "text": ""}
{"id": "2190766", "revid": "339392", "url": "https://it.wikipedia.org/wiki?curid=2190766", "title": "Ticchiolatura del pero", "text": ""}
{"id": "2190771", "revid": "1776051", "url": "https://it.wikipedia.org/wiki?curid=2190771", "title": "Manzano (Capodistria)", "text": "Manzano (Man\u017ean in sloveno) \u00e8 un insediamento di 475 abitanti del comune sloveno di Capodistria, nell'Istria settentrionale.\nPosizione.\nQuesto vecchio paese \u00e8 abbarbicato su un costone che si diparte dal Monte Romano (\"Poljane\"), il quale separa il bacino del Dragogna da quello del Cornalunga (\"Bada\u0161evica\"). Offre una bella vista, ma per raggiungerlo bisogna salire sulla riva sinistra del torrente Cornalunga una strada asfaltata con una pendenza del 18% che dai 12\u00a0m del fondo valle arriva a quota 160\u00a0m. Ai lati di questo promontorio scorrono due torrenti: \"Zleb\" e \"Suhi Zleb\". Alla base di Manzano si trova la localit\u00e0 di \"Vergaluzzo\" (\"Vrgaluca\"). Questa contrada, le cui poche case attorniamo l'aguar o rio \"Zleb\" che scende dalle falde del Monte Romano (\"Poljane\"), \u00e8 nota per la sua sorgente d'acqua, o \"bolass\" come la chiamano i paesani, che forniva l'acqua alla citt\u00e0 di Capodistria.\nOrigine del nome.\nIl toponimo sembra derivare da \"Mancius\" o \"Amandius\", e l'abitato \u00e8 chiamato \"Manzan\" dai Capodistriani di lingua veneto-istriana."}
{"id": "2190785", "revid": "118325675", "url": "https://it.wikipedia.org/wiki?curid=2190785", "title": "Zigodattilia", "text": "La zigodattilia (dal greco \u03b6\u03c5\u03b3\u03cc\u03bd, il giogo) \u00e8 un adattamento delle dita delle zampe di alcune specie di uccelli e di rettili, nel caso dei camaleonti, arboricoli per facilitare la presa sui rami degli alberi. Si presenta con la disposizione a coppie delle dita, due avanti e due dietro.\nEsempi sono i Piciformes, alcuni Strigiformes, i Psittacidae e alcuni cuculidi."}
{"id": "2190789", "revid": "339392", "url": "https://it.wikipedia.org/wiki?curid=2190789", "title": "Michelangelo Arcangelo Pezza", "text": ""}
