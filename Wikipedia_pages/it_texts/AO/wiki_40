{"id": "2064463", "revid": "1543377", "url": "https://it.wikipedia.org/wiki?curid=2064463", "title": "Empowerment", "text": "Il termine empowerment indica un processo di crescita, sia dell'individuo sia del gruppo, basato sull'incremento della stima di s\u00e9, dell'autoefficacia e dell'autodeterminazione per far emergere risorse latenti e portare l'individuo ad appropriarsi consapevolmente del suo potenziale.\nQuesto processo porta ad un rovesciamento della percezione dei propri limiti in vista del raggiungimento di risultati superiori alle proprie aspettative.\nL'Empowerment \u00e8 un costrutto multilivello che in base alla tripartizione di Zimmerman (2000) si declina in:\n1. psicologico-individuale;\n2. organizzativo;\n3. socio-politico e di comunit\u00e0.\nQuesti tre livelli sono analizzabili individualmente ma strettamente interconnessi fra di loro.\nLivello Individuale.\nIl livello individuale rimanda al concetto di self-empowerment e si riferisce al processo di crescita del singolo individuo che attraverso percorsi di natura diversa (terapeutico, formativo, esperienziale, ecc.) sviluppa nuove abilit\u00e0 e competenze.\nZimmerman (2000) si \u00e8 occupato di empowerment psicologico individuale come percorso che porta dall'impotenza appresa (cio\u00e8 la passivit\u00e0 appresa accompagnata da senso di sfiducia e sconforto nell'affrontare problemi quotidiani) alla \"speranza appresa\" (maggiore fiducia in se stessi e apprendimento della speranza). Tale costrutto viene scomposto in tre componenti che, considerate insieme, costituiscono un modello di base per la valutazione dell'empowerment a livello di analisi dell'individuo:\n1. La componente intrapersonale \u2013 controllo \u2013 (corrisponde a controllo e competenza percepiti. Include caratteristiche di personalit\u00e0, caratteristiche cognitive e aspetti motivazionali).\n2. La componente interpersonale \u2013 consapevolezza critica \u2013 (corrisponde alla capacit\u00e0 di analizzare il contesto socio-politico in cui si vive per comprendere il proprio ambiente. Essa si concretizza nella capacit\u00e0 di individuare le risorse necessarie per raggiungere un obiettivo e nella scelta di un piano di azione).\n3. La componente comportamentale\u00a0\u2013 partecipazione \u2013 (corrisponde alle azioni svolte per esercitare il controllo attraverso la partecipazione attiva).\nRappaport (1981) delinea l'empowerment come un processo sociale multidimensionale che aiuta le persone a raggiungere un maggior controllo sulla propria vita. Permette, quindi, di incrementare il potere delle persone, per fare in modo che utilizzino tale capacit\u00e0 nella loro vita, nella loro comunit\u00e0, nei loro gruppi. Sono tre gli aspetti in questa definizione che risultano centrali:\nBruscaglioni (1991) introduce il termine \u201cself-empowerment\u201d e sostiene che l'attenzione debba cadere maggiormente sul polo positivo di questo processo: su una tensione positiva, un desiderio piuttosto che su un sentimento di mancanza. Egli parla di \u201cio desiderante\u201d come elemento che avvia il processo di empowerment; per cui, colui che promuove il self-empowement deve cercare di attivare fiducia, ambizione e desiderio nell'altro per \u201cl'apertura di una nuova possibilit\u00e0 all'interno del soggetto\u201d (Dallago, 2008). La possibilit\u00e0 di scegliere \u00e8 la condizione necessaria per l'assunzione di responsabilit\u00e0.\nL'approccio generale del self-empowerment ritiene che il comportamento sia causato dalla personale percezione di successo o insuccesso e quindi sia cognitivamente determinato. Per empowerizzare l'individuo bisogner\u00e0 intervenire, dunque, sui suoi schemi cognitivi.\nIl modello del self-empowerment prende in considerazione quattro dimensioni:\n1) Autoefficacia;\n2) Collocazione interna della causalit\u00e0;\n3) Speranzosit\u00e0 (la hopefulness in Zimmerman);\n4) Pensiero positivo.\nLo specifico percorso formativo di self-empowerment proposto da Bruscaglioni (1991) prevede diverse tappe:\nUna criticit\u00e0 della proposta teorica di Bruscaglioni sta nell'aver sottolineato solo l'importanza dello sviluppo di tali competenze per il benessere individuale, trascurando, invece, la centralit\u00e0 di una prospettiva circolare di interazione fra individuo e ambiente, presa invece in considerazione da Zimmerman. Infatti l'empowerment individuale \u00e8 necessariamente connesso con il rafforzamento della dimensione sociale e della sua esperienza nei contesti di vita quotidiana. Individui maggiormente empowered sono tasselli di base per il gruppo, l'organizzazione e la societ\u00e0.\nKiefer (1984), invece, si occupa di empowerment individuale in un'ottica completamente comunitaria. Il suo modello di sviluppo naturale e spontaneo dell'empowerment psicologico viene elaborato dopo una indagine concretamente compiuta fra individui attivi nella loro comunit\u00e0 e con un alto livello di empowerment individuale. Il modello si struttura in modo circolare; qui la partecipazione, l'empowerment psicologico e il vivere in ambienti che favoriscono l'empowerment pu\u00f2 cambiare la minaccia percepita e rafforzare il senso di comunit\u00e0 che, a sua volta, avr\u00e0 risvolti positivi sull'individuo.\nGli stadi dello sviluppo spontaneo dell'empowerment individuale sono:\n1) Entrata: questa fase si basa su presupposti quali un forte senso di comunit\u00e0 da parte degli individui e la presenza di una minaccia ai loro interessi. Ci\u00f2 porta a mettere in discussione l'autorit\u00e0.\n2) Avanzamento: in questa fase l'individuo si lascia affiancare da una guida che lo aiuta a superare eventuali difficolt\u00e0, che condivide le sue stesse preoccupazioni e cerca con lui possibili soluzioni, ampliando la comprensione di aspetti sociali, economici e politici della situazione.\n3) Integrazione: momento cruciale in cui le nuove conoscenze ed esperienze vengono integrate con la propria identit\u00e0. In questa fase ci si inizia a percepire come leader e a sentirsi bene nel portare avanti tale ruolo. Contemporaneamente, per\u00f2, possono emergere dei conflitti legati alle altre sfere della vita e ad altri impegni.\n4) Impegno: questa fase inizia nel momento in cui si riesce a risolvere i conflitti e a stabilizzare la propria identit\u00e0. L'individuo si sente in grado di partecipare pi\u00f9 attivamente alla vita di comunit\u00e0, di avere una maggiore comprensione della realt\u00e0 e possedere risorse individuali e collettive.\nLivello Organizzativo.\nL'approccio organizzativo deriva dall'ambizione di superare le dinamiche strettamente individuali considerando rilevanti anche altre prospettive come i legami tra le persone, le dinamiche relazionali e la struttura delle organizzazioni.\nNonostante questo approccio faccia riferimento a molteplici contesti e situazioni, gli studi si sono limitati a considerare lo sviluppo dell'empowerment individuale all'interno dei gruppi, delle organizzazioni e delle associazioni principalmente a livello aziendale.\nEsistono due tipi di organizzazione con caratteristiche riconducibili alla definizione di empowerment di Zimmerman (2000):\na) Organizzazione Empowering:\nb) Organizzazione Empowered:\nLa maggior parte delle ricerche si sono focalizzate sulle organizzazioni empowering.\nMaton e Salem (1995) individuano, infatti, quattro caratteristiche principali per un'organizzazione empowering tramite lo studio di organizzazioni di comunit\u00e0:\n1. fornire l'opportunit\u00e0 ai membri del gruppo di avere ruoli diversificati, significativi e quindi importanti\n2. Un sistema di sostegno reciproco (es. auto-aiuto) che guida i membri del gruppo a sviluppare il loro senso di fiducia, condivisione e forte identit\u00e0 sociale\n3. una cultura propositiva e di crescita interessata alla qualit\u00e0 dei rapporti interni\n4. Una leadership condivisa che coinvolge sia i singoli membri che l'organizzazione. \u00c8 guidata da un leader formale nel ruolo di un facilitatore.\nAll'interno \u00e8 presente un ambiente egualitario in cui le decisioni e le strutture organizzative possono essere intraprese da tutti i membri.\nPeterson e Zimmerman (2004) indicano la presenza di tre componenti nel modello dell'empowerment organizzativo:\nOgni livello influenza e determina gli altri; le organizzazioni divengono struttura di mediazione tra l'individuo e la societ\u00e0 allargata; forniscono alle persone opportunit\u00e0 di crescita e mezzi per interagire con la comunit\u00e0 ed esercitare controllo su di essa.\nUna prospettiva ecologica \u00e8 quindi essenziale per lo sviluppo di un modello teorico di empowerment organizzativo, poich\u00e9 permette di comprendere livelli di analisi che vanno oltre quello individuale.\nLivello di Comunit\u00e0.\nA livello di comunit\u00e0, l'empowerment fa riferimento all'azione collettiva finalizzata a migliorare la qualit\u00e0 di vita e alle connessioni tra le organizzazioni e le agenzie presenti nella comunit\u00e0. Attraverso l'empowerment di comunit\u00e0 si realizza la \u201ccomunit\u00e0 competente\u201d, in cui i cittadini hanno \u201cle competenze, la motivazione e le risorse per intraprendere attivit\u00e0 volte al miglioramento della vita\u201d. Le strategie di empowerment di comunit\u00e0 sono volte a favorire il processo di crescita di potere nei cittadini tramite la partecipazione di questi ad esperienze significative. In tal senso, pertanto, questi cittadini costituiranno una risorsa per le altre persone. Secondo Iscoe e Harris (1984), le comunit\u00e0 competenti sono caratterizzate da tre fattori:\n1. Il potere di generare opportunit\u00e0 ed alternative\n2. La coscienza di come ottenere risorse ovvero gli strumenti necessari per risolvere un problema\n3. L'autostima considerata in termini di orgoglio, ottimismo e motivazione.\nMartini e Sequi (1999) ne aggiungono una quarta, ovvero l'identit\u00e0, che ha il ruolo di collante affettivo nella comunit\u00e0.\nIn questo senso, l'empowerment di comunit\u00e0 \u00e8 inteso come un processo che conduce i membri a uno sviluppo della propria percezione di potere, del proprio sentimento di appartenenza e della capacit\u00e0 di prendere decisioni.\nContemporaneamente, la comunit\u00e0 pu\u00f2 offrire agli individui opportunit\u00e0 per accrescere il controllo sulle proprie vite oppure favorire alle organizzazioni la possibilit\u00e0 di influenzare la vita della comunit\u00e0 stessa. D'altra parte una comunit\u00e0 pu\u00f2 influenzare le decisioni politiche o raggiungere in qualche modo i propri obiettivi. Una certa comunit\u00e0 locale pu\u00f2 presentare una sola o entrambe queste caratteristiche.\nGli approcci pi\u00f9 noti per accrescere il potere collettivo, inteso sia come controllo di risorse sia come influenza sulla partecipazione dei cittadini, che come modo di prendere in considerazione e definire i problemi comuni, sono quattro:\n1. Lo sviluppo di comunit\u00e0 tramite la partecipazione attiva dell'intera comunit\u00e0 per creare le condizioni di progresso sociale ed economico.\n2. L'azione sociale che ha lo scopo di accrescere la consapevolezza dei problemi tra coloro che ne sono afflitti e che possono trarre vantaggio dal cambiamento. Un'efficace azione sociale necessita di un'organizzazione coesa e di molti cittadini che si oppongono all'ingiustizia in modo legale.\n3. Favorire la consapevolezza dei problemi sociali, ovvero aumentare la comprensione del significato che alcune condizioni sociali hanno sugli individui.\n4. L'advocacy \u00e8 un approccio che comprende tutti i modi per far sentire la propria voce, per influenzare le decisioni, le politiche o le leggi.\nNella realt\u00e0 i quattro approcci spesso si intrecciano in modo da favorire la nascita di una spirale di cambiamento che ha come fulcro l'ottenimento dell'empowerment.\nLaverack (2001) individua nove domini operativi che possono servire come mezzo attraverso cui sviluppare empowerment di comunit\u00e0:\n1. Partecipazione: tramite il coinvolgimento attivo, gli individui possono influenzare la propria vita e quella altrui.\n2. Leadership: quella condivisa da tutti i partecipanti.\n3. Strutture organizzative: tutti i gruppi come le organizzazioni parrocchiali e giovanili che sono fondamentali per la socializzazione e per la risoluzione dei problemi.\n4. Valutazione dei bisogni e dei problemi: spesso comporta l'acquisizione di nuove competenze e abilit\u00e0 per individuare soluzioni.\n5. Mobilitazione delle risorse sia all'interno che all'esterno delle comunit\u00e0.\n6. Chiedersi il perch\u00e9 delle cause sociali, politiche o economiche che provocano il malessere o il benessere della comunit\u00e0.\n7. Legami con persone e organizzazioni.\n8. Agenti esterni che possono fungere da facilitatori, dare supporto o aumentare il livello di analisi critica.\n9. Gestione dei progetti: include il controllo da parte di tutti gli attori coinvolti nelle decisioni.\nI Contesti.\nEmpowerment nel contesto lavorativo.\nDall'organizzazione scientifica del lavoro ai contesti organizzativi empowered.\nL'empowerment in ambito lavorativo appare per la prima volta nel 1977, quando Rosabeth Moss Kanter scrive \u201cMen and Woman of the Corporation\u201d. Il libro si colloca all'avanguardia di un movimento volto a restituire ai dipendenti una certa discrezionalit\u00e0 sul loro lavoro per emanciparli da rigide gerarchie (Kanter, 1977).\n \u00e8 diffusa la consapevolezza che l'empowerment sia lo strumento di management che permette di responsabilizzare i collaboratori di tutti i livelli, e di stimolarne l'impegno e la motivazione(, 1999).\nOrganizzazione empowering ed empowered.\nSi pu\u00f2 distinguere tra aspetto empowering, quando un'organizzazione permette ai suoi membri di acquisire maggior controllo sulla propria situazione lavorativa e, aspetto empowered, le azioni di un'organizzazione per ci\u00f2 che concerne politiche sociali, servizi, alternative di lavoro, cambiamenti al contesto. (Zimmerman, 2000).\nEmpowerment e personale impiegato in un'azienda.\nLa responsabilizzazione dei dipendenti \u00e8 una risorsa importante nelle organizzazioni. Molti studi hanno evidenziato l'esistenza di un legame tra il trattare i dipendenti come persone mature e la loro capacit\u00e0 di prendere iniziative, la loro motivazione, il loro benessere e il loro impegno. Una ricerca di Gallup (1999) evidenzia come dipendenti impegnati abbiano un pi\u00f9 forte legame emotivo con l'azienda, come ci siano pi\u00f9 probabilit\u00e0 che la raccomandino ad altri, che investano tempo ed energie per aiutarla ad avere successo e che sviluppino per contro proprio idee innovative e soluzioni ai vari problemi. Sono inoltre pi\u00f9 concentrati sui clienti e provocavano meno incidenti.\nIl lavoro di accrescimento dell'empowerment nei dipendenti delle organizzazioni deve tenere conto che dipendenti di culture diverse hanno bisogni diversi. Non \u00e8 possibile trasferire tout court strategie di empowerment senza considerare le differenze culturali. Esistono culture nelle quali i dipendenti riescono a divenire empowerizzati in breve tempo ed altre per le quali non sembrano ancora esistere interventi efficaci. Per esempio, un controllo sul proprio ambiente di lavoro accresce il grado di empowerment di dipendenti Giapponesi piuttosto che di dipendenti Australiani e Tedeschi (Alpander &amp; Guvenc, 1999)\nEmpowerment e leader.\nL'empowerment \u00e8 un concetto importante anche per chi ricopre posizioni di leader. L'empowerment \u00e8 un obiettivo del lavoro del leader al fine di favorire una maggior presa di responsabilit\u00e0 da parte dei collaboratori attraverso una condivisione reale del potere. (Quinn &amp; Spreitzer, 1987). Quinn e Spreitzer introducono il termine cicli di disempowering in contrapposizione ai cicli di empowering. Questi ultimi si instaurano laddove i leader sono sia capaci di avere una visione globale sia riescono a stabilire precisi traguardi e si impegnano nel fornire sostegno e sicurezza ai propri collaboratori coinvolti in prima persona nell'affrontare le grandi sfide organizzative (Quaglino, 2007).\nEmpowerment come strumento di prevenzione del burnout.\nL'empowerment \u00e8 strettamente connesso anche con il fenomeno del burnout nei contesti lavorativi, soprattutto per quanto riguarda professionisti che operano nell'ambito sanitario (Pietrantoni &amp; Zani, 2000).\nL'empowerment pu\u00f2 configurarsi come un fattore di prevenzione del burnout attraverso la messa in atto di interventi di empowerment individuale e sociale nel contesto organizzativo da parte dello psicologo di comunit\u00e0.\nL'empowerment sociale si basa sul rispetto reciproco, sulla riflessione critica, sull'attivit\u00e0 di cura, sulla partecipazione di gruppo ed il fine \u00e8 la nascita di una comunit\u00e0 competente (Iscoe, 1984), che ha possibilit\u00e0 e alternative (potere), sa come e dove ottenere risorse (conoscenza), chiede di essere autonoma (motivazione e autostima).\nA livello individuale Piccardo (1995) suggerisce di agire creando un clima utile a valorizzare le persone, a sostenerne la crescita, a svilupparne l'autostima e il senso di identit\u00e0.\nEmpowerment nella comunit\u00e0.\nL'empowerment sociale o di comunit\u00e0, secondo la definizione data dal Cornell University Empowerment Group (1989), \u00e8 \u201cun processo intenzionale, continuo, centrato sulla comunit\u00e0 locale, che comporta rispetto reciproco, riflessione critica, attivit\u00e0 di cura (caring) e partecipazione di gruppo, mediante il quale le persone prive di una giusta quota di risorse valide possono raggiungere pi\u00f9 facilmente l'accesso a tali risorse e accrescere il loro controllo su di esse\u201d.\nI processi di empowerment portano allo sviluppo di \u201ccomunit\u00e0 competenti\u201d (Iscoe, 1984), contribuendo a creare un diffuso senso di coesione sociale, una sensibilizzazione sulle problematiche rilevanti per la comunit\u00e0 e a proporre obbiettivi di azione comuni (Zani, 2012).\nEmpowerment e dipendenze.\nIl concetto di dipendenza secondo il DSM IV implica una modalit\u00e0 patologica d'uso di una sostanza che conduce a menomazione o a disagio clinicamente significativi. Oggi si parla di nuove dipendenze, non solo da droga e alcol, ma anche da Internet, dal cibo, dal lavoro, dal mercato.\nL'empowerment pu\u00f2 essere uno strumento che facendo leva sulle risorse del soggetto permette di liberarsi dalla dipendenza e di attuare una completa riabilitazione.\nLa persona \u00e8 resa oggetto dalla sostanza stessa e vive un processo di spersonalizzazione. Attraverso la prospettiva dell'empowerment, la soggettivit\u00e0 del singolo pu\u00f2 trovare il suo spazio nel quale ri-costruire se stesso, realizzando, o meglio, avvicinandosi il pi\u00f9 possibile ad un proprio progetto di vita (Dionigi, 2008).\nLa prospettiva dell'empowerment (individuale, sociale e politico) permette di stimolare nel soggetto la capacit\u00e0 di autoprogettarsi, reagendo a situazioni di dipendenza maturate, ma, prima ancora, prevenendole (Fabbri, 2009).\nEmpowerment e esclusione sociale.\nGli interventi di empowerment nell'ambito dell'esclusione sociale mirano all'incremento dell'auto-efficacia, del livello di partecipazione, del senso di inclusione e della sensazione di controllo del potere.\nL'homelessness determina una ridefinizione della propria identit\u00e0 e dell'appartenenza alla comunit\u00e0 (Toohey, Shinn &amp; Weitzman, 2004).\nIn particolare, in questo contesto si cerca di favorire la narrazione del percorso di vita della persona, una maggiore autonomia, l'auto-efficacia e la gestione del tempo per creare comunit\u00e0 empowered e diminuire lo stigma sociale nei confronti dei senzatetto (Morandi, Riccardi, Paulesu &amp; Meringolo, 2009).\nEmpowerment nel contesto formativo.\nL'empowerment nei contesti formativi \u00e8 stato indagato in diversi ambiti: nel sistema educativo, in quello familiare, all'interno dei gruppi dei pari e nei mass-media.\nEmpowerment e sistema educativo.\nNel sistema educativo, l'empowerment \u00e8 inteso come \u201ccultura dell'autonomia\u201d, che coinvolge non solo il personale didattico, ma anche gli studenti e le proprie famiglie. Il cambiamento attuato dal processo di empowerment deve agire non solo a livello organizzativo, ma anche e soprattutto a quello mentale, in termini di ristrutturazione del sensemaking (Cesarini &amp; Regni, 1999).\nIn una ricerca condotta negli USA in alcune scuole elementari (1996) \u00e8 stato visto come l'empowerment sia un processo a spirale che coinvolge come attori attivi gli insegnanti, che a loro volta favoriscono l'innesco del fenomeno stesso anche nei loro alunni. Innanzitutto, i maestri raggiungono uno step iniziale grazie al quale si rendono conto che il cambiamento \u00e8 necessario. Dopodich\u00e9, l'insegnante \u00e8 spinto alla ricerca di nuove conoscenze, attraverso programmi di training professionale e nuove esperienze. Infine, dall'applicazione di queste nuove competenze vengono introdotti cambiamenti educativi in classe. Il successo di questo processo aumenta i livelli di fiducia degli insegnanti stessi, portando in alcuni casi al raggiungimento di ruoli di leadership e producendo un feedback, che porta alla ricerca continua di nuove conoscenze. Ne derivano benefici sia per loro che per i loro studenti (Barksdale-Ladd &amp; Thomas, 1996).\nEmpowerment e famiglia.\nPer quanto riguarda il sistema familiare, l'empowerment \u00e8 inteso come promozione del benessere. Il focus \u00e8 centrato su una \u201ccultura della genitorialit\u00e0\u201d, un tempo appresa naturalmente, e che attualmente deve affrontare le difficolt\u00e0 di una realt\u00e0 frammentata (Molinari &amp; Putton, 2011).\nEmpowerment e gruppo dei pari\nLa peer education si riferisce a \u201ctrasmissione, scambio e condivisione di informazioni, valori ed esperienze tra persone della stessa et\u00e0 o appartenenti allo stesso gruppo sociale\u201d (www.inadolescenza.it). Questa intende favorire tra i pari processi e azioni di responsabilizzazione e consapevolezza delle proprie possibilit\u00e0, ovvero un processo di empowerment. In questo senso, trova importanti applicazioni sia nel campo della promozione della salute e della prevenzione dei comportamenti a rischio (Croce &amp; Gnemmi, 2003), che all'interno delle scuole, alle quali offre nuove potenzialit\u00e0 formative ed educative al fine di incrementare lo sviluppo delle competenze psicosociali (Boda, 2001; Pepe, 2004).\nUno dei pi\u00f9 importanti obiettivi della peer education \u00e8 quello di individuare strumenti e strategie utili a rafforzare nei soggetti la motivazione al cambiamento (Croce &amp; Gnemmi, 2003) e di proporre interventi che rendano gli attori attivi nella propria formazione e attivatori di informazioni ed \u201ceducazione permanente\u201d (Cipolloni, 2003).\nEmpowerment e nuove tecnologie.\nPer quanto riguarda i social network, la loro enorme diffusione negli ultimi anni, li ha resi un possibile strumento di empowerment, che coinvolge i cittadini/pazienti in un processo di valutazione dei diversi servizi offerti (Santoro, 2007).\nNello specifico, in ambito sanitario, sono state introdotte le piattaforme di eHealth, Health 2.0 e Medicine2.0, che permettono agli attori coinvolti, quali medici, ricercatori e pazienti, di personalizzare l'assistenza sanitaria, collaborare fra loro e promuovere un'educazione sanitaria (Rinaldi &amp; Carnevali, 2011). I principali obiettivi di queste iniziative, inerenti al processo di empowerment, riguardano la partecipazione attiva di tutti i soggetti ed in particolare del paziente, la condivisione delle informazioni cliniche, l'utilizzo di strumenti di lavoro collaborativo e di social network (Rinaldi &amp; Carnevali, 2011).\nL'uso di computer networking risulta, secondo alcune ricerche, potenzialmente utile anche in ambito scolastico come fattore promuovente l'empowerment degli alunni, favorendone lo sviluppo dell'autonomia e della capacit\u00e0 di cooperazione e condivisione, anche con scambi cross-culturali (Warschauer, Turbee &amp; Roberts, 1996).\nL'apertura all'utilizzo di Internet pu\u00f2 promuovere l'empowerment anche in ambito lavorativo. Una ricerca esplorativa condotta in Cina ha mostrato come l'empowerment in alcuni lavori possa essere favorito dalla creazione di un ambiente lavorativo che permetta ai lavoratori di apprezzare i benefici dell'uso di Internet nel portare a termine compiti quotidiani con il massimo profitto (Hu &amp; Leung, 2003). \u00c8 stato visto che l'atteggiamento e la percezione dei benefici e dei vantaggi correlati a Internet e all'uso di informazioni tecnologiche pu\u00f2 influire sull'esperienza psicologica di empowerment tra donne che lavorano. Le donne lavoratrici esperiscono un grado maggiore di empowerment quando hanno un atteggiamento positivo e aspettative ottimistiche verso Internet, e sono inoltre aperte all'uso di informazioni tecnologiche. La probabilit\u00e0 che queste donne accrescano il loro empowerment in un'organizzazione aumenta se la percezione della loro relazione con gli altri impiegati e con i clienti viene migliorata dall'uso delle informazioni tecnologiche, ad esempio tramite Internet. In particolare, in questo studio, le donne che usano frequentemente e-mail e credono che Internet possa aiutarle a espandere il loro ambiente sociale e a costruire strette relazioni con gli altri, percepiscono un certo grado di controllo e influenza nell'organizzazione, diventando maggiormente empowered (Hu &amp; Leung, 2003).\nEmpowerment nello sport.\nLe strategie di empowerment in ambito sportivo cercano di migliorare alcune caratteristiche fondamentali a livello individuale quali il senso di realizzazione, di identit\u00e0 e di autoefficacia. Inoltre, l'empowerment influisce sull'identit\u00e0 di gruppo, l'efficacia collettiva e il clima motivazionale. Una ricerca di Pensgaard e Sorensen (2002) evidenzia come modelli di empowerment possano favorire l'emergere di tali peculiarit\u00e0 anche in ragazzi disabili che praticano sport.\n\u00c8 stato, inoltre, visto che l'empowerment media i livelli di burnout negli atleti, mediante uno stile di leadership degli allenatori empowerizzante (Grimm, 2012).\nLo sport stesso pu\u00f2 essere una strategia di empowerment: ragazzi disabili attraverso l'attivit\u00e0 sportiva possono aumentare la competenza percepita come attori sociali, sentirsi agevolati nel raggiungimento degli obbiettivi e sentirsi maggiormente integrati nella societ\u00e0 (Blinde &amp; Taub, 1999).\nEmpowerment nelle differenze di genere.\nFin dagli anni '60 il costrutto di empowerment \u00e8 presente nei movimenti femminili. Nel corso del tempo, si \u00e8 assistito a un focus maggiore sull'empowerment in relazione alle differenze di genere. Il paradigma dominante si fonda su un modello occidentale e risulta problematico perch\u00e9 non considera l'empowerment in maniera olistica (Francescato &amp; Burattini, 1997). La diversit\u00e0 delle dinamiche che caratterizzano le relazioni di genere, a seconda del contesto socio-politico e culturale di riferimento, non sono sufficientemente tenute in considerazione. In particolare, la rappresentazione delle donne come un gruppo omogeneo comporta una sottostima della storia e politica delle donne non occidentali. Il costrutto di empowerment femminile si basa su un modello di come le relazioni di genere dovrebbero essere, piuttosto che di come sono realmente (Francescato &amp; Burattini, 1997).\nMolti interventi che cercano di promuovere lo sviluppo delle donne hanno come obiettivo principale la promozione del loro livello di empowerment (Syed, 2010).\nNel panorama italiano, una ricerca Istat del 1994, riportata nel libro di Francescato e Burattini (1997), mostra ancora la presenza di problematiche nel cambiamento di ruolo femminile: risulta evidente una forte diversificazione nell'accesso alle risorse, soprattutto di potere. Inoltre, il valore delle differenze che caratterizzano uomini e donne non viene riconosciuto in modo adeguato.\nUno studio della Francescato mostra come la partecipazione da parte delle donne a programmi di sviluppo del Terzo Mondo contribuisca a accrescere il senso di empowerment (Francescato &amp; Massotti, 1997).\nPer quanto riguarda, l'immigrazione femminile in Italia alcuni fattori sono stati individuati come promuoventi lo sviluppo di empowerment: acquisizione di competenze, coinvolgimento delle donne immigrate nella gestione dei centri di accoglienza e sviluppo di collegamenti tra le varie strutture territoriali. Inoltre, le donne immigrate che frequentano i centri di accoglienza e esercitano una professione differente da quella di colf riescono maggiormente a immaginare progetti di vita futura e a sviluppare empowerment (Francescato &amp; Burattini, 1997).\nEmpowerment e cooperazione allo sviluppo.\nNel campo della cooperazione allo sviluppo, l'empowerment indica la possibilit\u00e0 da parte dei pi\u00f9 bisognosi o gruppi minoritari di aumentare la loro influenza sulla pianificazione delle proprie condizioni di vita (http://www.sdc.admin.ch/).\nCooperazione allo sviluppo ed empowerment nei paesi in via di sviluppo.\nIl progetto \u201cFood for Work\u201d, fornisce cibo in cambio di lavoro nella zona di Iriamurai. In questo modo vengono realizzate opere pubbliche(bacini idrici, strade) e programmi di diversificazione alimentare puntando alla utilizzazione delle risorse personali e degli altri, secondo due dimensioni principali: il \u00abprotagonismo interno\u00bb positivo e la fiducia esterna, negli altri membri della comunit\u00e0. Si evitano forme di assistenzialismo, in quanto viene utilizzato lo strumento dell'empowerment di comunit\u00e0 e sociale che favorisce le risorse degli abitanti di Iriamurai e la presa in considerazione dei loro reali bisogni.(http://nevereversleeps.wordpress.com/; www.accr.it)\nCooperazione allo sviluppo ed empowerment nelle persone con disabilit\u00e0.\nVi sono 650 milioni di persone con disabilit\u00e0 nel mondo, 82% vive nei paesi in cerca di sviluppo.\nSolo il 2% riceve servizi o sostegni, il 98% dei bambini con disabilit\u00e0 non ha accesso ad una educazione formale (Istat, 2009).\nUn consorzio di 12 ONG europee e organizzazioni di persone con disabilit\u00e0 ha lanciato il progetto denominato \u201cIniziativa Europea per l'inclusione delle persone con disabilit\u00e0\u201d nei programmi di Cooperazione allo Sviluppo. Il progetto \u00e8 finanziato dalla Direzione Generale Occupazione e Affari Sociali dell'Unione Europea. Esso mira a includere la tematica della disabilit\u00e0 nelle politiche della cooperazione allo sviluppo incoraggiando interventi destinati alle persone con disabilit\u00e0 basati sul mainsteaming e sull'empowerment sociale(www.aifo.it; www.dpitalia.org)\nL'empowerment nelle organizzazioni per persone con disabilit\u00e0 permette di:\nStrumenti e strategie di sviluppo dell'empowerment.\nLe strategie messe in atto dagli psicologi di comunit\u00e0 per promuovere lo sviluppo dell'empowerment, condividono alcune caratteristiche di base (Dallago, 2006):\nAttivit\u00e0 per genitori.\nInterventi svolti in momenti particolari della vita familiare (es divorzi, malattie) per affrontare e gestire le crisi transitorie che caratterizzano il ciclo di vita. L'operatore di aiuto \u00e8 chiamato ad affiancare la famiglia, prendendosi cura delle relazioni al suo interno, attraverso un abile uso della stessa relazione di aiuto. L'obiettivo primario diviene dunque l'empowerment del soggetto famiglia, perch\u00e9 possa individuare e mobilitare le sue risorse (Mazzoleni, 2004).\nPrevedono di far comprendere ai genitori la necessit\u00e0 di arricchire il proprio ruolo con alcune abilit\u00e0 di base, in grado di limitare le risposte automatiche rispetto al comportamento dei propri figli e di favorire modalit\u00e0 pi\u00f9 adattive ed efficaci di interazione.\nTipologie:\nDi particolare interesse sono i parent training, nei quali l'enfasi viene posta sull'importanza del ruolo dei genitori nel benessere dei figli e della famiglia e sul cercare di rafforzare le loro competenze per gestire meglio le difficolt\u00e0 quotidiane.\nIn questo tipo d'interventi c'\u00e8, per\u00f2, il rischio di non rafforzare le capacit\u00e0 dei genitori ma di imporre loro modalit\u00e0 alternative di ruolo. Il conduttore non deve essere un insegnante, non deve dare ricette che siano sempre utilizzabili, perch\u00e9 essere genitori efficaci non significa essere genitori perfetti (Dallago, 2006).\nCoaching.\nStrategia di formazione che parte dall'esperienza di ciascuno e opera un cambiamento, una trasformazione che migliora e amplifica le proprie potenzialit\u00e0 per raggiungere obiettivi personali, di team e manageriali. \u00c8 un processo che offre al cliente strumenti che gli permettono di elaborare e identificare i propri obiettivi e rafforzare la propria efficacia e la propria prestazione.\nLa pratica del coaching \u00e8 basata su un'elevata mutualit\u00e0 nella relazione e focalizza l'attenzione su quegli aspetti che si legano all'apprendimento di competenze utilizzabili nel proprio ruolo lavorativo. Il cliente che si affida al coach ha delle potenzialit\u00e0 latenti che tramite di lui impara a scoprire e ad utilizzare. Il coach \u00e8 un consulente qualificato, un trainer che fornisce gli strumenti e il metodo pi\u00f9 adeguato per realizzare progetti di sviluppo personale e aziendale, stimolando le motivazioni per procedere. Sposta, quindi, l'attenzione sui risultati lavorativi (Megginson, Clutterbuck, 1995) e principalmente sulle performance e d\u00e0 risalto allo sviluppo delle abilit\u00e0 (Clutterbuck, 2004).\nCounseling.\nAttivit\u00e0 in cui il professionista, all'interno di una relazione paritaria, cerca di favorire, sostenere, sviluppare le potenzialit\u00e0 della persona e la sua qualit\u00e0 della vita.\nAttraverso la comunicazione interpersonale, l'ascolto, l'empatia e il sostegno promuove un processo di empowerment, aiutando la persona a raggiungere una visione pi\u00f9 oggettiva e completa del problema e a trovare in prima persona risorse e soluzioni personali.\nLa persona \u00e8 supportata ma mantiene la libert\u00e0 e l'autonomia di scelta (Rogers, 1951), si cerca di innescare una visione realistica di se stessa e dei vari contesti di vita in cui \u00e8 inserita, riducendo al minimo fattori conflittuali, soggettivi e/o di errata valutazione.\nIl professionista pu\u00f2 utilizzare il Counseling non solo per fornire aiuto e supporto individuale, ma anche di gruppo, oppure nelle scuole, o anche nelle realt\u00e0 aziendali, laddove \u00e8 necessario superare tensioni e difficolt\u00e0 tra colleghi, le quali possono compromettere il personale benessere e la sfera lavorativa, cos\u00ec come il generale buon andamento gestionale e produttivo dell'azienda stessa.\nContratti di quartiere.\nProgetti per aumentare l'empowerment delle comunit\u00e0 locali attraverso la partecipazione dei cittadini a tutte le fasi della trasformazione urbana: ideazione, progettazione, attuazione, gestione.\nPrevedono l'utilizzo di quattro strumenti di base:\nSono un forte mezzo per aumentare l'empowerment dei cittadini con coinvolgimento attivo a decisioni che li riguardano, tuttavia, la difficolt\u00e0 maggiore \u00e8 di avere una partecipazione dei cittadini in elevato numero e i tempi richiesti sono molto lunghi con dispendio di risorse umane (Mannarini, 2004).\nEmpowered peer education.\nRappresenta un modello di educazione tra pari, che si discosta sensibilmente dalle applicazioni pure della peer education e, allo stesso tempo, rappresenta un'evoluzione originale dei percorsi di peer tutoring e counselling tra pari. Propone ai ragazzi, sia a livello teorico che pratico, la possibilit\u00e0 di essere attori primari nella promozione dei propri fattori di salute, sviluppando a livello cooperativo e trasversale competenze plurime, attinenti alle macro-aree del saper essere, del sapere, del saper fare, del saper far fare, da un lato, ma anche, e soprattutto, del saper sperare. L'intervento ha doppio focus: far passare messaggi positivi attraverso gli individui che hanno pi\u00f9 possibilit\u00e0 di essere ascoltati (i pari) e incrementare l'empowerment e la fiducia nelle capacit\u00e0 di peer educator promuovendo il ruolo attivo per il bene della comunit\u00e0.\nL'empowered peer education rifiuta le applicazioni pure dell'educazione tra pari che prevedono l'utilizzo esclusivo di modalit\u00e0 addestrative e trasmissive. Alla base vi \u00e8 una nuova declinazione dell'educazione alla salute fondata sull'elaborazione e la rielaborazione condivisa di significati e di apprendimenti da parte dei ragazzi e sulla necessit\u00e0, sempre pi\u00f9 evidente, di abbandonare modalit\u00e0 di tipo trasmissivo del sapere e delle competenze, di carattere cognitivo o emotivo-relazionale.\nFondamentale \u00e8 la formazione dei peer educator, che ha l'intento di migliorare le loro abilit\u00e0 relazionali, di fornire conoscenze di base su tematiche di cui diverranno educatori e di aumentare le loro abilit\u00e0 per affrontare e coinvolgere un pubblico.\nLe applicazioni di questo intervento, risultano particolarmente adatte al lavoro con gli adolescenti all'interno della scuola, ma possono essere declinate ad hoc anche per altri contesti organizzativi, oppure riformulate per uno sviluppo operativo anche all'interno di contesti informali. In particolare \u00e8 stato riscontrato un miglioramento legato a esperienze come AIDS, assunzione droghe, abuso di alcol (Pellai, Rinaldin, Tamborini, 2002).\nFormazione empowering.\n\u00c8 una formazione che parte dall'esperienza delle persone e integra le tecniche umanistiche esperienziali orientandosi, successivamente, al quadro di competenze, anche quelle di vita. Componenti fondamentali della formazione empowering sono la promozione dell'empowerment socio-politico, ossia la comprensione del proprio contesto sociale, e l'accomodamento intersistemico, come ricerca creativa di un accordo tra ci\u00f2 che si aspira a fare e quello che c'\u00e8 fuori. Tale tipo di formazione sembra essere maggiormente in grado di rispondere ai bisogni formativi, esplicitamente individuati e valorizzati, all'interno di contesti tra loro diversi.\nGruppi self-help.\nSono strumenti di prevenzione secondaria, che affrontano o limitano un disagio gi\u00e0 in corso attraverso un processo di sostegno reciproco tra chi vive tale disagio. I componenti stabiliscono una relazione tra pari cosicch\u00e9 sono tutti coinvolti nella richiesta e offerta di cure e sostegno.\nTIPOLOGIE (Levy, 1979):\nSono importanti nello svolgere una funzione di scambio informativo, sostegno, rinforzo e identificazione insita nella dinamica socio-emotiva del gruppo, tra pari. La carica ideologica del gruppo di self-help offre la possibilit\u00e0 di modificare atteggiamenti, valori e modelli culturali personali e presenti nella societ\u00e0 esterna.\nTuttavia, possono essere poco flessibili e portare a una scarsa personalizzazione degli interventi.\nManuali self-change.\nI manuali self-change sono uno strumento che viene utilizzato nel contesto dell'autocambiamento individuale, trattando prevalentemente disturbi come ansia, stress, depressione e insonnia.\nDalla letteratura emerge che l'efficacia di tali strumenti \u00e8 subordinata al contatto, seppur minimo, con una figura di supervisione esterna. Mancano tuttavia delle ricerche che valutino l'efficacia di tecniche di self-change completamente autosomministrate.\nSpesso questi tipi di manuale hanno l'ambizione di affrontare un'ampia gamma di disturbi e di tecniche per ridurli ma piuttosto che offrire tecniche terapeutiche, mirano a sviluppare risorse quali l'assertivit\u00e0, la decisionalit\u00e0, la capacit\u00e0 di rilassarsi o di programmare efficacemente il proprio tempo (Francescato, Ghirelli, 1988).\nMentoring.\nMetodologia olistica influenzata sia dai contesti in cui esiste, sia dagli innumerevoli e diversi obiettivi per cui viene applicato. Nata nel contesto statunitense, negli anni \u201890 \u00e8 stata importata in Italia, dove ha riscosso successo che ne ha favorito l'utilizzo successivo (Santinello, 1998).\nSi tratta di un rapporto personale, di una relazione (formale o informale) tra un soggetto con pi\u00f9 esperienza (senior, mentor) e uno con meno esperienza (junior, mentee, prot\u00e9g\u00e9) al fine di far sviluppare a quest'ultimo, competenze in ambito formativo, lavorativo e sociale.\nL'elemento centrale \u00e8 proprio questo processo di sviluppo, perch\u00e9 in tutti i contesti e discipline in cui viene applicato, il focus \u00e8 quello di sviluppare la persona nella sua totalit\u00e0, la sua competenza, l'esperienza e la saggezza, necessarie per utilizzare tecniche complesse. Comporta, quindi, che il Mentee operi un cambiamento che lo porti a nuove forme di partecipazione in varie e significative attivit\u00e0 nelle comunit\u00e0 (lavoro, scuola, universit\u00e0, comunit\u00e0 sociali, sport, etc).\nPu\u00f2 essere utilizzato per combattere la dispersione scolastica, per orientare alla scelta del percorso formativo o professionale (in Scuole e/o in Universit\u00e0), per promuovere la consapevolezza e le competenze tecniche di un particolare ruolo o professione, per individuare i talenti personali e per favorirne lo sviluppo, per la gestione dei nuovi assunti, (nelle Aziende), oppure per sviluppare competenze comunicative, relazionali, autostima e autonomia di entrambi i soggetti coinvolti nella relazione.\nCARATTERISTICHE (Tammy, Eby, 2007):\nAiuto informale, offerto da una persona ad un'altra in modo volontario, al fine di creare un significativo e reciproco cambiamento della conoscenza, delle competenze e del modo di pensare;\nSupporto di una persona ad un'altra, nell'ambito di una relazione sviluppata durante un significativo periodo di tempo;\nRelazione basata su una scelta libera e volontaria; \nRelazione costruita su di un rapporto positivo e paritario; \nIncontro di due persone che condividono volontariamente la propria esperienza di vita, all'interno di un processo di reciprocit\u00e0 e di crescita.\nLa diffusione del mentoring \u00e8 stata rapida e, di conseguenza, i critici sostengono che la risonanza da esso avuta possa portare a sottovalutare l'importanza del sostegno naturale (ad esempio quello dei genitori) gi\u00e0 esistente nelle reti sociali. Ritengono, quindi, che i programmi di mentoring potrebbero minare le risorse di sostegno informale e di comunit\u00e0.\nMetodo dei profili.\nSono un metodo di analisi della comunit\u00e0 che si struttura in forma altamente partecipativa e che ha la finalit\u00e0 di produrre un cambiamento nel contesto aggetto di studio (Martini, Sequi, 1999).\nViene chiamato metodo dei profili perch\u00e9 vengono raccolti dati in base ad otto profili: territoriale, demografico, economico, istituzionale, dei servizi, antropologico-culturale, psicologico e del futuro.\nL'obiettivo \u00e8 di raccogliere dati con la collaborazione dei diretti interessati in grado di guidare l'azione basata su conoscenze locali pi\u00f9 che scientifiche per creare empowerment e apprendimento reciproco. I membri della comunit\u00e0 devono partecipare sia alla fase di analisi che a quella di messa in atto dell'intervento. L'esperto e facilitatore deve riuscire a dare un ruolo attivo ai cittadini, alle dinamiche di gruppo importanti ma il gruppo deve essere visto come un mezzo e non come un fine. Infatti, non sempre i residenti hanno la competenza per leggere una moltitudine di dati come quella ricavata dai profili, il passaggio all'azione \u00e8 spesso problematico e difficile.\nPhotovoice.\nMetodo per promuovere lo sviluppo di comunit\u00e0, utilizzando la fotografia come strumento di narrazione e documentazione. Rientra nell'ambito della ricerca azione partecipata, pu\u00f2 accrescere il livello di empowerment nella misura in cui riesce a dar voce ai gruppi pi\u00f9 svantaggiati.\nAttraverso la fotografia i partecipanti raccontano il proprio punto di vista sulla comunit\u00e0, sui problemi che incontrano, sulle loro esperienze di vita.\nPrevede una fase formativa, nella quale vengono illustrate le caratteristiche e gli obiettivi del metodo, successivamente, i partecipanti scattano alcune foto che vengono discusse in gruppo a partire da 5 domande: Cosa vedi qui? Cosa sta accadendo qui realmente? In che modo questo ha a che fare con la tua vita? Perch\u00e9 c'\u00e8 questo problema/risorsa? Che possiamo fare noi?\nDopo la discussione si passa alla fase VOICE (voicing our individual and collective expirience) nella quale vengono esaminati e messi insieme i diversi punti di vista, permettendo cos\u00ec l'emergere di una visione condivisa che pu\u00f2 essere resa pubblica attraverso mostre (slide show) o pubblicazioni su Web (Wang, Burris, 1997).\nRicerca azione partecipata.\n\u00c8 un tipo di ricerca-azione, una ricerca comparata sulle condizioni e gli effetti delle varie forme di azione sociale che tende a promuovere l'azione sociale stessa (Levin, 1946).\nUtilizza un approccio scientifico con finalit\u00e0 applicative per migliorare la qualit\u00e0 della vita dei cittadini che vengono attivamente coinvolti. Punta alla costruzione sociale del benessere, alla valorizzazione dei saperi locali ed esperti, al coinvolgimento della popolazione target in tutte le fasi del processo (diagnosi, sviluppo delle strategie d'intervento, valutazione, ecc).\nPrevede tre principi di base: la democraticizzazione del processo di sapere scientifico; l'idea della conoscenza come strumento di potere, di emancipazione delle masse e quindi di empowerment; il principio di partecipazione come mezzo e fine fondamentale del cambiamento sociale d'intervento.\nCaratteristiche.\nIl ricercatore diviene un teorico partecipante, perch\u00e9 mette a disposizione della comunit\u00e0 le proprie competenze tecniche, divenendo, cos\u00ec, uno strumento nelle mani del gruppo per facilitare la presa di decisioni condivisa e la ricerca di modalit\u00e0 e di strumenti negoziali e collaborativi nuovi.\nI partecipanti, quindi, sono i soggetti della ricerca, agiscono come intellettuali organici, raccolgono e analizzano i dati in base alle metodologie da loro facilmente comprensibili. Utilizzano, infine, le conoscenze generate per promuovere azioni finalizzate al cambiamento sociale e al miglioramento della qualit\u00e0 della vita.\nNonostante gli innumerevoli risultati positivi conseguiti con tale approccio, gli sperimentalisti criticano questo tipo di ricerca affermando che manchi di scientificit\u00e0 e di validit\u00e0 ecologica, perch\u00e9 non rende possibile la generalizzazione dei risultati.\nLa misura dell'empowerment.\nPer quanto riguarda la misura dell'Empowerment sono stati fatti numerosi tentativi nel corso degli anni per riuscire a trovare un sistema che fosse efficace nel misurare tale costrutto.\nCome illustra nel 2000 Zimmerman non \u00e8 n\u00e9 praticabile e n\u00e9 concettualmente appropriato pensare di poter trovare un sistema di misurazione universale per il costrutto di \u201cEmpowerment\u201d poich\u00e9 tale costrutto presenta una serie di caratteristiche peculiari contesto-specifiche e popolazione-specifiche che non \u00e8 possibile generalizzare.\nProprio per questo gli autori si sono proposti di elaborare una serie di misure che fossero adeguate alla popolazione e al contesto particolare in cui si lavorava.\nLe scale che sono state proposte per la misurazione dell'Empowerment sono essenzialmente due: la Psychological Empowerment Scale at Work (PES) e la Empo.\nEmpo.\nSi tratta di una scala validata in italiano da Francescato e collaboratori nel 2007 e si basa sulla misurazione di tre componenti chiave dell'Empowerment individuale a livello teorico:\nGli autori ritengono che queste tre dimensioni formino un costrutto pi\u00f9 ampio definito \u201cEmpowerment personale e politico\u201d e per questo motivo pu\u00f2 essere considerata come una misura unidimensionale del costrutto.\nLa struttura di questo strumento \u00e8 stata revisionata molte volte; l'ultima versione prevede 24 item, i primi 10 riguardanti la componente \u201ccapacit\u00e0 di porsi obiettivi e raggiungerli in maniera efficace\u201d, i successivi 5 riguardanti la componente \u201cmancanza di speranza e fiducia\u201d e gli ultimi 9 riguardanti la componente \u201cmancanza di speranza e di fiducia\u201d.\nDallo studio di validazione sono emersi una serie di spunti per approfondimenti futuri, uno di questi \u00e8 l'importanza di verificare in futuro eventuali differenze tra elettori e militanti di diversi schieramenti politici nel grado di Empowerment personale e politico rispetto ai modi di partecipazione politica diretta.\nBibliografia.\nAlpander, G.G. (1991). Developing Managers' Ability to Empower Employees. Journal of Management Development, 10(3), 13-24.\nBarksdale-Ladd, M.A., &amp; Thomas, K.F. (1996). The development of empowerment in reading instruction in eight elementary teachers. Teaching &amp; Teacher Education 12(2), 161-178.\nBlinde, E.M., &amp; Taub, D.E. (1999). Personal empowerment through sport and physical fitness activity: perspectives from male college students with physical and sensory disabilities. Journal of Sport Behavior, 22(2), 181-202.\nBoda, G. (2001). Life skill e peer education: strategie per l'efficacia personale e collettiva. Milano: La Nuova Italia.\nBruscaglioni, M.(1991). La gestione dei processi nella formazione degli adulti. Milano: FrancoAngeli.\nCesarini, G., &amp; Regni, R. (1999). Autonomia &amp; empowerment, l'educazione e le nuove frontiere\ndell'organizzazione. Roma: Armando.\nCipolloni, A. (2003). Prevenzione primaria: Modalit\u00e0 d'azione e termini di efficacia.\nCroce, M., &amp; Gnemmi, A. (2003). Peer education: adolescenti protagonisti nella prevenzione. Milano: Angeli.\nDallago, L. (2008). Che cos'\u00e8 l'empowerment? Roma: Carocci.\nFabbri, M. (2009). \"Empowerment e nuove tecnologie. Nuove sfide per la prevenzione e la riabilitazione della dipendenza\", \"Ricerche di Pedagogia e Didattica\", n. 4.\nFrancescato, D., &amp; Ghirelli, G. (1988). Fondamenti di Psicologia di Comunit\u00e0. Roma: NIS.\nFrancescato, D., &amp; Burattini M. (1997). Empowerment e contesti psicoambientali di donne e uomini d'oggi. Roma: Aracne.\nFrancescato, D., Tomai, M., &amp; Solimeno A. (2008). Lavorare e decidere meglio in organizzazioni empowering ed empowered. Milano: Franco Angeli.\nGeert, H. (1997). Cultures and Organization: Software of the Mind:1st edition. USA: Mc Graw-Hill.\nGiorgi, G., &amp; Majer, V. (2009). Mobbing: Virus organizzativo. Firenze: Giunti O.S..\nGrimm, C. (2012). Leadership, empowerment, and burn out in female team-sport athletes. Retrieved November 27, 2012, from https://web.archive.org/web/20160304102013/http://gradworks.umi.com/35/39/3539842.html\nHu, S.L.Y., &amp; Leung, L. (2003). Effects of expectancy-value, attitudes, and use of the Internet on psychological empowerment experienced by Chinese women. Telematics and Informatics 20(4), 365-382.\nIscoe, I., &amp; Harris, L. C.(1984). Social and Community Interventions. Annual Review of Psychology, 35, 333-60.\nKiefer, C. (1984). Citizen Empowerment: a Developmental Perspective. Prevention in Human Service, 3, 9-36.\nJohnson, R., &amp; Redmond, D. (1999). L'arte dell'empowerment. Come realizzare un'organizzazione snella pi\u00f9 competitiva coinvolgendo e responsabilizzando il personale. Milano: Franco Angeli.\nLaverack, J. (2001). An Identification and Interpretation of Organizational Aspects of Community Empowerment. Community Development Journal, 36(2), 134-45.\nMannarini, T. (2004). Comunit\u00e0 e partecipazione. Milano: Franco Angeli.\nMartini, E.R., &amp; Sequi, R. (1999). Il lavoro nella comunit\u00e0. Roma: Carocci.\nMaton, K.I., &amp; Salem, D. (1995). Organizational Characteristics of Empowering Community Settings: a Multiple Case Study Approach. American Journal of Community Psychology, 23, 631- 56.\nMazzoleni, C. (2004). Empowerment familiare: il lavoro psicosociale integrato per promuovere benessere e competenze. Trento: Erikson.\nMegginson, D., &amp; Clutterbuck, D. (1995). Mentoring in action. London: Kogan Page.\nMeringolo, P. (2010). Le povert\u00e0: approcci community based. Il seme e l'albero, 18, 107-119.\nMorandi, A., Remaschi, L., &amp; Meringolo, P. (2009). L'empowerment in una cooperativa di servizi: rischi psicosociali e benessere lavorativo. Risorsa Uomo, 15(3), 273-289.\nMorandi, A., Riccardi, M., Paulesu, N., &amp; Meringolo, P. (2009). Intervenire nelle marginalit\u00e0 sociali: strategie di empowerment nei servizi per i senza fissa dimora. Psicologia di Comunit\u00e0, 2, 11-22.\nPellai, A., Rinaldini, V., &amp; Tamborini, B. (2002). Educazione fra pari. Manuale teorico-pratico di Empowered peer education. Trento: Erikson.\nPensgaard, A.M., &amp; Sorensen, M. (2002). Empowerment through the sport context: a model to guide research for individuals with disability. Adapted Physical Activity Quarterly, 19(1), 48-67.\nPepe, S. (2004). L'educazione fra i pari: una bibliografia ragionata. Psicologia dell'educazione e della formazione, 6(1), 87-101.\nPerkins, D., &amp; Zimmerman, M.A. (1995). Empowerment Theory, Research, and Application. American Journal of Community Psychology, 23(5), 569-579.\nPeterson, N.A.,&amp; Zimmerman, M.A. (2004). Beyond the individual: Toward A Nomological Network for Organizational Empowerment. American Journal of Community Psychology, 34, 129-45.\nPiccardo, C. (1995) Empowerment: Strategie di sviluppo organizzativo centrate sulla persona. Milano: Raffaello Cortina.\nPutton, A., &amp; Molinari, A. (2000). Manuale di empowerment con i genitori. Preparare i figli ad affrontare la vita. Rimini: Maggioli.\nQuaglino, G. (2007). Leadership e Cambiamento. Milano: Franco Angeli.\nRappaport, J. (1981). In Praise of Paradox. A Social Policy of Empowerment over Prevention. American Journal of Community Psychology, 1, 1-25.\nRinaldi, G., &amp; Carnevali, L. (2011). Il ruolo dell'ITC nei moderni sistemi sanitari nazionali: l'introduzione dei concetti di e-health. Quali problematiche deve affrontare? Confronti (15), 36-41. Retrieved December 4, 2012, from http://www.ausl.pc.it/areariservata/confronti/docs/Confronti_2011_10.pdf#page=41 \nRogers, C.R. (1951). Client-centered therapy: its current practice, implications and theory. Boston: Houghton Mifflin.\nRussel-Walling, E.(2010). 50 grandi idee del management. Bari: Edizioni Dedalo.\nSantinello, M. (1998). The Tandem Program. The Community Psychologist, 31, 11-2.\nSantinello, M., &amp; Vieno, A. (2011). \"Non \u00e8 giusto: Psicologia dell'ingiustizia sociale.\"Napoli: Liguori.\nSantoro, E. (2007). Strumenti di rating al servizio pubblico: \u00e8 vero empowerment? Retrieved December 4, 2012, from http://www.ricercaepratica.it/allegati/00300_2007_05/fulltext/137_Editoriale.pdf \nSyed, J. (2010). Reconstructing Gender Empowerment. Women' s studies International Forum, 33(3), 283-294.\nTammy D.A., &amp; Lillian T.E. (2007). The blackwell handbook of mentoring. Author.\nToohey, S.M., Shinn, M., &amp; Weitzman, B.C. (2004). Social networks and homelessness among women heads of household. American Journal of Community Psychology, 33(1-2), 7-20.\nVolpi, C., &amp; Rinaldi, M.D. (2012). Heroines without Princes. Dialoghi, 1(3), 26-31.\nWang, C., &amp; Burris, M.A. (1997). Photovoice: Concept, methodology, and use for partecipatory needs assessment. Health, Education &amp; Behaviour, 24(3), 369-387.\nZani, B. (2012). Psicologia di comunit\u00e0. Roma: Carocci.\nZimmerman, M.A.(2000). Empowement Theory. Psychological, Organizational and Community Levels of Analysis. In Rappaport,J., Seidman, E., Handbook of Community Psychology. New York: Kluwer Academic/Plenum Publishers,\nBarbery, M. (2006). L'eleganza del riccio. Roma: EO.\nDe Saint-Exup\u00e9ry, A. (1943). Il piccolo principe. Milano: Bompiani.\nGrisham, J. (1996). L'uomo della pioggia. Milano: Arnoldo Mondadori.\nHosseini, K. (2007). Mille splendidi soli. Casale Monferrato: Piemme.\nPennac, D. (1993). Come un romanzo. Milano: Feltrinelli.\nSep\u00f9lveda, L. (1996). Storia di una gabbianella e del gatto che le insegn\u00f2 a volare. Italia: Guanda.\nSuad, A. (2007). Bruciata viva: vittima della legge degli uomini. Francia: Piemme.\nApted, M. (2002). Via dall'incubo. USA: Columbia.\nCampbell, M. (2011). Lanterna verde. USA: Warner Bros.\nDaldry, S. (2000). Billy Elliot. Gran Bretagna, Francia: Universal Focus.\nEastwood, C. (2009). Invictus. USA: Warner Bros.\nFaris, J., &amp; Faris, V. (2006). Little miss sunshine. USA: Fox Searchlight.\nHogan, P. J. (2008). I love shopping. USA: Walt Disney Studios Home Entertainment.\nHudson, H. (1981). Momenti di gloria. Gran Bretagna: 20th Century Fox.\nMuccino, G. (2006). La ricerca della felicit\u00e0. USA: Columbia.\nNewell, M. (2003). Mona Lisa smile. USA: Columbia.\nReed, P. (2008). Yes man. USA: Warner Bros.\nTarantino, Q. (2003). Kill Bill. USA: Walt Disney Studios Home Entertainment.\nTaylor, T. (2011). The help. USA: Walt Disney Pictures.\nThurber, R.M. (2004). Palle al balzo. USA: 20th Century Fox.\nTrousdale, G., &amp; Wise, K. (1991). La bella e la bestia. USA: Walt Disney Pictures.\nWeir, P. (1989). L'attimo fuggente. USA: Walt Disney Studio Home Entertainment.\nWertmuller, L. (1992). Io speriamo che me la cavo. Italia: Penta-Pentavideo, Medusa Video (Pepite)."}
{"id": "2064466", "revid": "1149807", "url": "https://it.wikipedia.org/wiki?curid=2064466", "title": "108 Stelle del Destino", "text": ""}
{"id": "2064467", "revid": "599013", "url": "https://it.wikipedia.org/wiki?curid=2064467", "title": "I\u017eAvto", "text": "Lada Izhevsk (precedentemente nota come I\u017eAvto, \u0418\u0436\u0410\u0432\u0442\u043e in russo) \u00e8 una casa automobilistica appartenente al gruppo AvtoVAZ (controllata da Renault).\n\u00c8 stata fondata nel 1965 a I\u017eevsk.\nStoria.\nLa fabbrica fu fondata nel 1965 da Dmitrij F\u00ebdorovi\u010d Ustinov che era vicepresidente del consiglio dell'Unione Sovietica e lo stabilimento venne realizzato dalla Renault. La prima autovettura prodotta \u00e8 stata la Moskvi\u010d 408 il giorno 12 dicembre 1966.\nNel 1996 in seguito ad una profonda crisi l\u2019azienda \u00e8 stata acquistata dal produttore russo di armi da fuoco I\u017ema\u0161 e cambi\u00f2 nome in I\u017ema\u0161-Avto ma gli investimenti furono minimi e la produzione croll\u00f2 nel 1999 con appena 10.000 auto assemblate. Nello stesso anno la propriet\u00e0 passo alla russa SOK Group storico partner di AvtoVAZ, che ne ripristina la storica denominazione IzhAvto e rilancia l\u2019azienda con un piano industriale che prevede le nuove produzioni su licenza VAZ dei veicoli Lada da affiancare ai modelli I\u017e.\nNel 2001 inizia ad essere prodotta la Lada 2106, nel 2002 la versione station wagon Lada 2104. Nel 2003 debutta un restyling delle I\u017e 2126 e derivate.\nUn\u2019importante commessa la si ottiene per conto della coreana Kia Motors nel 2004 che prevede la produzione in complete knock down con componenti spedite dalla Corea del modello Kia Spectra a partire dal 2005. Si tratta del primo accordo di produzione per un costruttore estero e diventer\u00e0 estremamente importante per saturare le linee produttive dell\u2019impianto.\nNel 2009 viene dichiarata la bancarotta. L\u2019anno successivo la Izh viene acquisita dal costruttore russo AvtoVAZ per la somma di 228 milioni di dollari e ne ha rimodernati gli impianti per produrre i propri veicoli a marchio Lada.\nNel 2012 parte la produzione del modello Lada Granta seguita nel settembre del 2015 dalla Lada Vesta.\nNel dicembre 2017 lo stabilimento raggiunge i 5 milioni di veicoli prodotti.\nDati di produzione.\nNel 2005 sono state prodotte 52.822 auto tra cui 1800 Kia Spectra e nei primi 5 mesi del 2006 8.549 vetture. Nel 2006 la produzione \u00e8 cresciuta del 23% arrivando cos\u00ec a fabbricare 65.024 auto."}
{"id": "2064468", "revid": "767487", "url": "https://it.wikipedia.org/wiki?curid=2064468", "title": "Giovanni Costanzo", "text": "Mor\u00ec nel 1961 all'et\u00e0 di 46 anni dopo una lunga malattia.\nCarriera.\nCalciatore.\nAttivo dai primi anni trenta fino agli anni immediatamente successivi alla Seconda guerra mondiale, ha indossato le maglie di Valle Cervo, Cremonese, Livorno, Spezia e .\nHa conquistato due promozioni in Serie A, entrambe con la maglia del Livorno, nelle stagioni 1936-1937 e 1939-1940, e due titoli consecutivi di capocannoniere della serie cadetta, entrambi con lo Spezia, nelle stagioni 1941-1942 (24 reti) e 1942-1943 (22 reti). Il suo record personale di realizzazioni in B \u00e8 tuttavia della stagione 1946-1947, disputata con la squadra della sua citt\u00e0, la Biellese, (26 reti), ma fra i marcatori del girone venne superato da Boffi (32 reti, col ); proprio con la maglia della Biellese, all'ultima partita della squadra in Serie B, nel 1947, si frattur\u00f2 per la seconda volta la gamba destra.\nCostanzo disput\u00f2 anche due stagioni in Serie A, con la maglia del Livorno, totalizzando complessivamente 12 presenze e 2 reti, entrambi nel campionato 1937-1938: il primo gol nella vittoria in trasferta del 17 aprile 1938 (29\u00aa giornata) contro la Triestina per 2-0 e la prima rete della gara del 24 aprile 1938 (30\u00aa giornata) Livorno-Bologna, terminata 3-2 per i toscani.\nDal 1934 al 1947 ha complessivamente totalizzato in Serie B 143 reti (comprendendo per\u00f2 anche 13 reti messe a segno nel campionato misto di Serie B-C Alta Italia 1945-1946), fatto che costituisce un record tuttora imbattuto recentemente avvicinato ma non superato da Stefan Schwoch con 135 realizzazioni (anche se Schwoch ha realizzato tutti i gol in campionati a girone unico mentre per Costanzo vengono computate, oltre che le reti del campionato misto 1945-1946, anche quelle della stagione 1946-1947, disputata in tre gironi).\nAllenatore.\nTerminata la carriera di giocatore allen\u00f2 il Vigevano che port\u00f2 dalla IV Serie alla Serie B nel giro di tre anni guadagnandosi il Seminatore d'oro della categoria, per poi passare alla nel 1958-1959 e l'anno successivo al ."}
{"id": "2064469", "revid": "24443", "url": "https://it.wikipedia.org/wiki?curid=2064469", "title": "Aiguilles Rouges", "text": ""}
{"id": "2064474", "revid": "775372", "url": "https://it.wikipedia.org/wiki?curid=2064474", "title": "Antiveduto Gramatica", "text": "Biografia.\nIl luogo di nascita dell'artista \u00e8 incerto: secondo G. Baglione, il suo principale biografo, fu nei pressi di Roma, durante un viaggio del padre da Siena alla citt\u00e0 eterna tra la fine del 1570 e l'inizio del 1571. Il padre Imperiale, essendo la moglie Artemisia incinta, per quanto rassicurato da lei sui tempi del parto, ne aveva comunque previsto il travaglio durante il viaggio: per questo il figlio fu nominato \"Antiveduto\".\nAllievo del perugino Giovanni Domenico Angelini, si guadagn\u00f2 il soprannome di \"gran Capocciante\" a causa della sua specializzazione nel dipingere teste di uomini celebri, e riscosse molto successo a cavallo tra il XVI e il XVII secolo, al punto che ogni nobile di passaggio in Roma chiedeva un suo ritratto.\nNel 1591, Antiveduto era ormai divenuto un artista indipendente. Nel 1592, per un breve periodo, ebbe nella sua bottega Michelangelo Merisi da Caravaggio.\nLe sue prime opere furono un quadro di altare nella chiesa di Santo Stanislao, a Roma, la raffigurazione della Madonna nella seconda cappella della chiesa della Madonna della Scala, a Trastevere, nella chiesa del Ges\u00f9 in Piazza degli Altieri; successivamente dipinse i due tondi di \"santa Cecilia\" e \"santa Caterina\" conservati alla Pinacoteca di Brera, e l\"'adorazione dei pastori\" nella terza Cappella Graziani nella chiesa di San Giacomo degli Incurabili su Via del Corso (Roma) (1622, 1625).\nDescritto da Giulio Mancini come il pi\u00f9 zelante nella sua professione, Antiveduto cominci\u00f2 la sua associazione con l'Accademia di San Luca nel 1593. Si guadagn\u00f2 la familiarit\u00e0 dei due protettori dell'Accademia, il Cardinale Federico Borromeo e Francesco Maria Del Monte, e fu specialmente legato a quest'ultimo; al punto da essere eletto alla maggiore carica dell'associazione, quella di \"principe\", nel 1624. Poco dopo, tuttavia, fu coinvolto nei primi scandali. Le macchinazioni di un nemico di Gramatica, Tommaso Salini, dopo il tentativo di vendere l'altare dell'Accademia attribuita a Raffaello, lo costrinsero ad un'umiliante difesa, finch\u00e9 il Cardinale Del Monte intervenne per ricostituire l'Accademia. Le sue fortune furono connesse al Cardinale stesso, che era molto accreditato presso i Barberini, e la sua morte precedette quella di Del Monte di quattro mesi, nell'aprile del 1626."}
{"id": "2064479", "revid": "80339", "url": "https://it.wikipedia.org/wiki?curid=2064479", "title": "Zhuya", "text": ""}
{"id": "2064480", "revid": "287204", "url": "https://it.wikipedia.org/wiki?curid=2064480", "title": "What'd I Say", "text": "What'd I Say \u00e8 una canzone Rhythm and blues del cantante statunitense Ray Charles, pubblicata nel 1959 come singolo e divisa in due parti. Venne improvvisata una tarda sera del 1958, quando Charles e la sua orchestra, nonostante avessero suonato l'intero repertorio, avevano ancora del tempo prima del termine del loro spettacolo; la reazione di gran parte del pubblico fu cos\u00ec entusiasta che Charles decise di inciderla. Dopo una serie di successi R&amp;B, questo nuovo brano port\u00f2 Charles nel \"mainstream\" della musica pop e segn\u00f2 la diffusione di un nuovo sottogenere del \"rhythm and blues\", il soul, unendo finalmente tutti gli elementi che Charles aveva creato dalla registrazione di \"I Got a Woman\" nel 1954. Le influenze di musica gospel, combinate con le allusioni sessuali nel testo, la resero non solo molto popolare ma anche motivo di controversie tra il pubblico, sia bianco che di colore. Permise a Ray Charles di ottenere il suo primo disco d'oro ed \u00e8 stata una delle canzoni pi\u00f9 influenti nella storia del rock. Per il resto della sua carriera, Charles ha chiuso tutti i concerti con questo pezzo.\nNel 2002 \u00e8 stata inserita dalla Biblioteca del Congresso nel \"National Recording Registry\" e da \"Rolling Stone\" al decimo posto della sua lista \"The 500 Greatest Songs of All Time\".\nContesto.\nNel 1958 Ray Charles aveva ventisette anni e da dieci incideva soprattutto R&amp;B per le etichette Down Beat e Swing Time, con uno stile simile a quello di Nat King Cole e Charles Brown. Nel 1954 firm\u00f2 con l'Atlantic Records e fu incoraggiato dai produttori Ahmet Erteg\u00fcn e Jerry Wexler ad ampliare il suo repertorio. Pi\u00f9 tardi Wexler avrebbe ricordato che il successo della Atlantic Records non era dovuto all'esperienza degli artisti, ma all'entusiasmo verso la musica: \u00abDi fare dischi non ne sapevamo un cazzo, ma ci divertivamo\u00bb. Nel caso di Charles, i due produttori capirono che sarebbe stato pi\u00f9 conveniente e produttivo \u00ablasciarlo in pace\u00bb.\nDal 1954 fino ai primi anni sessanta Charles si esib\u00ec per 300 giorni all'anno con un'orchestra di sette membri e un trio canoro, anch'esso sotto contratto con la Atlantic, chiamato The Cookies che cambiava il nome in The Raelettes quando si esibiva con lui.\nNel 1954 Charles inizi\u00f2 a mischiare suoni e strumenti tipici della musica gospel con testi pi\u00f9 laici. Il primo esperimento fu \"I Got a Woman\", basata sulle melodie degli standard gospel \"My Jesus Is All the World to Me\" e \"I Got a Savior (Way Across Jordan)\". Fu il primo disco di Ray Charles che attir\u00f2 l'attenzione del pubblico bianco, ma gli elementi gospel provocarono disagio in parte degli ascoltatori di colore; Charles pi\u00f9 tardi afferm\u00f2 che l'unione di diversi generi musicali non fu una decisione voluta.\nNel dicembre 1958 ci fu il successo di \"Night Time Is the Right Time\", un'ode alla sensualit\u00e0 cantata con una delle Raelettes, Margie Hendricks, che al tempo aveva una relazione con il cantante. Dal 1956, inoltre, Charles si portava in tour un pianoforte elettrico Wurlitzer personale perch\u00e9 non si fidava della qualit\u00e0 di quelli che gli venivano forniti sul posto. Nelle occasioni in cui lo suonava, veniva deriso dagli altri musicisti.\nComposizione e registrazione.\nSecondo l'autobiografia di Ray Charles, il pezzo nacque casualmente durante un'improvvisazione per esaurire il tempo prima della fine di un concerto nel dicembre 1958. \"What'd I Say\" \u00e8 un'eccezione, in quanto Charles non ha mai provato in pubblico una canzone prima di registrarla. Neanche lui ricorda dove avesse luogo quel concerto, ma Mike Evans, in \"Ray Charles: The Birth of Soul\", lo colloca a Brownsville in Pennsylvania. Si trattava di uno spettacolo durante un ballo che sarebbe dovuto durare 4 ore, con mezz'ora di pausa e termine intorno alle 2 del mattino. Charles e la sua band avevano terminato la scaletta dopo la mezzanotte, ma mancavano ancora dodici minuti. A quel punto il cantante disse alle Raelettes: \u00abPerder\u00f2 un po' di tempo, voi seguitemi e basta\u00bb. Cominciando col piano elettrico, suon\u00f2 quello che si sentiva sul momento: una serie di riff, passando a un pianoforte per quattro ritornelli supportati da un ritmo di percussioni latino come la conga. Dopo questa introduzione Charles cominci\u00f2 a cantare versi improvvisati, semplici e senza alcun legame tra loro. La struttura \u00e8 quella di un blues in 12 misure con elementi gospel, mentre tra le prime righe ci sono influenze di uno stile boogie-woogie che Ahmet Erteg\u00fcn attribuisce a Clarence \"Pinetop\" Smith, che era solito indicare i passi di danza da eseguire attraverso i testi. A met\u00e0 dell'esibizione, Charles disse alle Raelettes che avrebbero dovuto ripetere quello che faceva, trasformando cos\u00ec l'esibizione in un botta e risposta tra l'artista, le coriste e gli strumenti a fiato dell'orchestra, che si chiamavano tra di loro con urli e lamenti estatici e colpi di corni.\nCharles sent\u00ec subito la reazione del pubblico entusiasta e danzante. Molte persone gli si avvicinarono al termine dello spettacolo per chiedergli dove avrebbero potuto acquistare il disco. La canzone fu riproposta per molte sere di fila e le continue reazioni positive del pubblico portarono il cantante a chiamare Jerry Wexler e dirgli che aveva qualcosa di nuovo da incidere.\nLo studio della Atlantic Records aveva appena acquistato un registratore a 8 tracce e l'ingegnere acustico Tom Dowd stava ancora imparando a usarlo. Nel febbraio 1959 Charles e la sua orchestra registrarono finalmente \"What'd I Say\" nella piccola sala della Atlantic. Dowd ricorda che non sembrava tanto speciale ai tempi della registrazione: durante quella sessione era preceduta da \"Tell the Truth\", che aveva impressionato molto di pi\u00f9.\nCol senno di poi Nesuhi Erteg\u00fcn, fratello di Ahmet, riconobbe la straordinaria qualit\u00e0 sonora della canzone in rapporto alle dimensioni ridotte dello studio e l'alto livello tecnologico degli strumenti utilizzati; il suono \u00e8 pulito al punto che si pu\u00f2 sentire Charles tenere il tempo durante il botta e risposta senza musica.\nIl lavoro in studio dur\u00f2 poco perch\u00e9 l'orchestra aveva perfezionato l'accompagnamento musicale durante il tour, sebbene a Dowd non mancassero i problemi. Il primo riguardava la lunghezza del pezzo, che durava oltre sette minuti e mezzo, quando la durata media di quelli trasmessi alla radio era due minuti e mezzo. In pi\u00f9, anche se i testi non erano osceni, i suoni emessi dal cantante e le coriste nei botta e risposta preoccupavano il tecnico e i produttori. In precedenza, infatti, il disco \"Money Honey\" di Clyde McPhatter era stato vietato in Georgia, ma Ahmet Erteg\u00fcn e Wexler l'avevano pubblicato lo stesso, rischiando l'arresto. Ray Charles era consapevole del problema, ma difendeva il suo lavoro: \u00abNon sono abituato a interpretare le mie canzoni, ma se non riesci a capire \"What'd I Say\", allora c'\u00e8 qualcosa che non va, o non sei abituato ai dolci suoni dell'amore.\u00bb\nPer risolvere la situazione, Dowd realizz\u00f2 tre versioni, rimosse alcuni richiami ambigui e incise un singolo con due parti di circa tre minuti chiamate \"What'd I Say Part I\" e \"What'd I Say Part II\", divise da un finto intermezzo dove gli altri musicisti si fermano e supplicano Charles di continuare, terminando poi con un frenetico finale. Pi\u00f9 tardi Dowd afferm\u00f2 che l'ipotesi di non pubblicare il disco, che usc\u00ec invece nel luglio 1959, non era mai stata presa in considerazione: \u00abSapevamo che sarebbe diventata una \"hit\", nessun dubbio al riguardo\u00bb.\nAccoglienza.\nNonostante i primi giudizi fossero tiepidi (ad esempio quello di \"Billboard\"), la segreteria della Atlantic Records inizi\u00f2 a ricevere chiamate dai distributori. Le stazioni radiofoniche si rifiutavano di metterla in onda perch\u00e9 troppo carica sessualmente, ma l'etichetta discografica non volle ritirare i dischi dai negozi. Come risposta alle lamentele, nel luglio 1959 venne pubblicata una versione meno \"spinta\" che port\u00f2 il singolo alla posizione numero 26 della classifica in poche settimane. \"Billboard\" pubblic\u00f2 una nuova recensione che a distanza di mesi, a differenza della prima, considerava l'opera come il pi\u00f9 forte disco pop che l'artista avesse mai prodotto fino a quel momento. Alla fine \"What'd I Say\" raggiunse la prima posizione della classifica \"Hot R&amp;B Sides\", la sesta della \"Billboard Hot 100\" e divenne il primo disco d'oro della carriera di Ray Charles, oltre alla canzone dai maggiori incassi per la Atlantic Records in quel periodo.\nMolte radio (sia di pubblico in prevalenza bianco che di colore) non vollero trasmettere il pezzo a causa del \u00abdialogo tra il cantante e le voci d'accompagnamento che partiva in chiesa e terminava in camera da letto\u00bb, citando le parole di un critico. Le allusioni erotiche erano ovvie agli ascoltatori, ma c'era un aspetto pi\u00f9 profondo della fusione tra la musica nera gospel e quella R&amp;B che non piaceva al pubblico afroamericano: la musica, poich\u00e9 faceva parte della societ\u00e0 americana, rappresentava anche la segregazione razziale, e molti lamentavano l'avvicinamento al gospel da parte di musicisti laici, oltre al fatto che venisse messo sul mercato per gli ascoltatori bianchi. Durante molti concerti negli anni sessanta gli organizzatori arrivarono al punto di chiamare la polizia, preoccupati che scoppiassero risse a causa della frenesia che scorreva tra la folla durante l'esibizione.\nLa controversia morale che si era venuta a creare intorno alla canzone \u00e8 stata attribuita alla sua popolarit\u00e0; in un'intervista rilasciata tempo dopo la pubblicazione, Charles riconobbe che il \"beat\" era accattivante, ma che il pubblico fosse attratto dal testo allusivo.\n\"What'd I Say\" fu il primo esempio di \"crossover\" nel genere rock and roll, allora in crescita, di Ray Charles, che colse l'opportunit\u00e0 datagli dal ritrovato successo e annunci\u00f2 a Erteg\u00fcn e Wexler che stava valutando l'ipotesi di firmare con la ABC-Paramount Records (che poi cambi\u00f2 il nome in ABC Records) entro la fine del 1959. Mentre l'artista negoziava con la nuova etichetta, la Atlantic pubblic\u00f2 un album dei suoi successi con lo stesso titolo.\nInfluenze musicali.\n\"What'd I Say\" non ebbe subito un grande effetto negli Stati Uniti, mentre era molto popolare in Europa. Paul McCartney ne rimase colpito a tal punto che cap\u00ec di volere iniziare a lavorare nel campo musicale, mentre George Harrison la conobbe durante una festa in cui venne riprodotta per otto ore di fila. Durante la loro permanenza ad Amburgo, i Beatles la suonarono a ogni concerto con tanto di botta e risposta con il pubblico, ottenendo un grande successo. La sua apertura di piano elettrico era per John Lennon una novit\u00e0 e tent\u00f2 di ripeterla con la chitarra. Tempo dopo lo stesso Lennon attribu\u00ec a quell'intro la nascita delle canzoni caratterizzate da riff di chitarra.\nQuando Mick Jagger cant\u00f2 per la prima volta con la band che sarebbe poi diventata i Rolling Stones, si esib\u00ec in un duetto di \"What'd I Say\". Eric Burdon dei The Animals, Steve Winwood del The Spencer Davis Group, Brian Wilson dei Beach Boys e Van Morrison la considerano fondamentale e la inclusero nei loro spettacoli.\nLo storico musicale Robert Stephens e il chitarrista Lenny Kaye attribuiscono a \"What'd I Say\" la nascita della musica soul, risultato dell'unione di gospel e jazz; il nuovo genere si sarebbe sviluppato successivamente con artisti come James Brown e Aretha Franklin.\nAlla fine degli anni cinquanta il rock and roll stava vivendo un periodo difficile a causa di una serie di scandali e tragedie con i principali esponenti del genere come protagonisti, oltre all'assenza dalle scene di Elvis Presley perch\u00e9 in servizio militare: Buddy Holly perse la vita in un tragico incidente aereo nel 1959, seguito da quello in auto, altrettanto fatale, di Eddie Cochran nel 1960; Chuck Berry era in carcere per atti sessuali con una minorenne e Jerry Lee Lewis era al centro di uno scandalo mediatico dopo il suo matrimonio con una cugina tredicenne. Per queste ragioni il 1958 e il 1959 sono spesso visti come due anni sterili per quanto riguarda il talento musicale. Il critico Nelson George pensa invece il contrario e usa Ray Charles e la sua canzone come esempi; George scrive che i temi nelle opere del cantante di Albany erano molto simili ai giovani ribelli e resero popolare il rock and roll. Secondo lo scrittore, Charles \u00ababbatt\u00e9 il limite tra palco e pulpito, ricaric\u00f2 le preoccupazioni del blues con fervore trascendentale, unendo spudoratamente il sessuale allo spirituale. Rese cos\u00ec il piacere (soddisfazione fisica) e la gioia (illuminazione divina) sembrare una cosa sola e port\u00f2 le realt\u00e0 del peccatore del sabato sera e del fedele della domenica mattina in rauca armonia\u00bb.\n\"What'd I Say\" \u00e8 stata oggetto di cover da parte di molti artisti di diversi stili musicali. Elvis Presley la us\u00f2 per una lunga scena di ballo nel film del 1964 \"Viva Las Vegas\" e la pubblic\u00f2 come singolo con il brano omonimo sul lato B. Cliff Richard, Eric Clapton con John Mayall &amp; the Bluesbreakers, The Big Three, Eddie Cochran, Bobby Darin, Nancy Sinatra, Sammy Davis Jr. e Johnny Cash ne fecero tutti una loro rivisitazione. Jerry Lee Lewis ebbe molto successo con la sua interpretazione del 1961, che rimase otto settimane in classifica. Ray Charles not\u00f2 che molte delle stazioni radio che fino ad allora non avevano mai trasmesso la sua canzone iniziarono a farlo dopo la pubblicazione di cover da parte di artisti bianchi, suscitandogli qualche perplessit\u00e0 (\u00abcome se il sesso bianco fosse pi\u00f9 pulito di quello nero\u00bb), anche se successivamente iniziarono a mettere in onda anche la versione originale. Nel 2001 il cantante italiano Zucchero Fornaciari campion\u00f2 parte della melodia del brano di Charles per la sua canzone \"Porca l'oca\", inclusa nell'album \"Shake\", alle registrazioni del quale partecip\u00f2 anche il bluesman americano.\nCharles scelse di suonare \"What'd I Say\" per chiudere ogni suo concerto. Nel 2000 comparve al 43\u00ba posto della classifica \"100 Greatest Songs in Rock and Roll\" e al 96\u00ba della \"100 Greatest Dance Songs\" (nella quale risulta la meno recente), entrambe a cura di VH1. Nello stesso anno venne scelta da National Public Radio come una delle 100 canzoni pi\u00f9 influenti del ventesimo secolo. Nel 2004 la rivista \"Rolling Stone\" la colloc\u00f2 al decimo posto del suo elenco \"The 500 Greatest Songs of All Time\".\nIn una scena del film biografico \"Ray\" viene rappresentata l'improvvisazione che diede alla luce il pezzo, con Jamie Foxx nei panni di Ray Charles (interpretazione che gli valse un oscar come miglior attore protagonista nel 2005). Per la sua importanza storica, artistica e culturale, nel 2002 \u00e8 stata inserita dalla Biblioteca del Congresso nel \"National Recording Registry\" statunitense. Nel 2007 la Rock and Roll Hall of Fame l'ha inclusa tra le 500 canzoni fondamentali per il rock and roll."}
{"id": "2064481", "revid": "80339", "url": "https://it.wikipedia.org/wiki?curid=2064481", "title": "Zhuja", "text": ""}
{"id": "2064482", "revid": "287204", "url": "https://it.wikipedia.org/wiki?curid=2064482", "title": "Zuja", "text": ""}
{"id": "2064483", "revid": "1718925", "url": "https://it.wikipedia.org/wiki?curid=2064483", "title": "Margaret Woods", "text": "Biografia.\nScrittrice e poetessa, di importanti origini (infatti \u00e8 la figlia di George Granville Bradley, \u00e8 andata in sposa a Henry George Woods, che divent\u00f2 il presidente del Trinity College, situato ad Oxford. \nL'incontro con Oscar Wilde.\nNella vita ebbe modo di incontrare diverse persone famose fra cui Oscar Wilde, lui nel dialogo con lei voleva mettere in risalto la sua giacca, creata appositamente per lui, affermando che \"anche se amava la bellezza era condannato ad avere una schiena simile\", mostrandola sperando in qualche complimento al vestito. La ragazza, di cui lo stesso Wilde era ammiratore per l'opera da lei scritta \u201cA village tregedy\u201d, gli rispose con freddezza suggerendogli di arruolarsi: in quell'ambiente la schiena verrebbe raddrizzata."}
{"id": "2064484", "revid": "339392", "url": "https://it.wikipedia.org/wiki?curid=2064484", "title": "MuZ-Weber", "text": ""}
{"id": "2064486", "revid": "486946", "url": "https://it.wikipedia.org/wiki?curid=2064486", "title": "R\u00e4tikon", "text": ""}
{"id": "2064492", "revid": "253269", "url": "https://it.wikipedia.org/wiki?curid=2064492", "title": "Elmo Lincoln", "text": "Fu il primo Tarzan in assoluto sullo schermo, personaggio che interpret\u00f2 per la prima volta nel 1918 in \"Tarzan of the Apes\"."}
{"id": "2064493", "revid": "729019", "url": "https://it.wikipedia.org/wiki?curid=2064493", "title": "Strada statale 196 di Villacidro", "text": "La strada statale 196 di Villacidro (SS 196) \u00e8 una strada statale italiana che collega Decimomannu e Guspini.\nPercorso.\nInizia a Decimomannu, dal tratto ormai dismesso della strada statale 130 Iglesiente, ed esce in direzione nord dall'abitato incrociandone il nuovo tracciato fino a raggiungere Villasor da dove si diparte la strada statale 196 dir di Villacidro. Il tracciato devia verso nord-ovest arrivando nei pressi di Villacidro, che viene evitata in variante, e poi a Gonnosfanadiga per terminare infine a Guspini innestandosi sulla strada statale 126 Sud Occidentale Sarda. Nel tratto tra Villasor e Villacidro, con i suoi 11 chilometri, \u00e8 presente uno dei rettilinei pi\u00f9 lunghi della Sardegna.\nStrada statale 196 dir di Villacidro.\nLa strada statale 196 dir di Villacidro (SS 196 dir) \u00e8 una strada statale italiana che collega Villasor e Samassi.\nLa strada si distacca dalla SS 196 a Villasor, per risalire il Flumini Mannu in direzione nord attraverso Serramanna e Samassi, dove termina innestandosi sulla strada statale 293 di Giba."}
{"id": "2064497", "revid": "12109", "url": "https://it.wikipedia.org/wiki?curid=2064497", "title": "President's Daily Briefing", "text": ""}
{"id": "2064498", "revid": "712828", "url": "https://it.wikipedia.org/wiki?curid=2064498", "title": "H\u00e4nsel e Gretel (Black Lagoon)", "text": ""}
{"id": "2064500", "revid": "12109", "url": "https://it.wikipedia.org/wiki?curid=2064500", "title": "President's Daily Bulletin", "text": ""}
{"id": "2064505", "revid": "729019", "url": "https://it.wikipedia.org/wiki?curid=2064505", "title": "Strada nazionale 1 (Cambogia)", "text": "La strada nazionale 1 (spesso indicata sulle mappe come NH1, \"National Highway 1\") \u00e8 una delle arterie stradali principali della Cambogia.\nHa una lunghezza di 167,10 km e collega la capitale Phnom Penh al confine con il Vietnam dove incontra la QL22 per Ho Chi Minh.\nPercorso.\nHa origine dal Monivong Boulevard che ne rappresenta la prosecuzione naturale nel tratto urbano della capitale e dopo aver scavalcato il fiume Tonle Bassac con il ponte Monivong prosegue verso est. Dopo aver lasciato l'area urbana lungo il suo percorso la NH1 attraversa la provincia di Kandal, la provincia di Prey Veng e la provincia di Svay Rieng. Termina al punto di frontiera di Bavet. Nel 1981 la Cambogia apr\u00ec una nuova tratta ai confini con il Vietnam, ma la strada sub\u00ec dei danni durante il periodo della guerra. A Phnom Penh la strada incrocia la strada nazionale 2 che la scavalca con un cavalcavia. La NH1 fa parte della Asian Higway 1 (AH1)."}
{"id": "2064508", "revid": "316609", "url": "https://it.wikipedia.org/wiki?curid=2064508", "title": "Gimcana", "text": ""}
{"id": "2064509", "revid": "1843814", "url": "https://it.wikipedia.org/wiki?curid=2064509", "title": "Monicelli (disambigua)", "text": ""}
{"id": "2064511", "revid": "316609", "url": "https://it.wikipedia.org/wiki?curid=2064511", "title": "Gimkana", "text": ""}
{"id": "2064514", "revid": "124061995", "url": "https://it.wikipedia.org/wiki?curid=2064514", "title": "Alain Gouam\u00e9n\u00e9", "text": "Carriera.\nHa giocato per la nazionale di calcio ivoriana per 13 anni, totalizzando 58 presenze e vincendo la Coppa delle Nazioni Africane 1992."}
{"id": "2064515", "revid": "124244967", "url": "https://it.wikipedia.org/wiki?curid=2064515", "title": "System Capital Management", "text": "System Capital Management (ucraino: \u0421\u0438\u0441\u0442\u0435\u043c \u041a\u0435\u043f\u0456\u0442\u0430\u043b \u041c\u0435\u043d\u0435\u0434\u0436\u043c\u0435\u043d\u0442) \u00e8 un'importante holding finanziaria ucraina, fondata a Donec'k, ma dal 2014 con sede a Kiev.\nLa holding \u00e8 controllata dall'imprenditore ucraino Rinat Achmetov, che possiede il 90% delle partecipazioni.\nL'azienda nel 2011 aveva un fatturato annuo di oltre 1,59 miliardi di dollari.\nSCM nasce nel 2000 ed include oltre 100 aziende in vari settori: attivit\u00e0 estrattiva, energia, settore bancario, assicurativo, immobiliare, telecomunicazioni, mass media e molto altro. \nLa pi\u00f9 grande compagnia facente parte della holding \u00e8 la Metinvest, attiva nel settore dell'estrazione dell'acciaio."}
{"id": "2064518", "revid": "376555", "url": "https://it.wikipedia.org/wiki?curid=2064518", "title": "Calling You", "text": "Calling You \u00e8 la canzone tema del film \"Bagdad Caf\u00e9\" del 1987, originariamente registrata dalla cantante statunitense Jevetta Steele.\nContenuti e pubblicazioni.\nIl tema musicale fu registrato anche dallo stesso compositore, autore e produttore del brano, Bob Telson. La versione di Telson fu inserita nella colonna sonora del film, insieme alla versione di Javetta Steele. \"Calling You\" fu pubblicata come singolo promozionale nel 1988 negli Stati Uniti e nel resto del mondo. Il singolo includeva come lato B altre tracce provenienti dalla colonna sonora di \"Bagdad Caf\u00e9,\" come la versione di Bob Telson o la canzone \"Zwiefach\" interpretata da Deininger Blasmusik.\n\"Calling You\" fu candidata agli \"Academy Award\" del 1989 nella categoria Migliore canzone originale.\nIl singolo ebbe un successo mediocre; in Francia e Svezia riusc\u00ec a raggiungere la top ten delle classifiche dei singoli pi\u00f9 venduti.\nFormati e tracce.\nCD Singolo Rimasterizzato (Francia) (MK2 Music: 010003000000)\nCD Singolo Promo (Stati Uniti) (Great Jones: PRCD 622-2)\nLP Singolo 7\" (Francia) (Disques Ad\u00e8s: 11.153)\nLP Singolo Promo 7\" (Giappone) (Island Records: TD-1216)\nLP Singolo 7\" (Italia, Svezia) (Island Records: BCNP 18; Island Records: IS-385)\nLP Singolo 7\" (Regno Unito) (Island Records: IS 385)\nLP Maxi Singolo 12\" (Spagna) (Island Records: 3A 613 157)\nLP Singolo Promo 12\" (Stati Uniti) (Great Jones: GJ-602 DJ)\n\"Calling You\" (versione di C\u00e9line Dion).\nC\u00e9line Dion interpret\u00f2 una cover di \"Calling You\" in molti concerti avvenuti tra il 1990 e il 1996, tanto che la performance del 1994 al teatro Olympia di Parigi fu registrata inclusa nell'album live \"\u00c0 l'Olympia\" e pubblicata come primo e unico singolo promozionale dell'album in Europa nel dicembre 1994.\nAntefatti e pubblicazioni.\nLa cantante canadese esegu\u00ec la sua versione di \"Calling You\" durante le sue tourn\u00e9e della prima met\u00e0 degli anni '90: \"Unison Tour\", \"The Colour of My Love Tour\" e \"D'eux Tour.\" Il brano fu cantato anche in occasioni televisive nel corso degli anni.\nMolte interpretazioni dal vivo della Dion furono inserite in molti album dal vivo. La performance del 1991 al Winter Garden Theatre fu pubblicata sulla VHS \"Unison\" del 1991 come quella del 1994 all'Olympia di Parigi, inserita nell'album live \"\u00c0 l'Olympia.\" Nel 1995 la performance allo Zenith di Parigi fu inclusa nel DVD \"Live \u00e0 Paris\". \"Calling You\" fu pubblicata anche come traccia del lato B dei singolo della Dion: \"Only One Road\" e \"Pour que tu m'aimes encore.\"\nIl singolo fu rilasciato in Europa nel dicembre 1994 ed entr\u00f2 nella classifica dei 100 singoli pi\u00f9 venduti inj Francia, nell'ultima settimana del 1994, raggiungendo la posizione numero settantacinque. \"Calling You\" usc\u00ec dalla classifica dopo cinque settimane. \nJose F. Promis di \"AllMusic\", nella recensione dell'album \"\u00c0 l'Olympia,\" cit\u00f2 la cover di \"Calling You\" di C\u00e9line, definendola \"unica\" ed elogi\u00f2 la sua voce chiamandola una \"meraviglia tecnica\".\nNel 2006, la versione di C\u00e9line Dion di \"Calling You\" \u00e8 stata l'accompagnamento musicale di una coreografia del reality show americano \"So You Think You Can Dance\" attuata dalla pluri-premiata agli \"Emmy Award\", la coreografa Mia Michaels che nel 2007 vinse con la stessa \"Calling You\" il Primetime Emmy Award for Outstanding Choreography.\nFormati e tracce.\nCD Singolo (Francia) (Columbia: COL 661 033-1)\nLP Singolo 7\" (Europa) (Columbia: COL 661033 7)\nLP Singolo 12\" (Europa) (Columbia: COL 661033 6)\nCrediti e personale.\nRegistrazione\nPersonale\nCover di altri interpreti.\n1989-1992.\nDi \"Calling You\" fu realizzata anche una cover in spagnolo intitolata \"Casi a ras del suelo\" e cantata dalla cantante spagnola Ana Bel\u00e9n per il suo album del 1989, \"Rosa de amor y fuego\". La canzone \u00e8 stata anche registrata da Paul Young e inserita nel suo album del 1990 \"Other Voices.\" Nel 1990 fu pubblicata un'altra cover di \"Calling You\", questa volta dalla cantante jazz americana Madeline Eastman che incluse il brano nel suo album d'esordio del 1990, \"Point of Departure.\" Nel 1991 anche Finn Martin e Muriel Laude pubblicarono un album, intitolato \"Duo\", contenente una cover della canzone di \"Bagdad Caf\u00e9.\" La cantante canadese Holly Cole ed il suo gruppo Holly Cole Trio pubblicarono nel 1991 il loro terzo album, \"Blame It on My Youth\", il quale conteneva una cover di \"Calling You\" rilasciata come singolo in Giappone nel 1992. Holly Cole inser\u00ec la canzone anche nel suo album live \"It Happened One Night\" (1996) e nel graeatest hits \"The Holly Cole Collection Vol. 1\" (2004). Des'ree registr\u00f2 una sua versione di \"Calling You\" e la pubblic\u00f2 nel 1992 come lato B del suo singolo \"Why Should I Love You.\" Nello stesso anno gli artisti australiani Andrew Pendlebury e Kate Ceberano incisero un duetto sulla canzone, pubblicata come singolo nel 1992. \n1993-1999.\nIl soprano norvegese Sissel Kyrkjeb\u00f8 nel suo album del 1993, \"Gift of Love\", inser\u00ec una cover di \"Calling You.\" Il brano fu anche interpretato da George Michael e pubblicato nel 1993 sull'EP \"Five Live\". Nello stesso anno Giorgia rilasci\u00f2 il suo secondo album live \"One More Go Round\" contenente una versione della canzone, contemporaneamente anche George Benson pubblic\u00f2 un album, \"Love Remembers\", con inclusa \"Calling You\". Nel suo album \"Aquele Frevo Ax\u00e9\" (1998), la cantante brasiliana Gal Costa inser\u00ec una cover di questa canzone. Nel 1998 anche Patti Austin pubblic\u00f2 un album intitolato \"Street of Dreams\", il quale includeva la cover di \"Calling You\". Paloma San Basilio registr\u00f2 il brano in duetto con sua figlia come parte del suo album \"Perlas\" pubblicato nel 1999. Nello stesso anno il produttore svedese Christian Falk rilasci\u00f2 una nuova versione di questa canzone con la voce di Jevetta Steele. La canzone fu pubblicata come singolo promozionale dell'album \"Quel bordel\" (1999). Il dj britannico registr\u00f2 un featuring con Naomi in versione deep house intitolata \"Bagdad Cafe\" di cui fu reslizzato anche un videoclip musicale pubblicato nel 1999.\n2002-2013.\nNel 2002 Natalie Cole pubblic\u00f2 \"Ask a Woman Who Knows,\" un album che includeva la cover di \"Calling You\". La canzone \u00e8 stata anche registrata da Gwyneth Herbert e Will Rutter nel loro album \"First Songs\" (2003). Anche Barbra Streisand inser\u00ec una propria versione del brano nel suo album di canzoni di opere cinematografiche, \"The Movie Album\" pubblicato nel 2003. La cover di Jeff Buckley registrata nel 1993 fu pubblicata dieci anni dopo sull'album postumo \"Live at Sin-\u00e9\". Una versione in studio di Buckley, anch'essa del 1993, \u00e8 stata inclusa nella raccolta del 2016 \"You and I\". Lara Fabian interpret\u00f2 una cover di \"Calling You\" durante il concerto all'Olympia a Parigi del 2003, registrato e inserito sul CD/DVD \"En Toute Intimit\u00e9\". La canzone \u00e8 stata registrata anche dalla cantante polacca Edyta G\u00f3rniak e inclusa nell'edizione polacca del suo album \"Invisible\" del 2003. La cantante tedesca Juliette Schoppmann registr\u00f2 una sua versione del brano uscito come singolo nel 2003 e inserito sul suo album \"Unique\". L'album omonimo dell'esordiente band britannica Ikon includeva una cover registrata con la cantante Kirsty Hawkshaw. Anche Etta James incise una cover della canzone inserita nel suo album pubblicato nel 2006, \"All the Way\". Nello stesso anno usc\u00ec un singolo, \"Moodswings (to Come at Me like That),\" il quale includeva come seconda traccia una cover di \"Calling You,\" registrata dalla cantante britannica Charlotte Church. Il tema fu interpretato anche da Luiza Possi e inserito nel suo album live del 2007 \"Luiza Possi Ao Vivo - A Vida \u00e8 Mesmo Agora\". L'album pubblicato nel 2008 dalla cantante giapponese Aoi Teshima, intitolato \"The Rose - I Love Cinemas,\" raccoglie le canzoni appartenute alle pi\u00f9 famose opere cinematografiche tra le quali \"Calling You\". Nel 2009 Lorraine Hunt Lieberson pubblic\u00f2 il suo album \"Lorraine Hunt-Lieberson at Ravinia\" contenente una cover della canzone registrata nel 2004 mentre un anno dopo il mezzosoprano svedese Anne Sofie von Otter e il pianista statunitense Brad Mehldau incisero insieme un disco contenente una cover del tema di \"Bagdad Caf\u00e9.\" La band Fragile incluse la loro versione della canzone nel loro album del 2010 \"Next Level\". Nel 2010 Pedro Aznar pubblic\u00f2 la sua versione del brano nel suo album \"A solas con el mundo\". Il Trio D\u00e9sol\u00e9 con Lorraine Caron registr\u00f2 la canzone nel 2013 e la pubblic\u00f2 sull'album \"Sweet Surrender\"."}
{"id": "2064519", "revid": "74801", "url": "https://it.wikipedia.org/wiki?curid=2064519", "title": "Francisco d'Andrade", "text": "Lavor\u00f2 come attore soprattutto a Berlino ma interpret\u00f2 i suoi personaggi anche in molti altri grandi teatri europei. Fu reso particolarmente famoso per la sua interpretazione di Don Giovanni nell'omonima opera di Mozart."}
{"id": "2064523", "revid": "729019", "url": "https://it.wikipedia.org/wiki?curid=2064523", "title": "Strada statale 197 di San Gavino e del Flumini", "text": "La strada statale 197 di San Gavino e del Flumini (SS 197) \u00e8 una strada statale italiana che collega il Medio Campidano con il Sarcidano, passando per Sanluri.\nPercorso.\nInizia a Guspini, dalla strada statale 126 Sud Occidentale Sarda, ed esce in direzione est dall'abitato raggiungendo, con un tratto quasi completamente rettilineo, San Gavino Monreale che viene evitata in variante. Proseguendo sempre verso est, raggiunge la strada statale 131 Carlo Felice nei pressi di Sanluri e, percorrendone a ritroso un breve tratto, se ne ridistacca all'altezza dello svincolo con la strada statale 293 di Giba.\nA questo punto la strada procede verso nord, risalendo per diversi chilometri il percorso del Flumini Mannu, raggiungendo il bivio con la strada statale 547 di Guasila per Furtei, attraversando Villamar e Las Plassas.\nDa qui la strada si distacca dal corso d'acqua, procedendo leggermente pi\u00f9 a nord, toccando Barumini, Gesturi, Nuragus e terminando a Nurallao dove si innesta sulla strada statale 128 Centrale Sarda."}
{"id": "2064524", "revid": "115682", "url": "https://it.wikipedia.org/wiki?curid=2064524", "title": "Joseph Duplessis", "text": "Biografia.\nIl padre di Joseph-Siffred fu il chirurgo Joseph-Guillaume Duplessis, che si dedicava alla pittura, impartendo al figlio le prime nozioni artistiche. Pass\u00f2 poi a studiare con il pittore e frate certosino Joseph Imbert (1666 \u2013 1749), allievo di Charles Le Brun. Nel 1744 Duplessis arriv\u00f2 a Roma, allievo di Pierre Subleyras (1699 \u2013 1749), dove conobbe e strinse amicizia con Joseph Vernet (1714 \u2013 1789). \nTornato a Carpentras nel 1748, ricevette alcune commissioni e poi, nel 1751, si trasfer\u00ec a Lione e di qui, l'anno dopo, a Parigi. Nella capitale la concorrenza era spietata e Duplessis, che aveva deciso di specializzarsi nel ritratto, pass\u00f2 un lungo e difficile periodo nel tentativo di imporsi al grande pubblico. Il successo cominci\u00f2 ad arridergli negli anni sessanta: espose cinque ritratti all'Accademia di San Luca nel 1764, nel 1769 ricevette l\"'agr\u00e9ement\" dell'\"Acad\u00e9mie royale de peinture et de sculpture\" e present\u00f2 senza interruzione, fino al 1791, i suoi ritratti ai \"Salon\". Venne notato da Diderot, che lo elogi\u00f2: \u00abEcco un artista chiamato Du Plessis, che si \u00e8 tenuto nascosto per una dozzina d'anni e ora si mostra improvvisamente con tre o quattro ritratti veramente belli\u00bb. \nLa sua fama arriv\u00f2 fino a corte: ritrasse Maria Antonietta, non ancora regina, nel 1771, e Luigi XVI nel 1774, al quale seguiranno numerosi altri ritratti e repliche. Nel 1774 fu nominato accademico e, nel 1780, consigliere. L'aristocrazia gli commission\u00f2 i suoi ritratti ed egli ritrasse anche Benjamin Franklin, riprodotto ancora negli attuali 100 dollari statunitensi. \nCon la rivoluzione, la dispersione della nobile clientela e la soppressione dell'Acad\u00e9mie royale, Duplessis visse alcuni anni molto difficili: si ritir\u00f2 allora a Carpentras, dove nel 1794 venne incaricato di redigere il catalogo delle opere d'arte presenti nel Dipartimento e nel 1796 fu chiamato a Parigi come Conservatore del museo di Versailles. Qui esegu\u00ec il suo ultimo ritratto, il proprio, di straordinaria penetrazione, e mor\u00ec nel 1802.\nA Carpentras gli fu intitolato il principale museo della citt\u00e0: il Museo Comtadin-Duplessis.\nCollegamenti esterni.\nDuplessis in Artcyclopedia"}
{"id": "2064530", "revid": "22475", "url": "https://it.wikipedia.org/wiki?curid=2064530", "title": "Seikai no senki", "text": " \u00e8 una serie di light novel giapponesi di fantascienza, scritte da Hiroyuki Morioka, che proseguono la storia di \"Seikai no monsh\u014d\".\nRomanzi.\nAl momento sono stati pubblicati quattro romanzi di \"Seikai no senki\":\nManga.\nNel 2004 il primo e il secondo romanzo sono stati adattati in manga andando a completare la trilogia iniziata con il volume di \"Seikai no monsh\u014d\".\nLa trilogia \u00e8 composta dai seguenti volumi:\nAnime.\nI primi due romanzi di \"Seikai no senki\" sono stati convertiti in due serie di anime, andate in onda in Giappone rispettivamente nel 2000 e nel 2001, mentre il terzo romanzo \u00e8 stato pubblicato sotto forma di OAV nel 2005. Come in \"Seikai no monsh\u014d\" anche in \" Seikai no senki\" ogni episodio ha un breve parte introduttiva parla in baronh dove vendono descritti alcuni aspetti della cultura Abh. Nel 2001 \u00e8 stato poi montato un film che riassume gli avvenimenti raccontati nella prima serie."}
{"id": "2064535", "revid": "729019", "url": "https://it.wikipedia.org/wiki?curid=2064535", "title": "Strada statale 442 di Laconi e di Uras", "text": "La strada statale 442 di Laconi e di Uras (SS 442) \u00e8 una strada statale italiana, il cui percorso collega Laconi con Uras.\nPercorso.\nLa strada ha inizio nel centro abitato di Laconi, dove si distacca dalla strada statale 128 Centrale Sarda. Proseguendo in direzione sud-ovest raggiunge Nureci e Senis, lambendo poi Assolo.\nContinuando sempre in direzione sud-ovest, la strada raggiunge Escovedu (frazione di Usellus), Zeppara, Ales e Morgongiori, prima di scendere verso la strada statale 131 Carlo Felice dove si innesta alle porte di Uras\nL'inizio della chilometrica, sebbene posto in posizione centrale rispetto all'abitato di Laconi e all'innesto con la SS 128, non corrisponde a 0,000 bens\u00ec ai 2,251\u00a0km. Questo fa s\u00ec che nonostante la chilometrica raggiunga i 46,448, l'effettiva lunghezza dell'arteria sia pari a 44,237\u00a0km."}
{"id": "2064536", "revid": "287204", "url": "https://it.wikipedia.org/wiki?curid=2064536", "title": "Fruangen", "text": ""}
{"id": "2064541", "revid": "767487", "url": "https://it.wikipedia.org/wiki?curid=2064541", "title": "Jevetta Steele", "text": "Biografia.\nDopo aver lavorato in numerose produzioni teatrali ed aver recitato nel ruolo della protagonista nel musical \"The Gospel at Colonus\", Jevetta Steele lavora principalmente come interprete di numerose colonne sonore. La sua interpretazione pi\u00f9 ricordata \u00e8 senz'altro \"Calling You\" per il film \"Bagdad Caf\u00e9\", che le valse una nomination agli Academy Award. La Steele ha anche lavorato per la colonna sonora del film \"Una moglie per pap\u00e0\".\nNella propria carriera ha collaborato con numerosi artisti come Prince, George Clinton, 10,000 Maniacs, e Mavis Staples, oltre ad aver cantato in alcune canzoni del gruppo norvegese A-ha."}
{"id": "2064546", "revid": "110157", "url": "https://it.wikipedia.org/wiki?curid=2064546", "title": "Federazione cestistica della Moldavia", "text": "La Federa\u021bia de Baschet din Republica Moldova, in romeno, \u00e8 l'ente che controlla e organizza la pallacanestro in Moldavia.\nLa federazione controlla inoltre la nazionale di pallacanestro della Moldavia. Ha sede a Chi\u0219in\u0103u e l'attuale presidente \u00e8 Stanislav Pineak.\n\u00c8 affiliata alla FIBA dal 1992 e organizza il campionato moldavo di pallacanestro."}
{"id": "2064553", "revid": "599013", "url": "https://it.wikipedia.org/wiki?curid=2064553", "title": "Jacinto Espinoza", "text": "Carriera.\nClub.\nA 16 anni effettua un provino per Barcelona SC e Emelec, che per\u00f2 lo scartano; si trasferisce quindi all'Uni\u00f3n Juvenil e successivamente all'Eugenio Espejo, due club della sua regione.\nTornato a Guayaquil per tentare nuovamente la strada del calcio di prima divisione, viene messo sotto contratto dal Filanbanco. Nel 1992 viene acquistato dall'Emelec, che l'anno successivo lo cede al Delf\u00edn di Manta, dal quale si trasferisce all'Alianza Lima, in Per\u00f9, dopo met\u00e0 stagione.\nNel 1994 torna a giocare nell'Emelec e si laurea campione dell'Ecuador, e nel 1997 passa all'LDU Quito, vincendo altri due titoli nazionali. Trasferitosi all'ESPOLI, vi rimane un anno prima di trasferirsi al Manta FC. Dopo essere ritornato all'LDU Quito (tra il 2002 e il 2005), ha infine giocato con Macar\u00e1, Deportivo Azogues, di nuovo ESPOLI, Universidad T\u00e9cnica de Cotopaxi e Le\u00f3n Carr.\nDetiene il record di imbattibilit\u00e0 del campionato di calcio ecuadoriano con 833 minuti senza subire gol, divisi tra Delf\u00edn SC (103 minuti) e Emelec (730 minuti), dal 2 maggio 1993 al 12 giugno 1994.\nNazionale.\nDal 1992 al 2004 ha fatto parte della nazionale di calcio ecuadoriana, giocandovi trentotto partite e partecipando a tre edizioni della Copa Am\u00e9rica."}
{"id": "2064556", "revid": "69794", "url": "https://it.wikipedia.org/wiki?curid=2064556", "title": "Arrigo Boito", "text": "Figlio di Silvestro Boito e Giuseppina Radolinska, fratello minore di Camillo, \u00e8 noto soprattutto per i suoi libretti d'opera, considerati tra i massimi capolavori del genere, e per il suo melodramma \"Mefistofele\".\nBiografia.\nI primi anni e l'attivit\u00e0 poetica.\nDopo gli studi elementari a Venezia, dal 1853 studi\u00f2 violino, pianoforte e composizione al conservatorio di Milano, allievo di Alberto Mazzucato, dando precoce prova di affrancamento dalle convenzioni musicali e di apertura alle innovative culture d'oltralpe con la cantata \"Il quattro giugno\" (1860) e col mistero \"Le sorelle d'Italia\" (1861), dei quali scrisse anche il testo poetico, proponendosi da subito nella duplice veste di poeta-musicista.\nNel 1861, appena conseguito il diploma, ottenne una borsa di studio e, col condiscepolo e amico fraterno Franco Faccio, si rec\u00f2 a Parigi. Nella capitale francese conobbe, tra gli altri, Rossini, Berlioz e Verdi. Per quest'ultimo scrisse il testo poetico dell\"Inno delle Nazioni\", eseguito all'Esposizione universale di Londra.\nNel 1862, lasciata Parigi per la Polonia, patria di sua madre (la contessa J\u00f3zefa Radolinska, morta nel 1859), vi scrisse il suo primo libretto, l\"Amleto\", dall'omonima tragedia di Shakespeare, per la musica di Faccio.\nTornato a Milano, strinse amicizia con Emilio Praga e ader\u00ec al movimento letterario della Scapigliatura, di cui fu uno dei principali esponenti. In questo periodo compose diverse poesie, poi in parte raccolte nel \"Libro dei versi\" (1877), e pubblic\u00f2 quello che \u00e8 generalmente considerato il suo lavoro pi\u00f9 originale, il poemetto \"Re Orso\" (1864), una fiaba inquietante e orrida in forma di spericolato polimetro (componimento con versi di varia misura). Fu inoltre molto attivo, collaborando con diverse testate milanesi, come critico e recensore di spettacoli teatrali e musicali. In alcuni articoli, in particolar modo in quelli pubblicati sul \"Figaro\" (rivista da lui stesso fondata e diretta nel 1864), espresse i propri principi di riforma del melodramma italiano, in certa misura simili a quelli di Wagner (compositore con cui Boito, peraltro, ebbe un rapporto quanto mai problematico, altalenante tra entusiastica ammirazione e rigetto veemente).\nNel 1864, insieme ad altri \u00abcultori della buona musica\u00bb, promuove la fondazione della Societ\u00e0 del quartetto di Milano.\nDi notevole pregio sono anche le sue raffinate novelle (\"L'Alfier nero\", \"Iberia\", \"La musica in piazza\", \"Il pugno chiuso\" e \"Il trapezio\"), pubblicate su varie riviste dal 1867 al 1874.\nIl \"Mefistofele\" e l'attivit\u00e0 librettistica.\nDopo alcuni anni di intenso lavoro (interrotto solo nel 1866, quando con Faccio s'arruol\u00f2 nel corpo di volontari di Garibaldi in occasione della Terza Guerra d'Indipendenza) nel 1868 fece rappresentare alla Scala il grandioso dramma musicale \"Mefistofele\", che condensava l'intero \"Faust\" di Goethe. Al suo debutto l'opera, accusata di wagnerismo, fu accolta da un clamoroso fiasco; dopo appena due rappresentazioni, a causa dei disordini ripetutamente verificatisi in teatro, si decise di interrompere le esecuzioni.\nBoito successivamente rivide e ridusse drasticamente la partitura (tra l'altro, la parte di Faust, originariamente per baritono, fu riscritta per tenore). La nuova versione, rappresentata nel 1875 al Teatro Comunale di Bologna, ottenne un enorme successo in Italia come all'estero e, unica fra le composizioni di Boito, entr\u00f2 nel repertorio delle opere ancor oggi rappresentate e incise con maggiore frequenza.\nDopo il fiasco del primo \"Mefistofele\", Boito si dedic\u00f2 principalmente alla composizione di libretti, quasi sempre firmati con lo pseudonimo anagrammatico Tobia Gorrio. Si ricordano \"La Gioconda\" per Amilcare Ponchielli, \"Ero e Leandro\" scritto per s\u00e9 nel 1871 ma poi ceduto a Giovanni Bottesini, \"Pier Luigi Farnese\" per Costantino Palumbo, \"La falce\" per Alfredo Catalani e \"Un tramonto\" per Gaetano Coronaro.\nI rapporti con Verdi, la Duse e le istituzioni.\nPer Giuseppe Verdi, con cui peraltro erano sorte acute divergenze nel 1863 a causa di un'ode offensiva (\"Alla salute dell'Arte Italiana\"), scrisse l\"Otello\" (1887) e il \"Falstaff\" (1893), entrambi da Shakespeare, e modific\u00f2 notevolmente il \"Simon Boccanegra\" (1881). Nel corso della lunga collaborazione, nonostante gli spiacevoli trascorsi, tra i due, oltre alla stima reciproca, nacque una profonda e sincera amicizia.\nDal 1887 al 1898 Boito ebbe un'intensa relazione con la celebre attrice Eleonora Duse (gli incontri avvenivano, tra l'altro, a Ivrea, presso il castello di San Giuseppe, dimora del comune amico Giuseppe Bianchi), e per lei tradusse i drammi shakespeariani \"Antonio e Cleopatra\", \"Romeo e Giulietta\" e \"Macbeth\".\nDal 1890 al 1891 fu direttore onorario del Conservatorio di Parma (per questa ragione l'istituzione parmigiana porta il suo nome). Nel 1893 gli fu conferita una laurea \"honoris causa\" in musica dall'Universit\u00e0 di Cambridge, e nel 1912 fu nominato senatore del Regno.\nIl \"Nerone\".\nFin dalla giovinezza lavor\u00f2 alla composizione della tragedia lirica che lo impegn\u00f2 per tutta la vita, il \"Nerone\", grande affresco storico in cinque atti dai tratti spiccatamente decadentistici; nel 1901, scosso dalla morte di Verdi, ne pubblic\u00f2 il testo letterario (che fu un vero successo editoriale), ma - vinto dai dubbi e dall'autocritica - non riusc\u00ec a completarne la partitura, nonostante la soppressione dell'intero quinto atto. Mor\u00ec nel 1918, per \"angina pectoris\", ed ebbe sepoltura nel cimitero monumentale di Milano.\nIl \"Nerone\", completo nello spartito ma non interamente strumentato, fu in seguito integrato nell'orchestrazione da Arturo Toscanini, Antonio Smareglia e Vincenzo Tommasini, che cercarono di seguire le indicazioni e le annotazioni che Boito aveva lasciato. Col carico di un'aspettativa senza paragoni (il pubblico attendeva l'opera da decenni), la tragedia fu rappresentata per la prima volta alla Scala il 1\u00ba maggio 1924: accolte da un autentico trionfo, le recite fruttarono al teatro milanese un incasso da record. Dopo un periodo di frequenti esecuzioni, dagli anni cinquanta il secondo dramma musicale di Boito, anche a causa dei costi proibitivi del suo allestimento, \u00e8 stato rappresentato sempre meno, bench\u00e9 vanti un discreto numero di incisioni, anche in studio.\nAltro.\nIn Italia l'inno alla gioia viene oggi il pi\u00f9 delle volte cantato usando l'adattamento in lingua italiana del testo di Schiller fatto da A.Boito."}
{"id": "2064560", "revid": "34060", "url": "https://it.wikipedia.org/wiki?curid=2064560", "title": "Bandiera delle Isole Falkland", "text": "La bandiera delle Isole Falkland \u00e8 oggetto di dispute fra i governi del Regno Unito e dell'Argentina. In ogni caso, dal momento che le isole sono sotto controllo britannico, \"de facto\" la bandiera ufficiale \u00e8 quella coloniale britannica, adottata il 29 settembre 1948. Nel corso della guerra delle Falkland, per\u00f2, veniva utilizzata la bandiera dell'Argentina.\nLa bandiera segue il classico schema dei vessilli coloniali britannici, con sfondo blu e la Union Jack nell'angolo superiore sul lato del pennone e lo stemma delle Isole Falkland sulla parte al vento.\nIl governo argentino non riconosce tale bandiera, sostenendo che le Isole Malvine (nome spagnolo delle isole) facciano parte della provincia di Terra del Fuoco e che pertanto debba essere utilizzata la bandiera di quella provincia."}
{"id": "2064563", "revid": "287204", "url": "https://it.wikipedia.org/wiki?curid=2064563", "title": "Konda (fiume)", "text": ""}
{"id": "2064564", "revid": "287204", "url": "https://it.wikipedia.org/wiki?curid=2064564", "title": "Sosuke Aizen", "text": ""}
{"id": "2064566", "revid": "1982", "url": "https://it.wikipedia.org/wiki?curid=2064566", "title": "Mercedes-Benz M02", "text": "Il Mercedes-Benz M02 (o Daimler-Benz M02) \u00e8 stato un motore a scoppio prodotto dal 1926 al 1933 dalla Casa automobilistica tedesca Daimler-Benz per il suo marchio automobilistico Mercedes-Benz.\nCaratteristiche.\nL'importanza di questo motore sta nel fatto che si tratta del primo motore nella storia montato su una Mercedes-Benz di serie. Il neonato marchio esordisce gi\u00e0 con un motore di tutto rispetto, dal layout a 6 cilindri, una configurazione che allora come oggigiorno \u00e8 appannaggio di vetture di un certo prestigio, sebbene non di lusso. Tale motore verr\u00e0 prodotto per circa un decennio.&lt;br&gt;\nDi seguito vengono riportate le caratteristiche di questo motore:\nQuesto motore verr\u00e0 sostituito nel 1933 dal motore M21."}
{"id": "2064568", "revid": "110157", "url": "https://it.wikipedia.org/wiki?curid=2064568", "title": "Federazione cestistica del Principato di Monaco", "text": "La Federazione cestistica del Principato di Monaco (in francese:\"F\u00e9d\u00e9ration Mon\u00e9gasque de Basketball\") \u00e8 l'ente che controlla e organizza la pallacanestro nel Principato di Monaco.\nLa federazione controlla inoltre la nazionale di pallacanestro del Principato di Monaco. Ha sede a Monaco e l'attuale presidente \u00e8 Roland Biancheri.\n\u00c8 affiliata alla FIBA dal 1987 e organizza il campionato monegasco di pallacanestro."}
{"id": "2064571", "revid": "28592", "url": "https://it.wikipedia.org/wiki?curid=2064571", "title": "Kama (fiume)", "text": ""}
{"id": "2064572", "revid": "767487", "url": "https://it.wikipedia.org/wiki?curid=2064572", "title": "Joel Stroetzel", "text": "Biografia.\nLo stile metal della sua chitarra \u00e8 influenzato da band come Slayer, Anthrax, Zakk Wylde.\nStroetzel prese lezioni di chitarra in un locale music store mentre era alle scuole medie e suon\u00f2 nella Westfield High School Jazz Band. Durante gli anni passati al Berklee College of Music, dove non riusc\u00ec comunque a laurearsi, inizi\u00f2 a suonare nella band chiamata Aftershock con Adam Dutkiewicz, con cui successivamente form\u00f2 i Killswitch Engage.\nDal 2011 \u00e8 membro in tour dei Times of Grace."}
{"id": "2064577", "revid": "599013", "url": "https://it.wikipedia.org/wiki?curid=2064577", "title": "Dore Della Lunga", "text": "Carriera.\nClub.\nInizia la sua carriera nelle giovanili del , squadra nelle vicinanze del suo paese nat\u00eco. Esordisce in prima squadra nel 2000, quando la formazione milita in Serie A2, ottenendo la promozione in A1; dopo due anni il club torna nel campionato cadetto. Nella stagione 2005-06 viene ingaggiato dalla .\nUn problema al polso destro lo costringe a saltare quasi tutta la stagione 2006-07; rientra l'anno successivo, e il suo contributo \u00e8 prezioso per la vittoria del primo scudetto della societ\u00e0. La stagione successiva segna il suo esordio in Champions League, e nella Final Four di Praga entra in campo per alcuni scambi, sostituendo in seconda linea il bulgaro Matej Kazijski. Giocatore polivalente, oltre che schiacciatore ha spiccate doti di ricezione: nel quarto di finale di Coppa Italia 2007-08, contro il , gioca da libero, a causa della defezione del titolare Andrea Bari.\nAl termine della stagione 2008-09 lascia Trento per vestire la maglia del , con l'intento di giocare con pi\u00f9 continuit\u00e0. Con la maglia degli scaligeri disputa 31 partite e realizza 271 punti. Il passaggio si svolse con la formula del prestito per un anno, con opzione per il secondo, che per\u00f2 non venne fatto valere, e Dore torna dopo un anno alla corte di Radostin Stoj\u010dev. A pochi mesi dal suo ritorno a Trento vince la Coppa del Mondo per club.\nNel 2011, dopo la vittoria della Champions League nella finale di Bolzano, prolunga il contratto con la squadra trentina fino al 2014.\nSempre rimanendo sotto contratto con la Trentino, vive diverse esperienze in prestito: nella stagione 2012-13 gioca nel di Cuneo, nella stagione 2013-14 passa alla , raggiungendo la finale scudetto, mentre per la stagione 2014-15 \u00e8 ingaggiato dal .\nNell'annata 2015-16 \u00e8 ancora in Serie A1 con il di Ravenna, mentre nella stagione seguente ritorna al club di Perugia, con cui conquista la Supercoppa italiana 2017, due Coppe Italia e lo scudetto 2017-18.\nPer la stagione 2019-20 \u00e8 in Serie A2 accettando la proposta dell' con cui si aggiudica la Coppa Italia di Serie A2/A3, aggiudicandosi nell'occasione il premio di MVP.\nNazionale.\nLa sua carriera con la maglia azzurra inizia dalle giovanili, con le quali vince il campionato europeo Under-20 2002 e con cui partecipa ai Giochi del mediterraneo e alle Universiadi 2005. Con l'arrivo di Andrea Anastasi sulla panchina della Nazionale maggiore, viene convocato per la preparazione in vista delle Olimpiadi di Pechino 2008, disputa qualche week end di World League senza poi far parte della spedizione olimpica. Nel 2009 viene convocato per prendere parte alla preparazione in vista della World League.\nNel 2011 viene nuovamente convocato in nazionale dal nuovo commissario tecnico Mauro Berruto, con cui disputa la World League, senza tuttavia essere inserito nella spedizione per i campionati europei."}
{"id": "2064582", "revid": "21880", "url": "https://it.wikipedia.org/wiki?curid=2064582", "title": "Parco Nazionale della Cherca", "text": ""}
{"id": "2064584", "revid": "1543377", "url": "https://it.wikipedia.org/wiki?curid=2064584", "title": "Neoantisemitismo", "text": "Il neoantisemitismo, o nuovo antisemitismo, \u00e8 una forma di antisemitismo venuta a configurarsi nel XXI secolo a partire da movimenti politici di estrema destra, estrema sinistra, e da \ngruppi islamisti, jihadisti e fondamentalisti islamici che si oppongono al movimento sionista e all'esistenza stessa dello Stato d'Israele. Il termine \u00e8 stato coniato per designare quest'ondata di antisemitismo che, soprattutto nell'Europa occidentale, ha preso piede in seguito ad alcuni fatti storici quali la seconda intifada del 2000, il fallimento degli accordi di Oslo del maggio dello stesso anno, e l'attacco alle torri gemelle di New York dell'11 settembre 2001.\nSecondo i critici l'antisionismo \u00e8 attualmente la manifestazione pi\u00f9 diffusa del neo-antisemitismo, dal momento che l'odio antiebraico viene indirizzato verso lo Stato d'Israele a causa della sua natura, maggioritariamente ebraica, apparendo cos\u00ec come critica legittima e non come odio razziale.\nUn'altra manifestazione nota del fenomeno viene raffigurata dalla propaganda neonazista, nella quale l'odio contro gli ebrei \u00e8 evidente nelle sue forme pi\u00f9 estreme: il neo-antisemitismo si manifesta in atti violenti e \npersecutori (aggressioni, insulti, intimidazioni, minacce, stupri, assassinii, profanazione di tombe e cimiteri) contro persone di religione o etnia ebraica, o anche solo sospettate di essere tali, commessi quasi sempre da arabi e musulmani, soprattutto in Francia e Germania. Tra i vari esempi i pi\u00f9 noti sono stati l'attentato alla scuola ebraica di Tolosa nel 2012 e l'attentato terroristico all'Hypercacher di Parigi, poco tempo dopo l'attentato alla sede di Charlie Hebdo. Il neoantisemitismo \u00e8 ritenuto un fenomeno globale, diffuso da parte di varie entit\u00e0 politiche e religiose, sia in Medio Oriente che in Occidente.\nNeoantisemitismo in Italia.\nNonostante gli episodi a sfondo antisemita in Italia non siano molto frequenti, ci sono varie testimonianze, in particolare su internet, di attivit\u00e0 propagandistica antisemita: noto esempio ne \u00e8 stata la pubblicazione dei nomi dei docenti ebrei nelle universit\u00e0 italiane, accusati di essere complici dello Stato d'Israele.\nL'istituto \"Jewish Policy Research\" ha condotto un sondaggio dal quale risulta che la maggior parte degli ebrei residenti in Italia si sente minacciata a causa della propria identit\u00e0 etnica e religiosa. Internet diventa a volte una facile piattaforma per la diffusione di discorsi xenofobi, e tra essi anche di prediche antisemite contro i membri della comunit\u00e0 ebraica. Tali discorsi aumentano in particolare durante periodi di crisi politica ed economica. Infatti, dal sondaggio risulta che nel 75 per cento dei casi le affermazioni antisemite riguardano il presunto legame tra ebrei e l'attuale crisi economica. La matrice pi\u00f9 pericolosa di diffusione dei pregiudizi antisemiti viene identificata nei movimenti di estrema sinistra, seguita dai movimenti di estrema destra e infine da movimenti islamici radicali.\nNeoantisemitismo accademico.\nNegli ultimi anni aumentano espressioni di neoantisemitismo a forma di discussione filosofica o accademica riguardo al diritto all'esistenza dello Stato d'Israele. Tali argomentazioni sono ritenute da alcuni come un'espressione di neoantisemitismo per il fatto che non mettono in discussione le singole politiche dello Stato d'Israele, ma invochino la delegittimazione dell'intera entit\u00e0 politica israeliana.\nNeoantisemitismo nel mondo.\nOgni anno viene pubblicato un rapporto in cui vengono resi noti gli atti a sfondo antisemita accaduti in tutto il mondo. I dati dell'ultimo rapporto pubblicato dimostrano un aumento negli attacchi contro persone e obbiettivi ebraici. La Francia risulta il Paese occidentale pi\u00f9 pericoloso oggigiorno per gli appartenenti alla religione ebraica, a causa del maggiore numero di attacchi contro la popolazione ebraica che sono stati effettuati sul suo territorio.\n\u00c8 necessario notare il ruolo fondamentale di certi partiti xenofobi dell'estrema destra europea, i quali fanno uso costante di dichiarazioni antisemite nei loro discorsi e nella loro propaganda politica, con lo scopo di biasimare gli ebrei nella situazione generale di crisi in Europa; il paradosso consiste nel fatto che i discorsi antisemiti vengono diffusi anche in ambienti in cui la popolazione ebraica \u00e8 praticamente inesistente. Internet, a caso della sua natura di mezzo di comunicazione con poche limitazioni, \u00e8 diventato il maggior canale di diffusione della propaganda antisemita oggigiorno.\nNeoantisemitismo e le teorie del complotto.\nCerte posizioni neoantisemite vengono giustificate con presunte \"prove\" dell'esistenza di una \"potenza ebraica\" in grado di danneggiare il mondo a seconda dei presunti interessi ebraici. Tali posizioni, intitolate col nome generico di teorie del complotto giudaico si concentrano in particolare sulla presenza di persone appartenenti alla religione ebraica (o ritenuti tali) nelle istituzioni politiche e finanziarie globali, assumendo che tale incarico venga utilizzato dai primi per manovrare l'ordine mondiale, sfruttando le diverse comunit\u00e0 religiose esistenti.\nReazioni.\nIn seguito ad alcune manifestazioni violente a sfondo antisemita, come ad esempio l'attentato alla sinagoga di Copenhaghen, sono state organizzate manifestazioni di solidariet\u00e0 con la comunit\u00e0 ebraica, allo scopo di combattere la violenza e l'intolleranza a sfondo religioso e razziale, a cura di cittadini appartenenti a fedi e comunit\u00e0 religiose differenti. La catena di pace che \u00e8 stata realizzata attorno alle sinagoghe di Stoccolma e di Oslo durante il mese di febbraio 2015 ne \u00e8 una testimonianza..\nDurante il 2014, l'Europa \u00e8 stata sommersa da discorsi antisemiti presenti in particolare nelle proteste contro l'operazione Margine di protezione. Tali discorsi tiravano in ballo espressioni di odio antisemita, attribuendo ogni responsabilit\u00e0 del conflitto ad Israele: questo \u00e8 un tipico esempio di neoantisemitismo, il quale lega l'antisemitismo in quanto forma di odio collettivo per un'intera etnia ad una protesta di tipo politico. Di conseguenza tre dei ministri degli esteri europei di allora, Federica Mogherini, Frank-Walter Steinmeier, e Laurent Fabius, hanno condannato tali espressioni di carattere chiaramente antisemita dichiarando in una nota ufficiale: \u00abL'agitazione antisemita, i discorsi d'odio contro gli ebrei, gli attacchi contro le persone di credo ebraico e contro le sinagoghe non possono essere tollerate nelle nostre societ\u00e0 in Europa. Condanniamo con forza le oltraggiose dichiarazioni, dimostrazioni e attacchi antisemiti nei nostri Paesi nei giorni scorsi. Rispettiamo la libert\u00e0 di riunione e di espressione. Comunque, procederemo con tutti i mezzi legali disponibili contro azioni e dichiarazioni che siano considerabili come atti di antisemitismo, razzismo e xenofobia. Niente, incluso il drammatico confronto militare a Gaza, giustifica alcuna trasgressione simile in Europa. Faremo del nostro meglio, insieme e nei nostri Paesi, per assicurarci che tutti i concittadini continuino a vivere in pace e sicurezza\u00bb."}
{"id": "2064586", "revid": "767487", "url": "https://it.wikipedia.org/wiki?curid=2064586", "title": "Nasipit", "text": "Nasipit \u00e8 una municipalit\u00e0 di Terza classe delle Filippine, situata nella Provincia di Agusan del Norte, nella Regione di Caraga.\nNasipit \u00e8 formata da 19 baranggay:"}
{"id": "2064589", "revid": "21880", "url": "https://it.wikipedia.org/wiki?curid=2064589", "title": "Parco Nazionale del Velebit settentrionale", "text": ""}
{"id": "2064599", "revid": "116776763", "url": "https://it.wikipedia.org/wiki?curid=2064599", "title": "Remedios T. Romualdez", "text": "Remedios T. Romualdez \u00e8 una municipalit\u00e0 di Quinta classe delle Filippine, situata nella Provincia di Agusan del Norte, nella Regione di Caraga.\nRemedios T. Romualdez \u00e8 formata da 8 baranggay:"}
{"id": "2064601", "revid": "599013", "url": "https://it.wikipedia.org/wiki?curid=2064601", "title": "Carl Cain", "text": ""}
{"id": "2064607", "revid": "137693", "url": "https://it.wikipedia.org/wiki?curid=2064607", "title": "Germinale (romanzo)", "text": "Germinale (titolo originale \"Germinal\") \u00e8 un romanzo dello scrittore francese \u00c9mile Zola. La vicenda \u00e8 ambientata in Francia all'epoca della seconda rivoluzione industriale.\nIl libro \u00e8 il tredicesimo del Ciclo de \"I Rougon-Macquart\" (1871-1893) ed \u00e8 uno dei pi\u00f9 celebri. Fu pubblicato come \"feuilleton\" nel quotidiano \"Gil Blas\" tra il novembre 1884 e il febbraio 1885, e poi in volume come romanzo nel marzo dello stesso anno. La trama si svolge nella zona mineraria del nord della Francia e descrive la dura vita dei minatori della seconda rivoluzione industriale, oltre che l'organizzazione politica e sindacale della classe operaia.\nCome una premonizione, il romanzo ha preceduto di vent'anni la catastrofe mineraria di Courri\u00e8res, dove persero la vita 1099 minatori.\nNel 1884, per scrivere il romanzo, Zola ha visitato la miniera della compagnia mineraria di Anzin, la pi\u00f9 importante dell'epoca. Per il personaggio di Lantier potrebbe essersi ispirato al sindacalista Emile Basly.\nTrama.\nFiglio di Gervaise Macquart e del suo amante Lantier, il giovane \u00c9tienne Lantier \u00e8 stato allontanato dal lavoro per aver schiaffeggiato il suo capo. Disoccupato e in piena crisi industriale, decide di partire per il Nord alla ricerca di un nuovo impiego. Viene assunto alle miniere di Montsou, dove scopre le spaventose condizioni di lavoro dei minatori.\n\u00c9tienne conosce una famiglia di minatori, i Maheu, e si innamora della giovane Catherine; su quest'ultima ha gi\u00e0 messo gli occhi un rude operaio, Chaval, e sebbene la ragazza sembri interessata a \u00c9tienne, mantiene nei suoi confronti uno strano comportamento. Chaval, geloso di \u00c9tienne e temendo che la ragazza preferisca a lui il nuovo arrivato, abusa di lei, e la convince ad andare a vivere con lui.\n\u00c9tienne riesce ad integrarsi rapidamente nel popolo dei minatori, ed \u00e8 sconvolto dalle condizioni di vita e dall'ingiustizia che regna in quel luogo. Comincia assai rapidamente a diffondere idee rivoluzionarie. Quando la compagnia mineraria, a causa della crisi economica, decreta una riduzione dei salari, \u00c9tienne spinge i minatori a scioperare; riesce a vincere la diffidenza e la rassegnazione e condivide con loro il suo sogno di una societ\u00e0 pi\u00f9 giusta.\nQuando scatta lo sciopero, la compagnia mineraria assume una posizione molto rigida e rifiuta ogni trattativa. Affamati da settimane di lotta, i minatori decidono di intensificarla: rompono i macchinari e le installazioni minerarie, e aggrediscono alcuni esponenti della borghesia. L'esercito sopraggiunge per ristabilire l'ordine, ma lo sciopero continua. Molti minatori sfidano i soldati, che iniziano a sparare sui manifestanti: Maheu, l'operaio presso il quale Lantier abitava, viene ucciso.\nLo sciopero \u00e8 un fallimento, e i minatori si rassegnano a riprendere il lavoro. Souvarine, un operaio anarchico, sabota la miniera. Nell'incidente muoiono molti minatori, mentre \u00c9tienne, Catherine e Chaval rimangono bloccati nelle gallerie. Chaval provoca \u00c9tienne, e quest'ultimo lo uccide e pu\u00f2 finalmente diventare il compagno di Catherine, ma Catherine muore poco dopo aver trovato l'amore. \u00c9tienne esce vivo dall'inferno della miniera, e decide di lasciare Montsou e andare a Parigi.\nAnche se la rivolta \u00e8 fallita, \u00c9tienne continua a credere nella causa della lotta degli operai contro le disuguaglianze, ed \u00e8 persuaso che un giorno riusciranno ad eliminare l'ingiustizia.\nSpiegazione del titolo.\nGerminale \u00e8 un mese del calendario rivoluzionario, corrispondente all'inizio della primavera.\nL'inizio della primavera \u00e8 nell'immaginario un'epoca di rinascita, di fioritura, di germogli e di nuove foglie. Si pu\u00f2 dunque leggere l'intenzione di Zola di raccontare nel romanzo la primavera dell'uguaglianza operaia, i germogli della rivoluzione. A supporto di questa idea, nell'epilogo del romanzo, Zola accosta i minatori ai vegetali che escono dalla terra e germogliano: la fioritura delle piante diventa allora la metafora della rivolta operaia.\nPersonaggi.\nEtienne Lantier: voce del popolo, giovane di poco pi\u00f9 vent\u2019anni, macchinista disoccupato. Dopo essere stato assunto nella miniera di Montsou vede la condizione disastrosa degli operai. Inizi\u00f2 a diffondere idee rivoluzionarie ottenendo il sostegno e la fiducia dei suoi compagni con l\u2019obiettivo comune di una societ\u00e0 che rivendichi i loro diritti.\nToussaint Maheu: figlio di Bonnemort, marito di Maheude e padre di Zacharie, Catherine, Jeanlin, Alzire, Lenore, Henri e Estelle. \u00c8 l\u2019operaio pi\u00f9 apprezzato e rispettato a Montsou per il suo buon senso tanto da essere scelto per presentare alla direzione le lamentele relative alle condizioni di vita disastrose della loro classe sociale. Muore colpito dritto al cuore da una pallottola durante la rivolta.\nLa Maheude: moglie di Maheu, ha circa quarant\u2019anni anche se sembra essere pi\u00f9 vecchia. \u00c8 una donna ragionevole, dal carattere forte che sostiene le teorie del giovane Etienne. Dopo aver avuto sette figli, abbandon\u00f2 il lavoro in miniera per occuparsi della famiglia, ma dopo la morte prematura di Alzire, di Maheu durante la rivolta, di Chaterine e Zacharie, dovr\u00e0 riprendere il lavoro in miniera per sfamare la famiglia insieme a Jeanlin figlio ormai zoppo a causa di un incidente.\nZacharie: giovane di ventun anni, di corporatura magra. Operaio. \u00c8 il primo figlio della famiglia Maheu. Si sposa con Philom\u00e9ne Levaque. Muore eroicamente nell'esplosione con l\u2019intento di salvare Catherine e Etienne.\nCatherine: giovane di quindici anni appena compiuti. \u00c8 la seconda figlia dei Maheu. Lavora sin da molto piccola alla miniera. Inizialmente viene scambiata per un ragazzo da Etienne, poi quest\u2019ultimo si innamora di lei. Questo loro amore si realizzer\u00e0 soltanto alla fine del romanzo quando lei poco prima di morire si conceder\u00e0 al giovane.\nJeaulin: giovane di undici anni. Operaio. Terzo figlio della famiglia Maheu. Diventa zoppo a causa di un incidente in miniera. La sua innocenza giovanile verr\u00e0 meno nel momento in cui sar\u00e0 responsabile della morte del soldato Jules. In seguito alla fine della rivolta torner\u00e0 a lavorare con la madre in miniera per sostenere le condizione precarie della famiglia a seguito della perdita di suo padre e dei suoi fratelli.\nAlzire: bambina di nove anni. Quarta figlia della famiglia Maheu. Gobba, di corporatura esile e fragile. Aiuter\u00e0 la madre nelle faccende di casa e nell\u2019occupazione dei fratelli pi\u00f9 piccoli. Morir\u00e0 precocemente di fame.\nLenore: bambino di sei anni. Fratello gemello di Henri. Quinto figlio della famiglia Maheu.\nHenri: bambino di sei anni. Fratello gemello di Lenore. Sesto figlio della famiglia Maheu\nEstelle: bambina ancora lattante. \u00c8 l\u2019ultima figlia della famiglia Maheu.\nBonnemort: padre di Maheu. Vecchio, malato di attacchi di tosse ripetuti che lo portano a sputare continuamente una sostanza nera che lui sostiene sia carbone. Impazzisce e uccide C\u00e9cile Gr\u00e9goire.\nChaval: operaio alto, magro, sui vent\u2019anni. Rivale in amore di Etienne, sar\u00e0 il principale ostacolo che impedir\u00e0 ai due giovani innamorati di stare insieme. Rimane bloccato nella miniera con Catherine e Etienne e muore colpito da quest\u2019ultimo a causa di un litigio.\nRasseneur: ex minatore licenziato a causa di uno sciopero tre anni prima l\u2019arrivo di Etienne a Montsou. Proprietario della taverna l\u2019Avantage. Era sempre a capo delle proteste e inizialmente sostiene la linea rivoluzionaria del giovane. Successivamente sposta le sue idee rivoluzionarie su una linea pi\u00f9 moderata.\nSouvarine : anarchico russo. Era in disaccordo sia con la linea rivoluzionaria di Etienne che con quella di Rasseneur. Fu responsabile del sabotaggio della miniera che provoc\u00f2 la morte di moltissimi operai.\nI Levaque: vicini della famiglia Maheu composta da Jerome Levaque, sua moglie Agelique La Levaque, sua figlia, e moglie di Zacharie, Philom\u00e9ne Levaque e suo figlio Hebert Levaque.\nLa Mouquette: giovane operaia di 18 anni. Ragazza da aspetto grosso e a volte volgare. Si innamora di Etienne perch\u00e9 l\u2019unico che la rispetta e per un periodo sono amanti. Morir\u00e0 a causa dei proiettili di alcuni soldati durante la lotta.\nI Gr\u00e9goires : famiglia ricca, borghese e proprietaria della miniera. Composta da Leon Gr\u00e9goire, la moglie Amelie Gr\u00e9goire e la figlia C\u00e9cile che muore strangolata da Bonnemort.\nGli Hennebeau: famiglia borghese che dirige la miniera di Montsou. Composta da Philippe Hennebeau, direttore generale della miniera, e sua moglie Blanche Hennebeau.\nPaul Negrel: giovane ingegnere, amante di Blanche Hennebeau e fidanzato di C\u00e9cile Gr\u00e9goire.\nAdattamenti.\nA teatro.\nGi\u00e0 nel 1885, Zola e William Busnach mettono insieme la sceneggiatura di un dramma in cinque atti con lo stesso titolo del romanzo. Si scontrano con la censura, e bisogna aspettare il 1888 perch\u00e9 l'opera sia messa in atto. Fu comunque un fallimento. Busnach lavor\u00f2 sulla sceneggiatura, e successivamente lo spettacolo ebbe un grande successo, inizialmente nella periferia parigina, ma in seguito anche in citt\u00e0 e pure in Belgio. \nEsiste anche un riadattamento pi\u00f9 recente, ad opera di Yaak Karsunke e Rainer Werner Fassbinder nel 1974.\nAl cinema.\nNel 1903 \"Germinal\" ispira il regista Ferdinand Zecca, gi\u00e0 autore di \"La Gr\u00e8ve\". Due anni dopo, nel 1905, Lucien Nonguet realizza \"Au pays noir\", seguito nel 1912 da Victorin Jasset con \"Au pays des t\u00e9n\u00e8bres\", entrambi ispirati al libro di Zola. \nPi\u00f9 recentemente:"}
{"id": "2064609", "revid": "287204", "url": "https://it.wikipedia.org/wiki?curid=2064609", "title": "Accademia Teatro alla Scala", "text": "LAccademia Teatro alla Scala \u00e8 la scuola d'arti e mestieri dello spettacolo del Teatro alla Scala di Milano.\nStoria.\nLa sua storia prende il via nel 1813, anno di apertura dell'Imperial regia accademia di ballo teatro alla Scala; costituitasi nel 2001 come fondazione di diritto privato.\nStruttura.\nLa scuola \u00e8 organizzata in quattro dipartimenti:\nL'accademia dispone inoltre di un'area didattica e di un'area di cooperazione culturale."}
{"id": "2064611", "revid": "1226", "url": "https://it.wikipedia.org/wiki?curid=2064611", "title": "Junges Deutschland", "text": ""}
{"id": "2064613", "revid": "599013", "url": "https://it.wikipedia.org/wiki?curid=2064613", "title": "Dick Boushka", "text": ""}
{"id": "2064614", "revid": "767487", "url": "https://it.wikipedia.org/wiki?curid=2064614", "title": "Santiago (Agusan del Norte)", "text": "Santiago \u00e8 una municipalit\u00e0 di Quarta classe delle Filippine, situata nella Provincia di Agusan del Norte, nella Regione di Caraga.\nSantiago \u00e8 formata da 8 baranggay:"}
{"id": "2064615", "revid": "110157", "url": "https://it.wikipedia.org/wiki?curid=2064615", "title": "Torneo di pallacanestro maschile NCAA Division I 1964", "text": "Il Torneo di pallacanestro maschile NCAA Division I 1964 si disput\u00f2 dal 9 al 21 marzo 1964. Si tratt\u00f2 della 26\u00aa edizione del torneo.\nVinsero il titolo i Bruins di UCLA allenati da John Wooden, al primo successo della loro storia. Walt Hazzard venne eletto Most Outstanding Player.\nSquadre.\nLe squadre partecipanti furono 25, suddivise in quattro Regioni: East (7), Mideast (6), Midwest (6), West (6)"}
{"id": "2064619", "revid": "20002331", "url": "https://it.wikipedia.org/wiki?curid=2064619", "title": "G.I.C.O.", "text": ""}
{"id": "2064620", "revid": "300067", "url": "https://it.wikipedia.org/wiki?curid=2064620", "title": "Ron Tomsic", "text": ""}
{"id": "2064623", "revid": "767487", "url": "https://it.wikipedia.org/wiki?curid=2064623", "title": "Tubay", "text": "Tubay \u00e8 una municipalit\u00e0 di Quinta classe delle Filippine, situata nella Provincia di Agusan del Norte, nella Regione di Caraga.\nTubay \u00e8 formata da 13 baranggay:"}
{"id": "2064625", "revid": "640389", "url": "https://it.wikipedia.org/wiki?curid=2064625", "title": "Movimento Studentesco Padano", "text": ""}
{"id": "2064627", "revid": "110157", "url": "https://it.wikipedia.org/wiki?curid=2064627", "title": "Torneo di pallacanestro maschile NCAA Division I 1965", "text": "Il Torneo di pallacanestro maschile NCAA Division I 1965 si disput\u00f2 dall'8 al 20 marzo 1965. Si tratt\u00f2 della 27\u00aa edizione del torneo.\nVinsero il titolo i Bruins di UCLA allenati da John Wooden, al loro secondo successo consecutivo. Bill Bradley dei Princeton Tigers venne eletto Most Outstanding Player.\nSquadre.\nLe squadre partecipanti furono 23, suddivise in quattro Regioni: East (7), Mideast (6), Midwest (5), West (5)"}
{"id": "2064630", "revid": "729019", "url": "https://it.wikipedia.org/wiki?curid=2064630", "title": "Fru\u00e4ngen (metropolitana di Stoccolma)", "text": "Fru\u00e4ngen \u00e8 una stazione della metropolitana di Stoccolma.\n\u00c8 situata all'interno della circoscrizione di H\u00e4gersten-Liljeholmen, nell'area meridionale della capitale svedese, a 46,8 metri sopra il livello del mare: si tratta della fermata ad altezza pi\u00f9 elevata dell'intera metropolitana di Stoccolma. Fru\u00e4ngen \u00e8 inoltre un capolinea della linea rossa T14, preceduto dalla stazione adiacente V\u00e4stertorp.\nLa stazione fu inaugurata dal Re Gustavo VI Adolfo in data 5 aprile 1964: in ordine cronologico \u00e8 stata la 58\u00aa fermata ad essere aperta. Prima di questa data erano tuttavia operative le linee di tram 14 e 17.\nDispone di una biglietteria e di due entrate, posizionate sulla piazzetta \"Fru\u00e4ngstorget\" e sulla strada pedonale \"Fru\u00e4ngsg\u00e5ngen\" in corrispondenza del centro commerciale \"Fru\u00e4ngens centrum\". La piattaforma \u00e8 collocata in superficie. Progettata dall'architetto Magnus Ahlgren, la stazione dal 2005 ospita contributi decorativi da parte del pittore Fredrik Landergren.\nIl suo utilizzo medio quotidiano durante un normale giorno feriale \u00e8 pari a 7.300 persone circa."}
{"id": "2064634", "revid": "287204", "url": "https://it.wikipedia.org/wiki?curid=2064634", "title": "Federazione cestistica del Montenegro", "text": "La Ko\u0161arka\u0161ki Savez Crne Gore (acronimo KSCG; serbo - montenegrino \"\u041a\u043e\u0448\u0430\u0440\u043a\u0430\u0448\u043a\u0438 \u0421\u0430\u0432\u0435\u0437 \u0426\u0440\u043d\u0435 \u0413\u043e\u0440\u0435, \u041a\u0421\u0426\u0413\") \u00e8 l'ente che controlla e organizza la pallacanestro in Montenegro.\nLa federazione controlla inoltre la nazionale di pallacanestro del Montenegro. Ha sede a Podgorica e l'attuale presidente \u00e8 Veselin Barovic.\n\u00c8 affiliata alla FIBA dal 2006 e organizza il campionato montenegrino di pallacanestro."}
{"id": "2064636", "revid": "161374", "url": "https://it.wikipedia.org/wiki?curid=2064636", "title": "Forza Armata", "text": ""}
{"id": "2064641", "revid": "92723", "url": "https://it.wikipedia.org/wiki?curid=2064641", "title": "Federazione cestistica della Georgia", "text": "La Basketball Federation of Georgia \u00e8 l'ente che controlla e organizza la pallacanestro in Georgia.\nLa federazione controlla inoltre la nazionale di pallacanestro della Georgia. Ha sede a Tbilisi e l'attuale presidente \u00e8 Besik Liparteliani.\n\u00c8 affiliata alla FIBA dal 1992 e organizza il campionato di pallacanestro georgiano."}
{"id": "2064645", "revid": "729019", "url": "https://it.wikipedia.org/wiki?curid=2064645", "title": "Torneo di pallacanestro maschile NCAA Division I 1967", "text": "Il Torneo di pallacanestro maschile NCAA Division I 1967 si disput\u00f2 dall'11 al 25 marzo 1967. Si tratt\u00f2 della 29\u00aa edizione del torneo.\nVinsero il titolo gli UCLA Bruins, allenati da John Wooden. Lew Alcindor, che successivamente cambier\u00e0 nome in Kareem Abdul-Jabbar, venne eletto Most Outstanding Player.\nSquadre.\nLe squadre partecipanti furono 23, suddivise in quattro Regioni: East (7), Mideast (6), Midwest (5), West (5)"}
{"id": "2064647", "revid": "599013", "url": "https://it.wikipedia.org/wiki?curid=2064647", "title": "Burdie Haldorson", "text": ""}
{"id": "2064650", "revid": "446353", "url": "https://it.wikipedia.org/wiki?curid=2064650", "title": "Partito Nazionalsocialista Tedesco dei Lavoratori", "text": "Il Partito Nazionalsocialista Tedesco dei Lavoratori (in tedesco: ), conosciuto anche come Partito nazista o con la sigla NSDAP, nato dal Partito Tedesco dei Lavoratori (\"Deutsche Arbeiterpartei\", DAP), fu un partito politico tedesco che, guidato da Adolf Hitler, agitatore e uomo politico di origine austriaca, prese il potere in Germania nel 1933 dopo l'esperienza della Repubblica di Weimar, perfezionando l'anno successivo, con il decreto per la ricostruzione del Reich e la nomina di Hitler a F\u00fchrer del popolo tedesco, un governo totalitario di estrema destra dalle forti connotazioni nazionalistiche, militaristiche e revansciste, antisemitiche e di superiorit\u00e0 razziale, fortemente espansionista in termini di politica estera, in particolare verso i territori dell'Est europeo abitato da popolazioni slave.\nIl termine \u00ab\"nazismo\"\u00bb \u00e8 una forma contratta del termine tedesco \"Nationalsozialismus\" (nazionalsocialismo). Fu l'unico partito politico legalmente autorizzato della Germania nazista dal luglio del 1933 fino alla fine della seconda guerra mondiale nel 1945, quando venne dichiarato illegale e i suoi capi arrestati e condannati per crimini di guerra e contro l'umanit\u00e0 al processo di Norimberga.\nOrigini.\nIl primo movimento a fregiarsi dell'epiteto di \"Nazional - Socialista\" non fu affatto tedesco, ma boemo. Esso venne fondato nel 1898 come conseguenza di una scissione interna al sindacato unitario in quello che allora era l'Impero austro-ungarico tra i lavoratori slavi (soprattutto di etnia ceca) e tedeschi. A loro volta, i lavoratori di etnia tedesca costituirono un loro partito, il \"Partito dei Lavoratori Tedeschi\" (\"Deutsche Arbeiter Partei\", abbreviato con l'acronimo di \"DAP\") nel 1904 a Trautenau (oggigiorno Trutnov), sempre in Boemia, ma con sede centrale a Linz, dove, in quegli stessi anni, Adolf Hitler attendeva con scarso impegno agli studi scolastici. Entrambi i partiti sopravvissero alla separazione della neonata Cecoslovacchia dall'Austria, nel novembre 1918 in seguito della sconfitta nella prima guerra mondiale. Nel 1918 il DAP risult\u00f2 presente soltanto nella regione dei Sudeti e dei Monti Metalliferi, in cui l'etnia predominante era rimasta tedesca, con alla guida Hans Knirsch, di professione tessitore, che ne era stato il fondatore.\nIl successore di Knirsch fu Konrad Henlein che ribattezz\u00f2 il DAP in \"Partito Nazionalsocialista dei Sudeti\" (1933), conducendo una lotta indipendentista anche con attentati e che fu strumentalizzato da Hitler per giungere allo smembramento della nazione cecoslovacca prima, nel 1938, e all'annessione dell'attuale Repubblica Ceca poi, nel 1939, costituita nel Protettorato di Boemia e Moravia, preludio dello scoppio della seconda guerra mondiale. Sia nella componente boema, sia in quella austriaca del sindacato, e dei partiti che ne derivarono, maggioritaria era la componente dei ferrovieri, rappresentati da Rudolf Jung, amico del collega bavarese Anton Drexler, fabbro ferraio delle officine ferroviarie di Monaco di Baviera, il quale gi\u00e0 nel 1915 aveva radunato attorno a s\u00e9 alcuni compagni in un movimento che si definiva \"Partito Tedesco dei Lavoratori\", in omaggio a quello austriaco. Nell'estate del 1918 il DAP austriaco prese il nome di \"Partito Nazionalsocialista Tedesco dei Lavoratori\". Lo NSDAP bavarese deriv\u00f2 da una serie di piccoli gruppi politici locali di orientamento socialista, statalista, e anticapitalista nazionalista e di estrema destra che sorsero negli ultimi anni del primo conflitto mondiale. Nei primi mesi del 1918 a Brema venne fondato il \"Freier Ausschuss f\u00fcr einen deutschen Arbeiterfrieden\" (\u00abLibero comitato di lavoratori per una pace tedesca\u00bb); il 7 marzo dello stesso anno Anton Drexler, fabbro delle ferrovie tedesche e convinto nazionalista, apr\u00ec una sezione locale del movimento a Monaco di Baviera.\nDrexler gi\u00e0 membro del Partito Tedesco della Patria (\"Deutsche Vaterlandspartei\"), un partito nazionalista e favorevole al proseguimento della guerra a oltranza) si oppose violentemente all'armistizio del novembre 1918 e ai successivi moti rivoluzionari che scossero la Germania dopo che questo era stato firmato. Il 5 gennaio 1919 Drexler insieme con Gottfried Feder, Dietrich Eckart e Karl Harrer, e con 25 operai delle officine delle ferrovie bavaresi cre\u00f2 il \"Deutsche Arbeiterpartei\" (\"Partito Tedesco dei Lavoratori\" abbreviato in DAP bavarese); questo piccolo partito si trasform\u00f2 in seguito, con l'arrivo di Adolf Hitler, nello NSDAP bavarese, il 24 febbraio 1920. I contatti tra i partiti nazionalsocialisti austro-boemi e bavaresi furono molto stretti anche in termine di programma politico, in quanto i venticinque punti del programma dello NSDAP bavarese ricalcavano in tutto quelli del suo omologo austroboemo, e Hitler conosceva sia il partito austroboemo sia il suo leader, Jung, gi\u00e0 nel periodo del suo soggiorno a Vienna, tra il 1908 e il 1913. All'atto della fondazione il DAP rappresent\u00f2 solo uno dei tanti movimenti \"v\u00f6lkisch\" presenti nella Germania del tempo sconvolta dalla sconfitta e agitata da moti rivoluzionari simili a quelli che avevano portato all'instaurazione del regime bolscevico in Russia nel 1917.\nIl movimento \"v\u00f6lkisch\" era una raccolta di gruppi politici di estrema destra sorti in seguito alla sconfitta della Germania nella prima guerra mondiale. Gli appartenenti al movimento credevano che la sola causa della sconfitta fosse da ricercarsi nel crollo del \"fronte interno\" e vedevano nella massoneria, nei socialisti, nei liberali, negli intellettuali e negli ebrei i veri responsabili della sconfitta. Questo atteggiamento - e la ricerca di capri espiatori per una sconfitta inaspettata che era costata alla Germania milioni di morti - port\u00f2 alla creazione della \"Dolchsto\u00dflegende\" (\u00ableggenda della pugnalata alle spalle\u00bb) che contribu\u00ec in maniera decisiva all'ascesa del Partito nazionalsocialista negli anni seguenti. La \"Dolchstosslegende\" fu costruita senza tenere conto di dati di fatto incontrovertibili che la smentivano, come il fatto che l'armistizio era stato firmato su raccomandazione dei pi\u00f9 importanti comandanti militari, Erich Ludendorff e Paul von Hindenburg, resisi ormai conto, dopo le infruttuose offensive della primavera 1918, che l'esercito tedesco non avrebbe potuto continuare e vincere la guerra.\nCome molti gruppi \"v\u00f6lkisch\" il DAP fece propria la convinzione che la Germania sarebbe dovuta divenire una \"comunit\u00e0 popolare\" (\"Volksgemeinschaft\") strettamente unita attorno a un f\u00fchrer (\u00abcapo\u00bb) che avrebbe dovuto incarnare i migliori sentimenti \u00abgermanici\u00bb, piuttosto che divisa in classi e frazionata in diversi partiti politici. Quest'idea present\u00f2 immediatamente una connotazione antisemita: la \"comunit\u00e0 popolare\" avrebbe dovuto essere \"judenfrei\", \u00ablibera da ebrei\u00bb, visti come un \u00abcorpo estraneo\u00bb all'interno della comunit\u00e0 tedesca. Fin dagli esordi il DAP si oppose ai partiti di sinistra, il Partito Socialdemocratico di Germania (SPD) e il nuovo Partito Comunista di Germania (KPD). I membri del DAP si vedevano come combattenti contro il bolscevismo anche se spesso dichiararono di essere un partito della classe operaia. Tra i primissimi membri del DAP furono alcuni tra i pi\u00f9 importanti personaggi del futuro \"Terzo Reich\"; tra gli altri Rudolf Hess, Hans Frank e Alfred Rosenberg.\nNonostante si definisse prosaicamente partito politico, il DAP era solo un piccolo gruppo con meno di sessanta membri. Nondimeno attrasse l'attenzione delle autorit\u00e0 tedesche sospettose nei confronti di ogni organizzazione che potesse avere tendenze sovversive. Un giovane caporale di nome Adolf Hitler, reduce dal conflitto, venne inviato dai servizi di intelligence dell'esercito a investigare sulle attivit\u00e0 del partito. Nel corso di una riunione del partito Hitler venne coinvolto in una discussione politica facendo grande impressione sui presenti per le sue doti di oratore tanto che il DAP lo invit\u00f2 a unirsi alla formazione.\nPrimi anni: 1920-1925.\nHitler si iscrisse al partito in un giorno imprecisato della seconda met\u00e0 di settembre del 1919 e fu il 55\u00ba membro del DAP ottenendo la tessera numero 555, rilasciata il 1\u00ba gennaio 1920; per incrementare infatti la propria consistenza numerica il DAP aveva cominciato la numerazione delle tessere a partire da 501. Hitler in seguito dichiar\u00f2 di esserne stato il settimo membro per dare maggior risalto al suo ruolo nella fondazione del partito; in effetti egli fu solamente il settimo membro del comitato direttivo centrale del DAP. Quando il DAP cambi\u00f2 denominazione in NSDAP Hitler riserv\u00f2 per s\u00e9 la tessera numero 1.\nNonostante nei mesi successivi il DAP continuasse ad attrarre nuovi membri, rimase per\u00f2 troppo piccolo per esercitare ogni reale influenza sulla politica tedesca. Il 24 febbraio 1920 il partito aggiunse \"Nazionalsocialista\" al proprio nome ufficiale diventando cos\u00ec Partito Nazionalsocialista Tedesco dei Lavoratori, abbreviato in NSDAP. Il termine \u00abnazionalsocialista\u00bb era gi\u00e0 correntemente utilizzato in Germania e Austria a partire dal 1890, tanto che esisteva in Austria un partito omonimo (DNSAP) - Hitler riconobbe in seguito che il nome di questo partito gli diede l'ispirazione per il nuovo nome del DAP. Uno dei vantaggi del nuovo nome fu la capacit\u00e0 di suscitare nei potenziali elettori un senso di patriottismo esercitando nel contempo un'attrattiva sulle classi operaie senza per\u00f2 obbligare il partito stesso a nessuna precisa politica (il concetto di nazionalsocialismo rimase, ed \u00e8 tutt'oggi, un concetto piuttosto vago). A differenza di quanto si \u00e8 sinora ritenuto, una matrice di stampo socialista fu, comunque, sempre presente nelle idee guida di Hitler, unito anche a un certo interesse per la classe operaia e al desiderio di annullare le differenze di classe presenti tra i lavoratori che svolgevano lavori di fatica e la restante parte del mondo del lavoro.\nA detta di Hitler stesso, la sua coscienza per la questione sociale matur\u00f2 nel cosiddetto periodo viennese, durante il quale per un certo periodo alloggi\u00f2 presso un dormitorio pubblico. Misure di notevole interesse da ricondursi al \"socialismo\" di Hitler, anche negli anni successivi, furono la fornitura al DAF (Fronte tedesco del lavoro) nel 1934 della autorit\u00e0 legale di cui necessitava per mettere in atto le sue richieste, l'istituzione di un premio da destinarsi alla migliore azienda nazionalsocialista (proposto dal DAF e reso possibile dall'interesse di Hitler, decisione che non riscosse il consenso del ministro dell'economia Schacht) che port\u00f2 a un aumento delle spese in favore del miglioramento delle condizioni operaie in azienda dagli 80 milioni di Reichsmark del 1936 ai 200 milioni di Reichsmark del 1938 e infine la direttiva del 15 febbraio 1940 che poneva all'ordine del giorno l'esame della proposta di riforma previdenziale presentata dall'AWI, l'Istituto di scienza del lavoro della DAF. Altri punti economico-sociali del programma, che, in un periodo di accesa radicalizzazione politica, miravano a competere soprattutto con i socialisti, presso gli operai e i ceti popolari, sarebbero stati, invece, abbandonati dopo l'ascesa al potere. \u00c8 il caso del punto 11 (eliminazione dei redditi non provenienti da lavoro), del punto 12 (nazionalizzazione dei monopoli), del punto 13 (partecipazione dello Stato ai profitti dei grossi trust), del punto 14 (soppressione dei fitti fondiari e della speculazione terriera), del punto 16 (pubblicizzazione dei grandi magazzini e affidamento della loro gestione ai piccoli commercianti).\nHitler scopr\u00ec e affin\u00f2 presto il proprio talento oratorio; la sua capacit\u00e0 di attrarre nuovi membri unita alla sua caratteristica crudelt\u00e0 lo resero presto la figura dominante del piccolo partito. Questa capacit\u00e0 venne riconosciuta da Drexler e Hitler divenne presidente dello NSDAP il 28 luglio 1921. All'atto della fondazione del DAP era stato istituito un comitato direttivo centrale eletto dai membri che provvedeva a sua volta a eleggere il presidente del partito. Hitler rapidamente accanton\u00f2 questa forma di controllo che la \"base\" avrebbe potuto avere su di lui. Egli pretese e ottenne il titolo di \"f\u00fchrer\" e, dopo una serie di conflitti interni al partito, riusc\u00ec a far accettare che lo NSDAP fosse retto sul \"F\u00fchrerprinzip\" (\u00abprincipio di supremazia del capo\u00bb): Hitler sarebbe stato il solo leader del partito e l'unico a poterne decidere le politiche e la strategia.\nIn questo periodo Hitler immaginava lo NSDAP come un'organizzazione rivoluzionaria e mirava a un rovesciamento violento della Repubblica di Weimar che egli vedeva controllata da socialisti, ebrei e \u00abcriminali di novembre\u00bb, i colpevoli della firma dell'armistizio e quindi traditori della \"sacra\" patria tedesca. Le \"Sturmabteilung\" (SA, \u00absquadre d'assalto\u00bb, conosciute anche come \u00abcamicie brune\u00bb) vennero costituite nel 1921 come milizia di partito e presto si lanciarono in violenti scontri con gli appartenenti ad altri partiti politici. Esse erano copiate dall'analoga milizia mussoliniana delle Camicie nere, anche se - ufficialmente - vennero presentate come squadre sportive del partito.\nTra il 1921 e il 1922 lo NSDAP crebbe notevolmente grazie a una serie di motivi concomitanti: l'abilit\u00e0 oratoria di Hitler, il richiamo esercitato dalle SA sui giovani disoccupati ed ex soldati, la debolezza della Repubblica di Weimar e la sua incapacit\u00e0 di risolvere i gravi problemi economici e la disoccupazione. Nel partito confluirono molti veterani del primo conflitto mondiale - sui quali l'ex soldato pluridecorato Adolf Hitler esercitava un fascino particolare -, piccoli commercianti ed ex membri delusi dai partiti rivali. La Giovent\u00f9 hitleriana (\"Hitler-Jugend\", HJ) venne costituita in questo periodo (1926) per raccogliere i figli dei membri del partito, anche se rimase fino alla fine degli anni venti una piccola unit\u00e0 (successivamente essa ebbe lo scopo di togliere sostegno alle organizzazioni giovanili ecclesiastiche, come i Boy Scout). In questo periodo si affiliarono al partito anche Ernst R\u00f6hm che divenne presto capo delle SA, l'asso d'aviazione della prima guerra mondiale Hermann G\u00f6ring e Heinrich Himmler destinato a diventare in futuro, in qualit\u00e0 di comandante delle SS, uno dei personaggi pi\u00f9 importanti e temuti del \"Terzo Reich\". Nel dicembre 1920 lo NSDAP acquist\u00f2 un quotidiano, il \"V\u00f6lkischer Beobachter\" che presto divenne l'organo di stampa ufficiale del Partito Nazionalsocialista.\nNel gennaio 1923 i francesi occuparono la regione industriale della Ruhr in seguito all'incapacit\u00e0 da parte della Germania di pagare le riparazione di guerra imposte dal trattato di Versailles. L'occupazione condusse la Germania al caos economico, al crollo del governo presieduto da Wilhelm Cuno e a un tentativo di nuova rivoluzione ispirato dal Partito comunista tedesco (KPD). L'instabilit\u00e0 politica, l'insicurezza economica e l'ulteriore umiliazione imposta dalla Francia alla Germania contribuirono a un deciso incremento del sentimento nazionalista tedesco che trov\u00f2 nel piccolo partito retto da Hitler lo sfogo per le sue ambizioni di grandezza e sicurezza; nel giro di pochi mesi il numero degli iscritti aument\u00f2 vertiginosamente fino a raggiungere le 20.000 unit\u00e0.\nEntro il novembre 1923 Hitler decise che i tempi erano maturi per una sollevazione che avrebbe dovuto portare alla conquista del potere a Monaco, nella speranza che la \"Reichswehr\" (le forze armate tedesche postbelliche, poi dette \"Wehrmacht\") si sarebbe ammutinato contro il governo centrale di Berlino per appoggiare la sua rivolta. Questa speranza venne fomentata dall'ex-generale Erich Ludendorff che supportava, seppur non come membro effettivo, il Partito Nazionalsocialista.\nNella notte dell'8 novembre 1923 i nazisti utilizzarono un raduno patriottico tenuto in una birreria di Monaco per cercare di lanciare un colpo di Stato. Il cosiddetto putsch della birreria fall\u00ec praticamente subito, quando i comandanti locali della \"Reichswehr\" si rifiutarono di appoggiarlo rimanendo leali al governo centrale tedesco. Nella mattinata del 9 novembre Hitler e il partito, per un totale di circa duemila persone, marciarono attraverso le strade di Monaco cercando di ottenere un supporto popolare al colpo di Stato; non ebbero successo e la marcia si concluse nel sangue sotto il fuoco dei soldati che uccisero 14 nazionalsocialisti e ne ferirono molti altri. Hitler, Hess, Ludendorff e molti altri organizzatori vennero arrestati e processati per tradimento nel marzo 1924. La brillante difesa di Hitler al suo processo e il generale sentimento nazionalista tedesco permisero agli imputati di ottenere brevi pene detentive. Hitler sfrutt\u00f2 il periodo trascorso in carcere per scrivere il suo manifesto politico semi-autobiografico \"Mein Kampf\" (\u00abLa mia battaglia\u00bb). Nel frattempo lo NSDAP, privato del suo carismatico e unico leader, si trov\u00f2 praticamente a scomparire.\nVerso il potere: 1925-1932.\nHitler venne rilasciato dal carcere nel dicembre 1924 e immediatamente si mise all'opera per rifondare il partito e riorganizzarlo in modo da renderlo sempre pi\u00f9 malleabile al suo incontrastato predominio. Il \"nuovo\" Partito nazionalsocialista non era pi\u00f9 un'organizzazione rivoluzionaria paramilitare e ripudi\u00f2 l'idea di raggiungere il potere attraverso metodi non legali. In ogni caso la situazione economica e politica del 1923 si era stabilizzata - con un conseguente raffreddamento dell'indignazione nazionalista - e non esistevano spazi di manovra per una nuova avventura rivoluzionaria.\nNell'ottica della riorganizzazione nel 1925 il partito venne suddiviso in \"Korps der politischen Leiter\" (\u00abcorpo dei leader politici\u00bb) e \"Parteimitglieder\" (\u00abassociazione dei membri ordinari\u00bb). Le SA vennero scorporate dallo NSDAP e venne enfatizzato l'aspetto del conseguimento degli obiettivi di partito attraverso metodi legali; come segno di questi cambiamenti il partito cominci\u00f2 a permettere l'iscrizione alle donne. Le SA e le SS (fondate nell'aprile 1925 come guardia del corpo di Hitler e comandate da Himmler) vennero inquadrate come \"gruppi di supporto\" (le SA, ad esempio, erano ufficialmente le \"Squadre Sportive\" del partito e le SS - per poco - non vennero da Goebbels inquadrate in una specie di scuola filosofica del partito) e tutti i membri di queste organizzazioni collaterali dovevano prima divenire membri regolari dello NSDAP.\nNominalmente il vice-capo di partito divenne Rudolf Hess, anche se in effetti egli non aveva alcun potere all'interno dello NSDAP. I pi\u00f9 importanti leader dopo Hitler erano Goebbels, Himmler, G\u00f6ring e R\u00f6hm. Sotto questa dirigenza centrale esistevano una serie di leader regionali, i \"Gauleiter\", ognuno dei quali era responsabile del partito all'interno del suo \"Gau\" (\u00abcircoscrizione\u00bb). Esistevano 34 \"Gaue\" per la Germania e ulteriori sette per l'Austria, i Sudeti (in Cecoslovacchia), Danzica e la Saarland (occupata dalla Francia). Joseph Goebbels cominci\u00f2 la sua ascesa verso i pi\u00f9 alti gradi della gerarchia nazista divenendo, nel 1926, \"Gauleiter\" di Berlino. Julius Streicher, editore della rivista violentemente antisemita \"Der St\u00fcrmer\" era \"Gauleiter\" della Franconia. Al di sotto dei \"Gauleiter\" esisteva una struttura di funzionari di grado inferiore, organizzati in una struttura gerarchica per la quale gli ordini fluivano dal vertice verso la base che doveva eseguirli senza discutere. Solo il corpo delle SA rimase parzialmente escluso da questo tipo di struttura. In questo periodo il partito adott\u00f2 il saluto nazista, ispirato al saluto fascista, formato dal saluto romano associato alla formula \u00ab\"Heil Hitler!\"\u00bb.\nLo NSDAP partecip\u00f2 dal 1924 alle elezioni del parlamento nazionale, il \"Reichstag\", e delle legislature federali, i \"Landtag\", ottenendo solo scarsi successi. Il \"Nationalsozialistische Freiheitsbewegung\" (\u00abMovimento nazionalsocialista per la Libert\u00e0\u00bb, un raggruppamento che includeva NSDAP e DVFP) ottenne il 3% dei voti alle elezioni per il \"Reichstag\" del dicembre 1924; tale percentuale scese al 2,6% nelle successive elezioni del 1928. I risultati elettorali ottenuti nel medesimo periodo per le diverse legislature federali furono similari. Nonostante i modesti risultati ottenuti, e nonostante la relativa stabilit\u00e0 politica della Germania della fine degli anni venti, il Partito nazionalsocialista continu\u00f2 a crescere. Questo fu dovuto in parte alla scelta di Hitler, scarsamente interessato al lavoro amministrativo e burocratico, di demandare l'organizzazione del partito al capo della sua segreteria Philipp Bouhler, al tesoriere del partito Franz Xaver Schwarz e all'amministratore Max Amann. Nel gennaio 1928 venne inoltre nominato a capo del dipartimento propaganda del partito l'efficiente Gregor Strasser. Questi collaboratori diedero allo NSDAP un'efficiente struttura di reclutamento e organizzativa. La crescita dello NSDAP fu dovuta inoltre al graduale abbandono da parte degli elettori di altri gruppi nazionalisti, come il DNVP; con il trascorrere del tempo, mentre Hitler veniva sempre pi\u00f9 identificato come il leader dei nazionalisti tedeschi, gli altri gruppi persero terreno o vennero assorbiti dallo NSDAP.\nIl Partito nazionalsocialista si espanse, nel corso degli anni '20, oltre la propria tradizionale base in Baviera. In effetti la Baviera cattolica e la Vestfalia, insieme con l'operaia \u00abrossa Berlino\u00bb furono sempre le aree elettorali pi\u00f9 deboli per il partito, anche dopo la definitiva ascesa al potere. Le aree dove il supporto al partito fu pi\u00f9 marcato furono quelle rurali e protestanti: Schleswig-Holstein, Meclemburgo, Pomerania e Prussia Orientale. Le aree industriali depresse, come ad esempio la Turingia, furono altres\u00ec importanti roccaforti del voto nazionalsocialista mentre i lavoratori della regione della Ruhr e di Amburgo rimasero fedeli all'SPD, al KPD e al \"Zentrum\" cattolico.\nNorimberga rimase sempre un bastione dell'ideologia nazionalsocialista e, a partire dal 1927, vennero qui tenuti i raduni del partito. Questi raduni divennero presto un'importante vetrina per l'esibizione della potenza paramilitare del partito e contribuirono ad attrarre nuovi simpatizzanti e membri. L'appello nazionalsocialista ebbe maggiori riscontri nella piccola borghesia - agricoltori, impiegati pubblici, insegnanti, piccoli commercianti - che ebbe a subire i maggiori danni dalla devastante inflazione degli anni Venti e che temevano il bolscevismo, e la conseguente espropriazione di beni, pi\u00f9 di ogni altra cosa. Queste classi di piccoli imprenditori furono ricettive al messaggio antisemita di Hitler, vedendo nel \"grande business ebraico\" la fonte dei loro problemi economici. Gli studenti universitari, delusi per non aver partecipato al primo conflitto mondiale, vennero altres\u00ec colpiti dalla retorica radicale dello NSDAP, divenendo un'importante componente di supporto del Partito Nazionalsocialista. Entro il 1929, il partito contava 130.000 iscritti. Nel 1930 vi fu una piccola defezione dal partito; Otto Strasser, fratello di Gregor, decise di uscire dal partito in quanto questo non rispettava pi\u00f9 le regole socialiste. Assieme ad altri 25 colleghi andarono a formare il \"Fronte Nero\" (\"Schwarze Front\").\nNonostante questi punti di forza \u00e8 improbabile che il Partito nazionalsocialista avrebbe mai raggiunto il potere se non fosse stato per la Grande depressione, iniziatasi con il crollo della borsa di Wall Street nell'ottobre 1929. Entro il 1930 la situazione in Germania era precipitata nuovamente con livelli di disoccupazione in costante ascesa e un diffuso fallimento di attivit\u00e0 commerciali. I partiti della Sinistra, l'SPD e il KPD, erano profondamente divisi e incapaci di organizzare un'efficace opposizione. Questo diede ai nazionalsocialisti l'opportunit\u00e0 di incolpare i \u00abfinanzieri giudei\u00bb e i bolscevichi (al soldo degli ebrei) di tutti i disastri della Germania e raccogliere cos\u00ec un ampio spettro di elettori, desiderosi di trovare un \"nemico\" facilmente identificabile, per sfogare la loro rabbia e la loro delusione. Nel corso delle elezioni per il \"Reichstag\" del settembre 1930, lo NSDAP ottenne il 18,3% dei voti e divenne il secondo partito pi\u00f9 grande della Germania, subito dopo quello socialdemocratico dell'SPD.\nHitler dimostr\u00f2 un'incredibile energia nel corso della campagna elettorale, utilizzando tutti i nuovi strumenti tecnologici: la radio e volando in aereo da un capo all'altro della Germania. Essenziale fu inoltre la sostituzione di Strasser con Goebbels a capo della propaganda del partito. Mentre Strasser abus\u00f2 spesso della posizione di capo-propagandista per trasmettere la sua visione di nazionalsocialismo (pi\u00f9 legata a istanze \"sociali\"), Goebbels dimostr\u00f2 una totale lealt\u00e0 a Hitler e lavor\u00f2 unicamente per esaltarne l'immagine. Le elezioni del 1930 cambiarono il panorama politico tedesco indebolendo i partiti nazionalisti tradizionali, il DNVP e il DPV, lasciando lo NSDAP come unica alternativa ai discreditati SPD e \"Zentrum\", il leader del quale, Heinrich Br\u00fcning, guidava un debole governo di minoranza. L'incapacit\u00e0 dei partiti democratici di formare un fronte unito, l'isolamento autoimposto del KPD all'estrema Sinistra e il continuo peggioramento della situazione economica tedesca giocarono insieme a favore di Hitler al quale, considerato leader \"de facto\" dell'opposizione, alcuni grandi industriali, come Fritz Thyssen, cominciarono a versare generosi contributi. Ma non tutti i grandi industriali tedeschi erano a favore dell'estremo nazionalismo dello NSDAP e continuarono ad appoggiare altri partiti conservatori pi\u00f9 tradizionali.\nDurante il 1931 e 1932 la crisi tedesca peggior\u00f2. Nel marzo 1932 Hitler si candid\u00f2 alla carica di Presidente della Repubblica in opposizione a Paul von Hindenburg ottenendo il 30,1% dei voti nella prima tornata che salirono al 36,8% durante il ballottaggio. In questo periodo le SA raggiunsero i 400.000 iscritti e ingaggiarono battaglie di strada con le unit\u00e0 paramilitari socialiste e comuniste (che peraltro combattevano anche tra loro) riducendo molte citt\u00e0 tedesche in uno stato di totale confusione. Paradossalmente, nonostante i nazionalsocialisti fossero i principali istigatori delle violenze di strada, parte dell'appello di Hitler all'elettorato impaurito e demoralizzato fu proprio di riportare la legge e l'ordine in Germania. I tedeschi votarono Hitler principalmente per le promesse di ripresa dell'economia (che vennero fatte senza mai specificare le misure che avrebbe preso una volta al potere), per la promessa di riportare la Germania alla grandezza, di ribellarsi al Trattato di Versailles e di difendere la patria dai comunisti.\nElezioni politiche del 1932.\nAlle elezioni per il \"Reichstag\" tenute nel luglio 1932 lo NSDAP ottenne un ulteriore successo, ottenendo il 37,4% dei voti e divenendo cos\u00ec il partito pi\u00f9 importante della Germania. I 230 seggi conquistati non permisero per\u00f2 allo NSDAP di raggiungere la maggioranza assoluta all'interno del \"Reichstag\" composto da 608 seggi. Insieme il Partito Nazionalsocialista e i comunisti del KPD ottennero il 52% dei voti totali e un'ipotetica maggioranza assoluta. Visto che entrambi i partiti rifiutavano il sistema politico stabilito e rifiutarono di supportare ogni operazione di governo la formazione di un governo di maggioranza risult\u00f2 impossibile. Il risultato fu l'obbligo di governare attraverso decreti legge. Seguendo le direttive di Stalin, il Partito comunista tedesco (KPD) continu\u00f2 a vedere nei socialdemocratici del SPD, chiamati dai comunisti \"social fascisti\", il peggior nemico creando cos\u00ec una grave spaccatura nelle Sinistre e impedendo di fatto ogni efficace contrasto all'ascesa dei nazionalsocialisti. Negli anni successivi l'SPD e il KPD si accusarono vicendevolmente di aver facilitato l'ascesa di Hitler a causa della loro incapacit\u00e0 di trovare un compromesso.\nIl cancelliere Franz von Papen indisse nuove elezioni per il \"Reichstag\" per il novembre 1932 nella speranza di trovare una soluzione all'ingovernabilit\u00e0 del paese. I risultati furono simili a quelli di luglio con i nazisti e i comunisti che ottennero, insieme, oltre il 50% dei voti. Il supporto ai nazionalsocialisti scese per\u00f2 al 33,1% dei voti; questo sugger\u00ec che lo NSDAP avesse ormai raggiunto il suo picco e fosse in fase calante. I nazisti capirono l'essenzialit\u00e0 di conquistare il potere prima che il loro momento fosse passato.\nIn questa fase sarebbe stato possibile creare un fronte unito opposto allo NSDAP ma i campanilismi e gli interessi dei diversi partiti ebbero la meglio. Papen, il suo successore Kurt von Schleicher e il magnate della stampa nazionalista Alfred Hugenberg passarono tutto il mese di dicembre e di gennaio in una serie di intrighi politici cercando di conquistare il potere. Hitler e lo NSDAP si inserirono in questo gioco, consci della necessit\u00e0 di raggiungere quanto prima il potere, e riuscirono a convincere Papen e Hugenberg (entrambi agirono sperando di poter controllare Hitler una volta al potere) della necessit\u00e0 di candidare Hitler alla carica di Cancelliere del \"Reich\" appoggiando la sua nomina presso il Presidente Hindenburg. Il 30 gennaio 1933 Hitler divenne Cancelliere della Germania, alla guida di un gabinetto di coalizione con i nazionalisti di Hugenberg che per il momento contava solo pochi ministri nazionalsocialisti.\nAl potere nel periodo interbellico: 1933-1939.\nUna volta raggiunto il potere Hitler e lo NSDAP operarono in tempi brevissimi per ottenere il controllo assoluto dello stato tedesco ed eliminare i partiti politici avversari. Il 27 febbraio 1933 scoppi\u00f2 un devastante incendio presso la sede del \"Reichstag\". I nazisti, alla ricerca di un pretesto per bandire una crociata anti-bolscevica e rendere illegali i partiti della Sinistra, incolparono dell'accaduto i comunisti arrestando i dirigenti del KPD, chiudendone le sedi e vietandone le manifestazioni. L'incendio venne appiccato da uno squilibrato olandese, Marinus van der Lubbe, che in passato aveva avuto contatti con il Partito comunista ma che si rivel\u00f2 estraneo a complotti. Il Reichstag venne restaurato, ma Hitler dette mandato all'architetto Albert Speer di costruire una nuova cancelleria, la \"Neue Reichskanzlei\", nel cui giardino venne scavato il bunker che vedr\u00e0 le ultime ore di Hitler e del partito. I comizi, invece, venivano tenuti allo Sportpalast.\nHitler colse l'occasione per convincere il Presidente von Hindenburg a firmare un decreto (\"Reichstagsbrandverordnung\", \u00abDecreto dell'incendio del Reichstag\u00bb) che, di fatto, sospendeva la maggior parte dei diritti umani sanciti dalla costituzione della Repubblica di Weimar. Una successiva integrazione permise l'incarcerazione preventiva per tutti i dirigenti comunisti e coloro che in qualche modo fossero ostili al Partito Nazionalsocialista. In questa nuova e favorevole condizione - con gli avversari politici incarcerati oppure in fuga dalla Germania - Hitler si apprest\u00f2 a tenere una nuova tornata elettorale per il marzo 1933 al fine di raggiungere la maggioranza assoluta al \"Reichstag\" e poter cos\u00ec modificare la costituzione. Le elezioni prevedibilmente videro trionfare i lo NSDAP che ottenne il 43,9% dei voti. Insieme con gli alleati nazionalisti del DNVP i fascisti ottennero una maggioranza parlamentare semplice con il 51,8% dei voti.\nIl successivo passo dello NSDAP per l'instaurazione della dittatura (nel quadro di un progetto di \"Gleichschaltung\", normalmente tradotto in \u00abcoordinamento\u00bb) fu l'approvazione del Decreto dei pieni poteri che garantiva a Hitler e al suo gabinetto di governo di promulgare leggi, esautorando di fatto il parlamento dal suo ruolo istituzionale. Il decreto progettava di abolire la separazione del potere esecutivo da quello legislativo, uno dei principi basilari della costituzione repubblicana. In quanto tale esso rappresentava un emendamento della costituzione e necessitava di una maggioranza parlamentare di due terzi. La coalizione nazionalsocialista/nazionalista disponeva solamente della maggioranza semplice e Hitler si adoper\u00f2 per ottenere il supporto del \"Zentrum\" cattolico che accett\u00f2 dopo una serie di garanzie che Hitler fece al suo presidente Ludwig Kaas. I 31 voti del \"Zentrum\", insieme a quelli dei piccoli partiti del ceto medio, quelli dei nazionalisti e quelli dello stesso NSDAP permisero a Hitler di far approvare il decreto, che fu una delle tappe fondamentali nella privazione dei diritti individuali dei cittadini tedeschi. I partiti della Sinistra ovviamente si opposero al decreto; ma il KPD non pot\u00e9 fare nulla con i suoi dirigenti in carcere. Questo lasci\u00f2 al solo SPD il compito di opporsi al decreto, ma i suoi voti non furono sufficienti a bloccarne l'approvazione. Per l'opposizione alla volont\u00e0 di Hitler i socialdemocratici furono il secondo partito tedesco a essere messo fuorilegge (il 22 giugno) e i dirigenti dell'SPD dovettero ripiegare in esilio a Praga.\nIl decreto dei pieni poteri, della durata di quattro anni, dava al governo il potere di promulgare leggi, di stipulare trattati con nazioni straniere e persino di apportare modifiche alla costituzione. Il governo nazionalsocialista non onor\u00f2 le promesse fatte ai partiti alleati e rapidamente li mise fuorilegge come gi\u00e0 aveva fatto con il partito comunista e quello socialdemocratico. Eliminati tutti i partiti esistenti e promulgata una legge che impediva la creazione di nuovi entro il 14 luglio 1933 la Germania divent\u00f2 uno stato a partito unico. Hitler mantenne formalmente il \"Reichstag\" che per\u00f2 serv\u00ec solo ad avallare le decisioni da lui prese. L'altra camera tedesca, il \"Reichsrat\", venne altres\u00ec mantenuta ma perse ogni effettivo potere. I corpi legislativi dei singoli stati seguirono presto lo stesso destino, e il governo centrale assunse la maggior parte dei poteri sia di governo sia legislativi.\nHitler cerc\u00f2 di inglobare anche le confessioni religiose all'interno del regime. Il 23 marzo 1933 le aveva definite \u00abil pi\u00f9 importante fattore\u00bb per il mantenimento del benessere del popolo tedesco. Alla Chiesa Cattolica propose un concordato (\"Reichskonkordat\") tra la Germania e la Santa Sede, che venne firmato il 20 luglio 1933 dal vicecancelliere Franz von Papen e dal cardinale Eugenio Pacelli, futuro papa Pio XII, che all'epoca ricopriva l'incarico di Nunzio apostolico in Germania. Per la confessione Protestante Hitler fond\u00f2 una nuova corrente, denominata Chiesa Protestante tedesca ispirata a principi nazionalisti e di \u00abcristianesimo positivo\u00bb. Questa imposizione fece per\u00f2 sollevare un gruppo di teologi - tra i quali Martin Niem\u00f6ller e Dietrich Bonhoeffer - che condannarono il movimento religioso nazionalista fondando una Chiesa protestante antagonista, la Chiesa Confessionale.\nL'iscrizione alla Giovent\u00f9 hitleriana venne resa obbligatoria e serv\u00ec a formare ideologicamente i giovani tedeschi alle esigenze e aspettative del partito. Nonostante la volont\u00e0 di eliminare la burocrazia \u00abreazionaria\u00bb, e quindi poco propensa a seguire le direttive, il partito si trov\u00f2 in grave difficolt\u00e0 nel trovare al suo interno personale qualificato per ricoprire gli incarichi necessari al funzionamento nello stato. La carriera nell'amministrazione pubblica venne mantenuta e solo gradualmente i pi\u00f9 importanti ruoli vennero ricoperti da membri del partito. In alcuni ruoli oppositori del regime riuscirono a mantenere la loro posizione per un lungo periodo. Ad esempio Johannes Popitz, ministro delle Finanze del pi\u00f9 grande stato tedesco, la Prussia, fino al 1944 e il sottosegretario al Ministero degli Esteri Ernst von Weizs\u00e4cker che protesse diversi gruppi di resistenza all'interno del suo ministero. La \"Wehrmacht\" in un primo momento, mantenendo un'antica tradizione, viet\u00f2 l'affiliazione partitica dei propri membri e rimase cos\u00ec, almeno per alcuni anni, indipendente.\nTuttavia il periodo 1933-39 vide una graduale fusione del Partito Nazionalsocialista e dello stato tedesco, mentre il partito arrogava per s\u00e9 sempre maggior potere a discapito dell'amministrazione statale formata da esperti. Questa ingordigia condusse all'inefficienza e alla confusione nell'amministrazione, soddisfacendo cos\u00ec una delle deliberate politiche negative di Hitler che preferiva frammentare il potere tra molti in competizione tra loro per evitare che qualcuno potesse un giorno scalzarlo dalla sua posizione di leader indiscusso. La sovrapposizione delle competenze amministrative nel tempo condusse a una situazione caotica e decisamente inefficiente. Molti gerarchi del partito, inoltre, scaddero rapidamente nella corruzione, seguendo l'esempio di G\u00f6ring, rubando e incamerando sia propriet\u00e0 statali sia beni appartenuti a ebrei. A causa della corruzione per la met\u00e0 degli anni trenta lo NSDAP era gi\u00e0 un'istituzione gravemente screditata agli occhi del popolo tedesco, anche se questa opinione non tocc\u00f2 direttamente Hitler che rimase al di sopra delle critiche almeno fino al 1943, quando le prime sconfitte militari appannarono anche la sua immagine.\nNel 1934 le SA guidate da R\u00f6hm divennero un grave problema per il partito. La maggior parte dei membri di questa milizia popolare prendevano seriamente il concetto \"socialista\" del nazionalsocialismo e cominciarono presto a richiedere al partito di ampliare gli attacchi oltre che contro i nemici politici e gli ebrei anche contro il sistema capitalista. Inoltre R\u00f6hm immaginava le SA come il nuovo esercito popolare della Germania \u00abrivoluzionaria\u00bb che avrebbe dovuto prendere il posto del vecchio esercito guidato dal corpo aristocratico degli ufficiali. L'esercito rappresentava in quegli anni l'unica istituzione ancora in grado di contrastare l'ascesa nazionalsocialista e fece capire chiaramente a Hitler che non avrebbe tollerato intrusioni nella sua sfera di competenze. Infine le SA trovavano che la \u00abrivoluzione\u00bb nazionalsocialista non fosse stata portata a termine compiutamente e si riproponevano una \u00abseconda rivoluzione\u00bb ancor pi\u00f9 radicale. Tale visione socialista avrebbe rischiato di danneggiare gli interessi dell'industria, allora impegnata, spronata da Hitler stesso, a supportare il rapido riarmo della Germania.\nNonostante la minaccia rappresentata dalle SA agli interessi di Hitler egli stent\u00f2 in un primo tempo ad agire, forse in ricordo della lunga militanza di R\u00f6hm nel partito e dell'antica amicizia che li legava; R\u00f6hm era uno dei pochissimi che poteva permettersi il \"du\" (\u00abtu\u00bb) invece che il pi\u00f9 formale \"sie\" (\u00ablei\u00bb) nei confronti di Hitler. R\u00f6hm aveva per\u00f2 altri nemici nel partito, desiderosi di assumere ruoli sempre pi\u00f9 importanti eliminando un pericoloso concorrente. Tra questi spiccavano Hermann G\u00f6ring e Heinrich Himmler; quest'ultimo sfrutt\u00f2 la Gestapo e il Sicherheitsdienst (SD), le polizie politiche segrete da lui dirette, per montare artificiosamente le \"prove\" di un presunto complotto ordito dai vertici delle SA teso al rovesciamento di Hitler. Queste prove - nella quasi totalit\u00e0 false - convinsero Hitler ad agire e il 30 giugno 1934 le SS guidate da Himmler compirono una sanguinosa purga (passata alla storia con il nome di \u00abNotte dei lunghi coltelli\u00bb) ai danni delle SA: R\u00f6hm e i suoi pi\u00f9 stretti collaboratori vennero uccisi e si colse l'occasione per eliminare anche altri \u00abelementi indesiderabili\u00bb che, in passato, avevano ostacolato il partito. Il numero dei morti non \u00e8 mai stato accertato con precisione ed \u00e8 variabile tra le 77 vittime ufficiali a 600-700.\nLa purga serv\u00ec a lanciare Heinrich Himmler e le sue disciplinate e fedeli SS come nuovo braccio esecutivo dello NSDAP, mentre le turbolente SA, pur non venendo ufficialmente disciolte, mantennero un ruolo puramente rappresentativo. La comunit\u00e0 industriale si sent\u00ec rassicurata e rapidamente si riconcili\u00f2 con il regime. L'esercito si sent\u00ec altres\u00ec rassicurato e il ministro della Difesa, generale Werner von Blomberg, pur non essendo fascista volle riconoscere a Hitler la propria stima facendo giurare all'esercito fedelt\u00e0 non pi\u00f9 alla nazione ma direttamente nelle mani di Hitler, in qualit\u00e0 di \"f\u00fchrer\" dello stato. Questi eventi rafforzarono ulteriormente la posizione dei nazionalsocialisti sfumando ulteriormente le distinzioni tra partito e stato, anche se l'indipendenza della burocrazia statale non venne mai, nonostante gli sforzi compiuti, eliminata completamente.\nUn effetto meno visibile della purga, che venne poco percepito all'epoca ma probabilmente rientrava nei progetti di Hitler, fu di focalizzare le energie del partito non pi\u00f9 su aspetti sociali (come desiderato dalle SA) ma sui \u00abnemici razziali\u00bb della Germania. Da questo momento il NSDAP abbraccia implicitamente il capitalismo e si prefigura come un'ideologia prettamente di destra, abbandonando ogni ipotesi rivoluzionaria e quindi rimanendo \"socialista\" solo nel nome. Questo come pegno ai poteri economici internazionali che l'avevano sostenuto finanziariamente nell'ascesa al potere.\nLa persecuzione del \u00abnemico giudaico\u00bb culmin\u00f2 con le leggi razziali di Norimberga approvate nel settembre 1935 durante l'annuale congresso del partito. Le leggi di Norimberga bandirono di fatto gli ebrei da ogni aspetto della vita sociale tedesca, privandoli della cittadinanza, dalla maggior parte delle professioni e della possibilit\u00e0 di sposarsi con \u00abariani\u00bb. Dopo una breve pausa nelle persecuzioni antisemite dovuta in parte alle Olimpiadi del 1936 organizzate dalla Germania, i nazionalsocialisti nel novembre 1938 tornarono all'attacco organizzando un pogrom che verr\u00e0 sarcasticamente ricordato come \"Kristallnacht\", Notte dei cristalli, dalle vetrine infrante dei negozi di propriet\u00e0 di ebrei. Nel corso del pogrom persero la vita almeno 100 ebrei, 30.000 vennero inviati nei campi di concentramento, vennero incendiate oltre 1.400 sinagoghe e devastati 7.500 negozi. Questa prima massiccia \"operazione\" soddisfece temporaneamente l'ala radicale antisemita del partito fino al 1942 quando prese il via l'operazione eufemisticamente chiamata \u00absoluzione finale della questione ebraica\u00bb che implic\u00f2 il genocidio sistematico del popolo ebraico effettuato presso i campi di sterminio.\nParadossalmente, pi\u00f9 il regime confermava il suo controllo sulla societ\u00e0 tedesca, meno importante lo NSDAP risultava nella struttura di governo hitleriana. Il governo di Hitler fu dispotico e personalizzato; la posizione dei suoi subordinati come Himmler e Goebbels dipese dal favore di Hitler e dalla loro capacit\u00e0 di interpretare i suoi desideri piuttosto che dalle loro posizioni nominali all'interno del partito. A differenza della contemporanea Unione Sovietica staliniana il Partito Nazionalsocialista non possedeva alcun potere esecutivo, nessun Politburo, Commissione Centrale o Congresso di partito. La cancelleria del Partito, guidata da Rudolf Hess avrebbe dovuto, in teoria, guidare le decisioni del partito, ma in effetti non ebbe mai nessun reale potere e lo stesso Hess risult\u00f2 una figura marginale all'interno dello NSDAP. Dopo il \"folle\" volo in Gran Bretagna effettuato da Hess nel 1941 alla ricerca di un improbabile pace con gli inglesi, la direzione della cancelleria del Partito venne assunta da Martin Bormann che riusc\u00ec a far riguadagnare parte del potere allo NSDAP. Questo avvenne per\u00f2 principalmente per l'alta opinione di Hitler nei confronti di Bormann che nell'ombra ag\u00ec come suo segretario politico. Il vero potere nel \"Terzo Reich\" rimase sempre nelle mani di Hitler stesso, delle SS di Himmler e del ministero della Propaganda del Dottor Goebbels.\nPeriodo bellico e disfatta: 1939-1945.\nCon lo scoppio, nel 1939, del secondo conflitto mondiale, specialmente dopo le prime sconfitte del 1941 e la defezione di Hess, il partito riguadagn\u00f2 parte della sua influenza. Con Hitler sempre pi\u00f9 concentrato in questioni militari e senza che nessuno disponesse del potere necessario a seguire quelle civili, l'amministrazione civile raggiunse quasi il collasso, rendendo lo Stato tedesco inefficiente e disorganizzato. In questa congiuntura i \"Gauleiters\" del partito, quasi tutti appartenenti alla vecchia guardia nazionalsocialista e fanaticamente fedeli alla persona di Hitler, assunsero sempre pi\u00f9 potere nell'amministrazione civile gestendo il razionamento alimentare, il lavoro, l'assegnazione degli alloggi, la protezione antiaerea e rilasciando l'elevato numero di permessi e documenti necessari ai cittadini tedeschi per praticamente ogni aspetto della vita e del lavoro. I \"Gauleiters\" funsero insomma da tramite locale tra i cittadini e lo stato centralizzato e inefficiente. In questo periodo inoltre pretesero l'eliminazione degli ebrei rimasti in Germania giustificando le azioni ai loro danni con la mancanza di abitazioni nelle citt\u00e0 tedesche dovuta ai bombardamenti alleati. Con l'avvicinarsi delle armate alleate al suolo tedesco i \"Gauleiters\" assunsero spesso la direzione dell'estrema resistenza: la prolungata difesa di Breslavia a opera di Karl Hanke \u00e8 un significativo esempio. Nel 1945 a Berlino i ragazzi della Giovent\u00f9 hitleriana, guidati dal loro fanatico leader Artur Axmann, combatterono e morirono in gran numero nella vana speranza di fermare le armate sovietiche.\nL'esercito tedesco fu l'ultima organizzazione a soccombere al regime, e anche in questo caso solo in maniera parziale. La \"Reichswehr\", storicamente apolitica, anche dopo la trasformazione in \"Wehrmacht\" viet\u00f2 ai suoi soldati di appartenere al partito fino al 1939. I nazionalsocialisti in et\u00e0 militare spesso optarono di entrare nelle Waffen-SS, un vero e proprio esercito parallelo delle SS di Himmler. Ma nel 1938 sia il ministro della Difesa Blomberg sia il capo di Stato Maggiore Werner von Fritsch vennero rimossi dai loro incarichi a seguito di una serie di scandali - in parte organizzati dallo stesso Hitler. Hitler si nomin\u00f2 ministro della Difesa e i nuovi leader dell'esercito, i generali Franz Halder e Walther von Brauchitsch si dimostrarono sottomessi al suo volere e incapaci di reagire alle mire espansionistiche del \"f\u00fchrer\". Solo nel 1938, durante la crisi cecoslovacca, Halder cerc\u00f2 di rimuovere Hitler dal potere con un colpo di Stato per il timore di un disastro dovuto all'impreparazione dell'esercito tedesco.\nTali timori e propositi di rovesciamento del regime si riproposero, senza concretizzarsi, l'anno successivo in vista dell'invasione della Polonia. Solo dopo il 1939 il divieto di appartenere al partito imposto dall'esercito venne rimosso e numerosi ufficiali, tra i quali spiccarono Walter von Reichenau e Walter Model, poterono dimostrare liberamente il loro fanatismo politico. Fino al 1944 i militari non fecero nessun serio tentativo di rovesciare Hitler, nonostante la situazione bellica sempre pi\u00f9 disperata. Il 20 luglio 1944 un complotto di alcuni ufficiali cerc\u00f2 senza successo di assassinare Hitler. I cospiratori per\u00f2 non ebbero il pieno supporto del corpo ufficiali tedesco e vennero brutalmente perseguiti e uccisi nei mesi successivi. La Marina tedesca rimase sempre fedele a Hitler e il suo comandante, il grandammiraglio Karl D\u00f6nitz, venne designato successore di Hitler.\nEntro il 1945 le differenze tra regime e Partito Nazionalsocialista erano ormai inesistenti. Quando le armate tedesche si arresero nel maggio 1945 e lo Stato tedesco cess\u00f2 di esistere, lo NSDAP, nonostante gli 8,5 milioni di membri e la diffusa struttura nazionale, cess\u00f2 altres\u00ec di esistere. I membri pi\u00f9 fanatici del partito decisero di suicidarsi, abbandonarono la Germania o vennero arrestati. I molti che erano entrati nel partito per motivi d'interesse (o semplicemente per poter lavorare) bruciarono le loro tessere e cercarono di reinserirsi nella societ\u00e0 tedesca nel pi\u00f9 breve tempo possibile. Nell'ultimo periodo del conflitto il concetto di nazionalsocialismo era ormai ridotto a poco pi\u00f9 che alla fedelt\u00e0 ad Adolf Hitler e la sua morte liber\u00f2 i membri del partito dal vincolo del giuramento alla sua persona e dalla volont\u00e0 di far rinascere lo NSDAP. Nel suo testamento politico Hitler nomin\u00f2 come Presidente del Reich il grandammiraglio Karl D\u00f6nitz e, come Cancelliere del Reich Joseph Goebbels. Lo NSDAP venne messo ufficialmente al bando dagli Alleati nel corso del Processo di Norimberga e negli anni immediatamente successivi al conflitto ebbe luogo una vasta opera di denazificazione per rimuovere dalla societ\u00e0 tedesca tutti coloro che avevano avuto a che fare con il regime. Entro il 1949 nella Germania occidentale il nazionalsocialismo si poteva dire completamente estirpato. In Germania orientale le nuove autorit\u00e0 comuniste presero presto la loro rivincita sulle persecuzioni sofferte in passato e la sopravvivenza di ogni forma di fascismo risult\u00f2 addirittura impensabile.\nA partire dal 1949 sono avvenuti diversi tentativi di organizzare partiti ultranazionalisti in Germania, anche se nessuno ha utilizzato apertamente simboli e slogan dello NSDAP; come correttamente notano i tedeschi esistono molti pi\u00f9 partiti di ispirazione fascista negli Stati Uniti e in Russia piuttosto che in Germania. Il \"Deutsche Reichspartei\" (\u00abPartito del Reich Tedesco\u00bb, abbreviato in DRP), formato da numerosi nazionalsocialisti, ottenne cinque seggi nel primo \"Bundestag\" eletto nel 1949. Nei primi anni sessanta il presidente del DRP Adolf von Thadden si rese conto che il partito non aveva futuro e lo dissolse nel 1964.\nCongressi.\nCongressi svolti durante il periodo 1923-1938:\nSedi del NSDAP.\nSegue la lista degli edifici utilizzati come sede del partito:"}
{"id": "2064651", "revid": "287204", "url": "https://it.wikipedia.org/wiki?curid=2064651", "title": "Le cose della vita (Vittorio Messori)", "text": "Le cose della vita \u00e8 un saggio dello scrittore e giornalista italiano Vittorio Messori.\nContenuto.\nCon questo terzo volume l'autore conclude la pubblicazione di buona parte del materiale della rubrica \"Vivaio\", apparsa sul quotidiano cattolico Avvenire dal maggio 1987 sino alla fine del 1992. Al materiale tratto dalla rubrica, Messori ha fatto seguire alcuni pezzi tra i moltissimi pubblicati nei primi anni novanta su vari giornali e riviste, procedendo a una drastica selezione e scegliendo ci\u00f2 che gli sembrava pi\u00f9 interessante. Sono raccolti 147 articoli."}
{"id": "2064653", "revid": "298229", "url": "https://it.wikipedia.org/wiki?curid=2064653", "title": "Federazione cestistica di Gibilterra", "text": "La Gibraltar Amateur Basket Ball Association \u00e8 l'ente che controlla e organizza la pallacanestro a Gibilterra.\nLa federazione controlla inoltre la selezione di pallacanestro di Gibilterra. Ha sede a Gibilterra e l'attuale presidente \u00e8 John Goncalves.\n\u00c8 affiliata alla FIBA dal 1985 e organizza il campionato di pallacanestro di Gibilterra."}
{"id": "2064654", "revid": "61051", "url": "https://it.wikipedia.org/wiki?curid=2064654", "title": "Radice alare", "text": "La radice alare \u00e8 la giunzione tra ala e fusoliera, ovvero la zona dei velivolo ad ala fissa dove le due componenti sono connesse. Mentre l'identificazione della radice alare \u00e8 intuitiva nei velivoli ad ala posizionata alta media o bassa, la stessa non \u00e8 altrettanto facile da riconoscere in presenza di ala alta a parasole.\nLa radice alare \u00e8 la parte dell'ala che di solito porta il pi\u00f9 alto carico di flessione in volo ed in fase di atterraggio. Spesso sono dotate di carenature per ridurre i vortici generati dal flusso d'aria che scorre tra l'ala e la fusoliera.\nLa parte opposta della radice alare \u00e8 denominata estremit\u00e0 alare."}
{"id": "2064656", "revid": "287204", "url": "https://it.wikipedia.org/wiki?curid=2064656", "title": "Bandiera di Turks e Caicos", "text": "La bandiera di Turks e Caicos fu adottata il 7 novembre 1968.\nSi tratta di una Blue Ensign, al pari di molti altri territori britannici d'oltremare, con lo stemma di Turks e Caicos sul lato al vento.\nLa Red Ensign \u00e8 invece utilizzata dalla marina mercantile."}
{"id": "2064658", "revid": "1571097", "url": "https://it.wikipedia.org/wiki?curid=2064658", "title": "The Goonies 'R' Good Enough", "text": "The Goonies 'R' Good Enough \u00e8 una canzone pop rock, del 1985; scritta da Cyndi Lauper, Stephen Broughton Lunt e A. Stead. come tema principale, per la colonna sonora del film \"I Goonies\"; ed interpretata da Cyndi Lauper.\nNel 1985 Cyndi Lauper fa il suo debutto cinematografico per pochissimi secondi nel film di Richard Donner e Steven Spielberg: si fa notare per un cameo in cui canta \"The Goonies 'R' Good Enough\". Il film che in Italia \u00e8 uscito nel 1985 come \"I Goonies\", \u00e8 stato interpretato da Sean Astin e Josh Brolin.\nPer motivi di copyright il titolo della canzone, subito dopo la parola \"The Goonies\", viene marcato dalle lettere TM; questo sta ad indicare che \"The Goonies\" \u00e8 un marchio registrato. \"The Goonies 'R' Good Enough\" al di fuori della colonna sonora e del singolo, viene reintitolato come \"(The Goonies 'R') Good Enough\". Inoltre, sull'EP \"The Best Remixes\", pubblicato in Giappone nel 1989, il titolo della canzone viene rinominato come \"Good Enough\".\nDescrizione.\nPer promuovere il film, \"The Goonies 'R' Good Enough\" viene pubblicato come singolo su vinile da 45 giri e 78 giri.\nSul lato B del 45 giri c'\u00e8 \"What a Thrill\", un'altra canzone che Cyndi Lauper interpreta per la colonna sonora de \"I Goonies\" ma che costituisce un episodio decisamente minore nell'ambito del film ed in generale, un episodio tra i meno riusciti all'interno della sua discografia.\nNel 78 giri ci sono 2 versioni remixate di \"The Goonies 'R' Good Enough\". La versione \"Dance Re-Mix\" viene utilizzata anche nella seconda parte del video \"The Goonies 'R' Good Enough\".\nVideo musicale.\nPer \"The Goonies 'R' Good Enough\" vengono realizzati due videoclip, collegati l'uno all'altro.\nLa trama \u00e8 vagamente ispirata a quella del film e vede molti protagonisti di wrestling: Andr\u00e9 The Giant, Captain Lou Albano, \"Rowdy\" Roddy Piper, Wendy Richter, The Fabulous Moolah, The Iron Sheik, Nikolai Volkoff e Freddie Blassie. Presente nel cast del video c'\u00e8 anche un giovane Steven Spielberg, alcuni attori de \"I Goonies\" (tranne Kerri Green, Anne Ramsey, Joe Pantoliano, Robert Davi e John Matuszak ed altri); le Bangles che in questo video hanno il ruolo dei pirati. Un'altra protagonista, da non dimenticare, \u00e8 la mamma di Cyndi Lauper gi\u00e0 presente nei video di \"Girls Just Want To Have Fun\", \"Time After Time\" e \"She Bop\".\nIl videoclip si suddivide in una \"Part I\" e una \"Part II\": entrambe le parti costituiscono una specie di Primo Tempo e Secondo Tempo, con la vicenda che resta momentaneamente in sospeso in un punto cruciale. Nella prima parte del videoclip la canzone \"The Goonies 'R' Good Enough\" viene adattata alla durata di 7 minuti e 20 secondi; mentre nella seconda parte del video, che dura quasi 5 minuti e 26 secondi, viene usata la versione \u00ab\"Dance Re-Mix\"\u00bb, presente sia nel 78 giri del singolo \"The Goonies 'R' Good Enough\" e dal 1989 pubblicata anche nell'EP \"The Best Remixes\"."}
{"id": "2064660", "revid": "287204", "url": "https://it.wikipedia.org/wiki?curid=2064660", "title": "Federazione cestistica della Grecia", "text": "La Hellenic Basketball Federation (acronimo EOK; greco \"\u0395\u03bb\u03bb\u03b7\u03bd\u03b9\u03ba\u03ae \u039f\u03bc\u03bf\u03c3\u03c0\u03bf\u03bd\u03b4\u03af\u03b1 \u039a\u03b1\u03bb\u03b1\u03b8\u03bf\u03c3\u03c6\u03b1\u03af\u03c1\u03b9\u03c3\u03b7\u03c2 (\u0395\u039f\u039a)\") \u00e8 l'ente che controlla e organizza la pallacanestro in Grecia.\nLa federazione controlla inoltre la nazionale di pallacanestro della Grecia. Ha sede ad Atene e l'attuale presidente \u00e8 Giorgos Vassilakopoulos.\n\u00c8 affiliata alla FIBA dal 1932 e organizza il campionato di pallacanestro greco."}
{"id": "2064664", "revid": "827882", "url": "https://it.wikipedia.org/wiki?curid=2064664", "title": "Marc Gilbert", "text": "Nato a Strasburgo nel 1934 da una famiglia di commercianti di origini ebraiche, gi\u00e0 nel 1963 inizi\u00f2 una collaborazione con \"Le Nouvel Observateur\" e nel 1970 fu chiamato per una trasmissione alla radio dall'emittente RTL. Dopo alcune trasmissioni televisive occasionali, condusse, dal 1971 al 1974, sul canale francese ORTF, \"Italiques\". La musica del programma era di Ennio Morricone e le scenografie di Jean-Michel Folon.\nBiografia.\nFiglio del commerciante J\u00e9r\u00f4me L\u00e9vy e di Yvonne Metzger, Originari di Ringendorf e di Duppigheim in Alsazia, i suoi genitori possedevano delle stalle nel centro di Strasburgo. Tutto venne requisito dai nazisti a causa delle leggi razziali durante la seconda guerra mondiale. La sua famiglia fu costretta a fuggire verso Saumur, quindi a Lione e lui a cambiare il proprio nome in \"Alfred Jost\". Resta nascosto per due anni in un collegio cattolico. Dopo la guerra, i suoi genitori si vedono affidare la propriet\u00e0 dello shofar della sinagoga di Ringendorf. Nel 1953 studia per un anno medicina a Besan\u00e7on. Nel 1954, incontra Suzanne Ducretet, impiegata alla Lip, di cui ha un bambino nel 1955, Fabrice Barbier.\nGiornalista.\nTorna a Lione, ricomincia gli studi di medicina e diventa giornalista. A Parigi nel 1963 cura la rubrica \"La nostra epoca\" di Nouvel Observateur che era alla ricerca di un giornalista scientifico. Sostiene l'energia nucleare, le nuove tecnologie e l'esplorazione spaziale. Scrive anche per la rivista statunitense \"LIFE\". Commenta in diretta su RTL l'epopea del giro della luna con il razzo Apollo 13.\nProduttore.\nDiventa produttore televisivo e presentatore della trasmissione \"Italiques\" dal 1971 al 1974 con una striscia animata realizzata da Jean-Michel Folon in apertura e chiusura delle trasmissioni. Nel 1973, sposa Laurence de Cambronne, giornalista di \"Paris Match\" e redattrice principale aggiunto alla rivista \"Elle\". Hanno due bambini, Jeremy e Alexandre.\nPolitica.\nNel 1977, per il 60 Anniversario della Rivoluzione russa, intervista, per Le Figaro, Helmut Sonnenfeldt, germania-stati uniti d'america politico, agente diplomatico con Henry Kissinger. Nel 1979 diventa segretario generale dell'Istituto francese per le relazioni internazionali (IFRI). Muore Il 6 novembre 1982 a \u00c9tretat."}
{"id": "2064666", "revid": "287204", "url": "https://it.wikipedia.org/wiki?curid=2064666", "title": "Tomasz Kesicki", "text": ""}
{"id": "2064668", "revid": "599013", "url": "https://it.wikipedia.org/wiki?curid=2064668", "title": "Chuck Darling", "text": ""}
{"id": "2064670", "revid": "110157", "url": "https://it.wikipedia.org/wiki?curid=2064670", "title": "Aina Diversi", "text": "Biografia.\nAppassionata di musica, inizia a comporre i primi testi; a Roma riesce a proporli a Sergio Bardotti, che in quel periodo lavora per la ARC e che li fa incidere ad artisti come i Rokes e Patty Pravo.\nNel 1967 scrive il suo testo pi\u00f9 noto, quello per la cover della canzone \"Holy cow\" (letteralmente \"mucca sacra\"), scritta da Allen Toussaint e portata al successo da Lee Dorsey: la Diversi si stacca del tutto dalle parole originali e con \"Qui e l\u00e0\", incisa dalla Pravo, oltre a scrivere un successo tra i pi\u00f9 noti della cantante veneta rappresenta anche in modo efficace quello che \u00e8 lo stile di vita beat.\nAnche se, sul disco, \"Qui e l\u00e0\" \u00e8 il lato B di \"Sto con te\", viene scelta per il riuscito connubio tra testo e musica per la promozione, e partecipa al Cantagiro 1967 e a Canzonissima nell'autunno dello stesso anno.\nAina Diversi si laurea in lingue e letterature straniere nel 1969 alla facolt\u00e0 di magistero dell'Universit\u00e0 di Bologna, e successivamente si ritira dall'attivit\u00e0.\nLe principali canzoni scritte da Aina Diversi.\nAbbiamo indicato solo il primo interprete, gli autori della musica e gli eventuali collaboratori al testo."}
{"id": "2064677", "revid": "287204", "url": "https://it.wikipedia.org/wiki?curid=2064677", "title": "Dicono che \u00e8 risorto", "text": "Dicono che \u00e8 risorto \u00e8 un saggio dello scrittore e giornalista italiano Vittorio Messori.\nContenuto.\nIn questo libro l'autore, dopo l'inchiesta sulla Passione e Morte di Ges\u00f9 confluita nel libro \"Pat\u00ec sotto Ponzio Pilato?\", svolge un'indagine sulla storicit\u00e0 della Risurrezione."}
{"id": "2064678", "revid": "125710636", "url": "https://it.wikipedia.org/wiki?curid=2064678", "title": "Bialetti Industrie", "text": "Bialetti Industrie S.p.A \u00e8 un'azienda italiana specializzata nella produzione di caffettiere, piccoli elettrodomestici e strumenti di cottura con i marchi Bialetti, Aeternum, Rondine e Cem (in Turchia).\n\u00c8 quotata alla Borsa di Milano dove \u00e8 presente nell'\u00edndice FTSE Italia Small Cap.\nStoria.\nIl Gruppo nasce nel 1998 in seguito alla fusione delle aziende Rondine Italia di Coccaglio (BS), produttrice di pentole in alluminio, e la Alfonso Bialetti &amp; C. di Crusinallo (VB), produttrice di caffettiere, che era stata rilevata nel 1993 proprio dall'azienda bresciana della famiglia Ranzoni.\nA partire dal 2000 il Gruppo si espande acquisendo diverse aziende e marchi dello stesso settore, come \"Pres-metal Casalinghi\" e \"Gb-Guido Bergna\" (2001).\nNel 2005, rileva la Girmi, nota azienda italiana produttrice di piccoli elettrodomestici, e la \"CEM\", azienda leader in Turchia nella produzione e commercializzazione di strumenti per la cottura. L'anno successivo acquisisce \"Aeternum\", marchio italiano della produzione in \"acciaio\".\nNel 2007 la Bialetti Industrie fa il suo ingresso nella Borsa Italiana. Quell'anno l'azienda \u00e8 leader nel mercato italiano delle caffettiere con una quota del 74% e in quello degli strumenti per la cottura con il 26%., con una buona presenza anche nei mercati europeo e mondiale. Distribuisce i propri prodotti con i marchi \"Bialetti\", \"Rondine\", \"Girmi\", \"Aeternum\" e \"CEM\".\nFino al 2009 la produzione avviene in cinque stabilimenti: 2 in Italia (Coccaglio, Crusinallo) e 3 all'estero (India, Romania e Turchia). Nel 2010 l'azienda vende a gestori locali lo stabilimento indiano, tenendone per\u00f2 il controllo a livello commerciale, e, nello stesso anno, viene chiuso lo storico stabilimento Bialetti di Crusinallo per spostare la produzione nell'Europa orientale.\nNel 2015 cede il marchio Girmi a Trevidea. L'azienda, che ha deciso di aprire negozi monomarca all'interno dei centri commerciali e di produrre anche caff\u00e8 in capsule per far fronte alla concorrenza, entra in sofferenza e deve effettuare un aumento di capitale dopo avere siglato alla fine del 2014 un'intesa con le banche sull'indebitamento.\nLa strategia non sembra dare risultati positivi. Nel 2017, di fronte anche ad un calo delle vendite delle caffettiere del 5,3%, il bilancio del Gruppo Bialetti, che registra un indebitamento finanziario di 78,2 milioni di euro di fronte a un patrimonio netto di 8,8 milioni, mostra ricavi per 176,8 milioni (con un calo dell'1,8%) e una perdita di 5 milioni rispetto all'utile di 2,7 milioni ottenuto nel 2016. Entro giugno 2018 la propriet\u00e0 deve inoltre rinegoziare con le banche l'accordo sul debito scaduto a fine 2017. La societ\u00e0 di revisione Kpmg ha sostenuto l'impossibilit\u00e0 di esprimere un giudizio sul bilancio per le incertezze legate alla continuit\u00e0 aziendale. In Borsa il titolo della societ\u00e0 \u00e8 pi\u00f9 volte rinviato al ribasso. Dal 2007, anno della quotazione, ha perso circa l'80%.\nNell'ottobre 2018 la societ\u00e0 annuncia che il fondo americano Och-Ziff Capital avrebbe investito nell'azienda una quarantina di milioni nell'ambito di una ristrutturazione del debito, partecipando ad un aumento del capitale e ottenendo il 25%. E chiede al tribunale di Brescia di ottenere il decreto di ammissione anticipata ai benefici previsti dall'articolo della legge fallimentare in merito agli accordi di ristrutturazione del debito. Nei primi mesi del 2019 entra a far parte dell'azienda il nuovo CFO Alessandro Matteini. Gli accordi di ristrutturazione sono omologati dal tribunale bresciano nell'aprile 2019 dopo che l'azienda aveva chiuso il 2018 con un drastico peggioramento della situazione finanziaria: ricavi in calo a 126,3 milioni, Ebitda negativo, perdita aumentata a 48,5 milioni. In novembre, dopo la nomina di Egidio Cozzi nel ruolo di amministratore delegato e l'avvio di un nuovo piano industriale, viene varato un aumento di capitale per raccogliere 6,6 milioni di euro e cercare di evitare il fallimento dell'azienda che ha nel settembre 2019 un indebitamento di 120,5 milioni.\nStabilimenti.\nNel 2018 gli stabilimenti produttivi sono tre: a Coccaglio (produzione di capsule in alluminio a partire dal 2012); a Ploie\u0219ti in Romania (componenti di base e prodotti finiti per le caffettiere); a \u0130zmit in Turchia (strumenti di cottura in alluminio antiaderente, ceramici e smaltati). Nello stabilimento turco \u00e8 stato ridotto il numero dei dipendenti nei primi mesi del 2018.\nAzionariato.\nL'azionariato comunicato alla Consob \u00e8 il seguente:"}
{"id": "2064681", "revid": "767487", "url": "https://it.wikipedia.org/wiki?curid=2064681", "title": "Stemma di Turks e Caicos", "text": "Lo stemma di Turks e Caicos fu adottato nel 1965.\nEsso consiste di uno scudo di colore giallo contenente una conchiglia, un'aragosta e un cactus. Lo scudo \u00e8 sostenuto da due fenicotteri rosa posti alla sinistra e alla destra dello stesso. Sulla sommit\u00e0 \u00e8 un elmo con sopra un pellicano, avvolto da due piante di agave sisalana, come simbolo dell'industria della corda.\nLo scudo giallo con la conchiglia, l'aragosta e il cactus \u00e8 presente anche sulla bandiera."}
{"id": "2064682", "revid": "212348", "url": "https://it.wikipedia.org/wiki?curid=2064682", "title": "Maximilian Alexander Philipp zu Wied-Neuwied", "text": ""}
{"id": "2064683", "revid": "287204", "url": "https://it.wikipedia.org/wiki?curid=2064683", "title": "Pat\u00ec sotto Ponzio Pilato?", "text": "Pat\u00ec sotto Ponzio Pilato? \u00e8 un saggio dello scrittore e giornalista italiano Vittorio Messori.\nContenuto.\nIn questo libro l'autore svolge un'indagine sulla storicit\u00e0 dei Vangeli, concentrandosi sugli ultimi giorni della vita di Ges\u00f9 prima della sua crocifissione."}
{"id": "2064685", "revid": "767487", "url": "https://it.wikipedia.org/wiki?curid=2064685", "title": "Silvia Coleman", "text": "Silvia Coleman \u00e8 un gruppo discografico che rientra nell'ambito della dance degli anni novanta.\nDietro lo pseudonimo vi erano Alessandro Gilardi, Claudio Varola, Michele Comis gi\u00e0 attivi con il gruppo U.s.u.r.a., Giordano Trivellato ed il produttore Walter Cremonini.\nStoria.\nNel 1991 \u00e8 stato pubblicato il singolo d'esordio, \"Into the Night (Taira Taira)\", seguito nel 1992 dal brano \"Get On Up\". Nel 1993 esce \"Allright\", che nel giro di poco tempo diventa un brano riempipista. Maggiore successo venne ottenuto dai singoli \"All Around the World\" e \"Take My Breath Away\", usciti nel 1994, che hanno raggiunto rispettivamente la diciassettesima e la diciottesima posizione della classifica italiana dei singoli.\nIn seguito \u00e8 stato pubblicato anche il singolo \"Feeling Now the Music\".\nI brani musicali incisi sotto lo pseudonimo \"Silvia Coleman\" sono stati inseriti in un'ottantina di raccolte musicali di genere dance."}
{"id": "2064689", "revid": "729019", "url": "https://it.wikipedia.org/wiki?curid=2064689", "title": "Battaglia di Chibi", "text": "La battaglia di Chibi (), o battaglia delle Scogliere Rosse, fu una battaglia decisiva combattuta alla fine della dinastia Han, circa dodici anni prima l'inizio del periodo dei Tre Regni nella storia della Cina. Fu combattuta nell'inverno del 208 fra l'Impero Cinese della dinastia Han e l'esercito dei \"signori della guerra\" Liu Bei e Sun Quan.\nNel 208 infatti iniziarono una campagna contro i rivali del sud che sfoci\u00f2 nella battaglia di Chibi, uno degli avvenimenti pi\u00f9 famosi della storia militare cinese. L'esercito imperiale era sotto il comando del generale, ed effettivo detentore del potere imperiale, C\u00e1o C\u0101o che confidava nella vittoria per la propria schiacciante superiorit\u00e0 numerica.\nNon si hanno resoconti precisi riguardo allo svolgimento della battaglia, tuttavia si sa che il comandante Zhou Yu riusc\u00ec a disperdere le forze di Cao Cao in una serie di battaglie sull'acqua, utilizzando con sapienza il fuoco, e affrontandone le forze superiori a piccoli gruppi che riusciva a sopraffare facilmente: fu la disfatta e i sopravvissuti dell'esercito di Cao Cao furono messi in rotta.\nRiferimenti culturali.\nLa battaglia viene descritta nei capitoli 49-50 de \"Il romanzo dei Tre Regni\", (semplificato \u4e09\u56fd\u6f14\u4e49, pinyin S\u0101ngu\u00f3 y\u01ceny\u00ec) scritto da Luo Guanzhong.\nL'attuale citt\u00e0 di Chibi, nello Hubei, era precedentemente chiamata Puqi. Nel 1998, il Consiglio di Stato ha approvato di ribattezzare la citt\u00e0 in onore della battaglia della Roccia Rossa. Alcuni festival culturali ospitati dalla citt\u00e0 hanno incrementato drasticamente il turismo. Nel 1983, \u00e8 stata costruita una statua di Su Shi, illustre poeta di epoca Song, presso il sito \"Rocce Rosse di Su Dongpo\" a Huangzhou, in onore del suo fu riguardante la Roccia Rossa.\nAlcuni videogiochi basati sul periodo dei Tre Regni (come la serie Dynasty Warriors, Sangokushi Koumeiden, Destino di un Imperatore e Kessen II) hanno una sceneggiatura che include la battaglia della Roccia Rossa. Altri giochi la hanno proprio come tema principale: in particolare si tratta di giochi famosi in Asia, come la versione giapponese originale di Warriors of Fate e .\nAlla storica battaglia \u00e8 anche ispirato il film del 2008 \"La battaglia dei tre regni\", diretto da John Woo, che ha avuto un enorme successo ai botteghini cinesi."}
{"id": "2064690", "revid": "152416", "url": "https://it.wikipedia.org/wiki?curid=2064690", "title": "Isola della Capraia", "text": ""}
{"id": "2064692", "revid": "599013", "url": "https://it.wikipedia.org/wiki?curid=2064692", "title": "Billy Evans (cestista 1932)", "text": ""}
{"id": "2064696", "revid": "767487", "url": "https://it.wikipedia.org/wiki?curid=2064696", "title": "Bump Ahead", "text": "Bump Ahead \u00e8 il terzo album in studio del gruppo musicale statunitense Mr. Big, pubblicato il 17 settembre 1993 dalla Atlantic Records.\nL'album contiene una cover di \"Wild World\" di Cat Stevens e di \"Mr. Big\" dei Free."}
{"id": "2064697", "revid": "767487", "url": "https://it.wikipedia.org/wiki?curid=2064697", "title": "Nick &amp; Norah - Tutto accadde in una notte", "text": "Nick &amp; Norah - Tutto accadde in una notte (\"Nick and Norah's Infinite Playlist\") \u00e8 un film del 2008 diretto da Peter Sollett con protagonisti Michael Cera e Kat Dennings, adattamento cinematografico del romanzo \"Tutto accadde in una notte\" scritto da Rachel Cohn e David Levithan ed edito in Italia da Arnoldo Mondadori Editore.\nTrama.\nNick O'Leary \u00e8 un adolescente \"straight edge\", sofferente dopo che la sua ragazza Tris lo ha lasciato. I suoi amici e membri del gruppo musicale di cui fa parte, Thom e Dev, cercano di farlo reagire. Norah Silverberg \u00e8 una studentessa che frequenta lo stesso college di Tris, che trova nella spazzatura i CD che Nick le invia per riconquistarla, gettati nella spazzatura dalla stessa Tris. Quella notte, Norah e la sua migliore amica Caroline vanno nel locale dove Nick e la sua queercore band, The Jerk-Offs, si stanno esibendo. Durante il concerto, Nick intravede Tris con un altro ragazzo. Per difendersi da Tris, Norah chiede a Nick di fingersi il suo ragazzo: quei cinque minuti si trasformeranno in una notte intera, in cui Nick e Norah camminano per le strade di New York, tra le luci sfavillanti e le atmosfere magiche della citt\u00e0, confrontandosi con le canzoni amate e odiate che faranno da colonna sonora al loro nascente amore.\nDistribuzione.\nIl film \u00e8 uscito nelle sale italiane il 13 febbraio 2009, su distribuzione Sony Pictures."}
{"id": "2064702", "revid": "757396", "url": "https://it.wikipedia.org/wiki?curid=2064702", "title": "Simone Berti", "text": ""}
{"id": "2064704", "revid": "486946", "url": "https://it.wikipedia.org/wiki?curid=2064704", "title": "Nick and Norah's Infinite Playlist", "text": ""}
{"id": "2064710", "revid": "169529", "url": "https://it.wikipedia.org/wiki?curid=2064710", "title": "Rahm Emanuel", "text": "Biografia.\nEmanuel \u00e8 nato a Chicago in una famiglia di origine e tradizione ebraica da Benjamin M. Emanuel e Martha Smulevitz. Il padre, nato a Gerusalemme, fu membro dell'Irgun. Dopo le superiori ha ottenuto una laurea di primo livello al \"Sarah Lawrence College\" nel 1981. Successivamente ha conseguito un \"master's degree\" (equivalente alla laurea specialistica italiana) in linguaggio e comunicazione (\"Speech and Communication\") alla Northwestern University nel 1985.\nEmanuel \u00e8 stato volontario nell'esercito israeliano durante la guerra del Golfo nel 1991.\nCarriera politica.\nGli inizi.\nEmanuel ha preso parte ad una serie di campagne elettorali sia locali che nazionali. Nel 1984 lavor\u00f2 nello staff del democratico Paul Simon per la sua elezione al Senato, nel 1988 fu il direttore nazionale del comitato per la campagna democratica per il Congresso e nel 1989 assunse il ruolo di consigliere e capo della raccolta fondi per Richard M. Daley nella vittoriosa campagna per il sindaco di Chicago.\nIl salto di qualit\u00e0 avvenne con la nomina a capo del comitato finanziario per le elezioni presidenziali primarie da parte di Bill Clinton. Emanuel insistette molto sul dedicare pi\u00f9 tempo nella raccolta fondi anche a scapito della campagna elettorale vera e propria.\nDopo la campagna, conclusasi con l'elezione di Clinton, Emanuel venne nominato senior advisor (consigliere anziano) alla Casa Bianca ruolo che mantenne nel periodo 1993-1998.\nElezione alla Camera.\nDopo il termine del mandato presidenziale lavor\u00f2 per un periodo in una banca d'affari. Nel 2002 decise di candidarsi alla Camera dei Rappresentanti per il 5\u00ba distretto dell'Illinois precedentemente attribuito a Rod Blagojevich il quale aveva scelto di non ripresentarsi per correre con successo alla carica di Governatore dell'Illinois.\nDopo aver conquistato la candidatura alle primarie del suo partito riusc\u00ec facilmente a sconfiggere Mark Augusti, il candidato repubblicano.\nEmanuel appoggi\u00f2 nell'ottobre del 2002 la risoluzione del congresso che autorizzava la guerra contro l'Iraq.\nAmministrazione Obama.\nDal 20 gennaio 2009 al 1\u00ba ottobre 2010 ha rivestito il ruolo di Capo di gabinetto della Casa Bianca nel governo del Presidente Barack Obama.\nSindaco di Chicago.\nEletto sindaco di Chicago, la sua popolarit\u00e0 pat\u00ec le conseguenze della gestione del caso che nel 2017 vide la morte dell'adolescente afroamericano Laquan McDonald per\nmano dell'agente Jason Van Dyke: l'episodio\nscaten\u00f2 forti proteste contro le violenze di polizia. \nCarriera diplomatica.\nDopo tre anni di vacanza alla guida della Legazione USA in Giappone, il presidente Biden lo ha designato ambasciatore a Tokyo. Il 18 dicembre 2021 il Senato degli Stati Uniti ha\nconfermato la nomina di Rahm Emanuel come ambasciatore Usa in Giappone: i senatori hanno\nconfermato la scelta del Presidente, esprimendosi con 48 voti a favore e 21 contro (con tre democratici \"liberal\" che si sono espressi contro)."}
{"id": "2064712", "revid": "287204", "url": "https://it.wikipedia.org/wiki?curid=2064712", "title": "Ipotesi su Maria", "text": "Ipotesi su Maria \u00e8 un saggio dello scrittore e giornalista italiano Vittorio Messori.\nContenuto.\nIl libro \u00e8 uscito nel 2005, ma la prima stesura era stata pubblicata diversi anni prima sul mensile \"Jesus\" come \"Taccuino mariano\". Fin dal successo di \"Ipotesi su Ges\u00f9\", nel 1976, era stato chiesto a Messori di scrivere un libro analogo su Maria.\nNel 2015 \u00e8 stata pubblicata dalle Edizioni Ares una nuova edizione, con tredici capitoli inediti (pi\u00f9 di 120 pagine aggiunte ai 50 capitoli originari)."}
{"id": "2064714", "revid": "110157", "url": "https://it.wikipedia.org/wiki?curid=2064714", "title": "Istituto internazionale di studi liguri", "text": "L'Istituto internazionale di studi liguri \u00e8 un edificio civile e storico di Bordighera, in provincia di Imperia, situato in via Romana al civico 39. L'edificio ottocentesco una volta ospitava l'Hotel Scandinavia.\nStoria.\nLa nascita dell'Istituto internazionale di studi liguri si deve al sodalizio fra Margaret Berry e Nino Lamboglia. All'inizio c'era il museo e biblioteca Clarence Bicknell creato da Clarence Bicknell nel 1888. Quando Bicknell mor\u00ec nel 1918, lasci\u00f2 il museo al comune di Bordighera che decise di dargli una nuova destinazione. I nipoti di Bicknell, Margaret e Edward Elhanan Berry lottarono per mantenere il museo intatto e dopo cinque anni ottennero una rinuncia ufficiale del comune. Fu cos\u00ec che, nel 1924, il museo fu trasformato in ente morale autonomo e, grazie a Berry, le sue collezioni, all'epoca legate essenzialmente alla botanica ed alla preistoria, si ampliarono anche all'arte, alla storia e alle tradizioni locali.\nIl 1932 \u00e8 una data importante perch\u00e9 mentre Berry moriva a Roma, ad Albenga nasceva la prima associazione storica della riviera la Societ\u00e0 Storico-Archeologica Ingauna e Intemelia, chiamata cos\u00ec in riferimento ai Liguri ingauni e intemelii originari delle zone di Albenga e Ventimiglia. Margaret fu una dei primi soci aderenti e di comune accordo con il professore Lamboglia fiss\u00f2 la sede dell'associazione presso il museo Bicknell. Margaret fu costretta a partire a causa dell'arrivo del fascismo che considerava gli inglesi persone non grate. Sembra che il giorno della partenza tutta la citt\u00e0 fosse presente per rendere omaggio a coloro che furono fra i pi\u00f9 grandi benefattori di Bordighera.\nLa trasfusione della Societ\u00e0 Storico-Archeologica Ingauna e Intemelia nell'Istituto di studi liguri avvenne intorno al 1937 ed il professor Nino Lamboglia ne divenne il responsabile. Nel 1947 si aggiunge l'epiteto \"internazionale\", con l'obiettivo di rinsaldare la cooperazione fra gli studiosi della costa italo-francese.\nL'istituto \u00e8 infatti un'associazione con finalit\u00e0 culturali volta alla valorizzazione e allo studio della storia della Liguria e di tutte le regioni costiere del Mediterraneo che furono originariamente popolate dai Liguri.\nPresenta attualmente ventuno sezioni, di cui sedici in Italia, tre in Francia e due in Spagna. In Italia \u00e8 particolarmente attivo in Liguria, Piemonte, Lombardia e Toscana nord-occidentale (nelle regioni pressoch\u00e9 corrispondenti con i territori anticamente popolati dai Liguri); in Francia \u00e8 particolarmente attivo nella valle del Rodano e in generale nel sud del paese, entro i confini dell'antica Gallia Narbonense.\nL'Istituto ha edito un buon numero di monografie e di riviste, fra cui la \"Rivista di studi liguri\", organo internazionale, ed altre pubblicazioni minori specificamente italiane o francesi. Dal 2003 ha iniziato la pubblicazione di una nuova rivista, \"Ligures\", che ha sostituito alcune riviste edite da singole sezioni dell'Istituto, e che consiste in un unico tomo annuale.\nL'Istituto organizza regolarmente congressi e convegni internazionali.\nL'Istituto possiede anche una pregevole collezione di quadri di Pompeo Mariani, Hermann Nestel, Friederich von Kleudgen e altri artisti oltre a mobili provenienti dagli arredi di villa Hanbury."}
{"id": "2064723", "revid": "2062017", "url": "https://it.wikipedia.org/wiki?curid=2064723", "title": "Silvano Ceccherini", "text": "Biografia.\nNato a Livorno nel 1915, Ceccherini, soprannominato il \"Jean Genet italiano\" per le esperienze di vita comuni a quelle dello scrittore francese, abbandon\u00f2 gli studi alla quarta elementare e a sedici anni d'et\u00e0 si diede alla piccola delinquenza. Scaricatore di porto, anarchico, vagabondo, rapinatore e bandito della pineta del Tombolo, dal 1934 al 1939 prest\u00f2 servizio per cinque anni nella Legione straniera francese. Arruolato a Sidi Bel Abbes, Ceccherini fu addestrato al 1\u00ba Reggimento straniero a Saida e dopo quattro mesi fu trasferito al 2\u00b0 RE a Mekn\u00e8s in Marocco. Descrisse la sua avventura legionaria nel romanzo \"\"Sassi su tutte le strade\", edito nel 1968.\nNel 1940 durante il servizio nella Regia Marina, fu condannato a cinque anni di carcere militare per aver picchiato un ufficiale. Fuggito nel 1944, visse nell'immediato dopoguerra nella pineta del Tombolo, ai margini del campo militare dell'esercito americano, in una tenda con una prostituta, di traffici illeciti e rapine. Catturato dopo uno scontro a fuoco con la polizia, sub\u00ec un'altra condanna a diciotto anni di reclusione che scont\u00f2 nei penitenziari di Pisa, San Gimignano, Saluzzo e per la maggior parte nel carcere di massima sicurezza di Porto Azzurro.\nScarcerato, visse in Francia e in Svizzera per ritornare nel 1973, ormai malato, a Livorno, ove mor\u00ec l'anno seguente, nel 1974.\nCeccherini esord\u00ec nella letteratura italiana nel 1963 con il romanzo \"La traduzione\", basato sulle proprie esperienze di carcerato, ed ebbe un discreto successo sia in Italia che all'estero."}
{"id": "2064724", "revid": "88740", "url": "https://it.wikipedia.org/wiki?curid=2064724", "title": "Radio Bemba Sound System (gruppo musicale)", "text": "I Radio Bemba Sound System, anche abbreviati in Radio Bemba, sono un gruppo musicale francese di Patchanka, Latin rock e Reggae fondato da Manu Chao.\nStoria e caratteristiche.\nNel 1995 la celebre band Mano Negra si sciolse e il loro leader Manu Chao intraprese la carriera solista. Tre anni dopo il cantante forma i Radio Bemba. Il gruppo ha un suo stile che lo differenzia da chiunque altro: Sotto i loro ritmi martellanti si alternano ad arpeggi di chitarra, trombe, sottofondi, e nei live splendide acrobazie. Essendo Manu una persona aperta e socievole, nei Radio Bemba vi sono stati musicisti di ogni genere e nazionalit\u00e0, come il trombettista italiano Roy Paci o il cantante guineano Bidji, che possono \"essere utili\" in ogni occasione. Essi sono passati da una strada decisamente reggae, riscontrabile nei primi album, ad una pi\u00f9 vicina alle radici punk e Rock del primo gruppo di Manu Chao: i Mano Negra. Sono stati impegnati nel tour di presentazione dell'album del leader \"La Radiolina\"."}
{"id": "2064725", "revid": "767487", "url": "https://it.wikipedia.org/wiki?curid=2064725", "title": "Tauri di Radstadt", "text": "I Tauri di Radstadt (in tedesco \"Radst\u00e4dter Tauern\") sono un massiccio montuoso delle Alpi dei Tauri orientali. La montagna pi\u00f9 alta \u00e8 il Wei\u00dfeck che raggiunge i 2.711 \nSi trovano in Austria nel Salisburghese e prendono il nome dalla citt\u00e0 di Radstadt.\nClassificazione.\nSecondo la SOIUSA sono una sottosezione alpina con la seguente classificazione:\nSecondo l'AVE costituiscono il gruppo n. 45a di 75 nelle Alpi Orientali.\nDelimitazioni.\nConfinano:\nSuddivisione.\nSecondo la SOIUSA si suddividono nel solo supergruppo, due gruppi e sei sottogruppi:"}
{"id": "2064729", "revid": "339392", "url": "https://it.wikipedia.org/wiki?curid=2064729", "title": "Kyoto Purple Sanga", "text": ""}
{"id": "2064734", "revid": "1836770", "url": "https://it.wikipedia.org/wiki?curid=2064734", "title": "Stemma delle Isole Falkland", "text": "Lo stemma delle Isole Falkland fu adottato dal Regno Unito il 29 settembre 1948. L'Argentina, che rivendica la sovranit\u00e0 sulle isole, ha una propria versione dello stemma.\nLo stemma presenta al suo centro il \"Desire\", nome della nave con cui il capitano inglese John Davis scopr\u00ec le isole nel 1592. In basso si trova un nastro marrone con il motto \"Desire the right\" (\"desidera il giusto\") che giocando con la parola \"Desire\" fa anche riferimento al nome della nave. Sulla sommit\u00e0 \u00e8 presente una pecora che rappresenta l'allevamento di tali animali, molto praticato alle Falkland, e l'erba verde simboleggia la vegetazione autoctona fatta per lo pi\u00f9 di arbusti.\nLo stemma per l'Argentina.\nCos\u00ec come nel caso della bandiera, anche lo stemma ha una sua versione argentina e corrisponde allo stemma ufficiale della provincia di Terra del Fuoco, Antartide e Isole dell'Atlantico del Sud.\nTale scudo \u00e8 formato da un ovale con quattro pinguini imperatore nella parte bassa, due dei quali guardano a destra e gli altri due a sinistra; dietro di loro c'\u00e8 il mare e un picco innevato sul quale si affaccia un sole a 10 raggi (in realt\u00e0 si vedono solo i raggi, il sole \u00e8 intuibile).\nL'ovale \u00e8 circondato da una linea rossa stilizzata che forma cinque fiamme di fuoco ai due lati. Il tutto \u00e8 attorniato da una serie di linee azzurre che formano il disegno di un albatros, volatile caratteristico della zona."}
{"id": "2064737", "revid": "212348", "url": "https://it.wikipedia.org/wiki?curid=2064737", "title": "Battaglia di Tricamarum", "text": ""}
{"id": "2064738", "revid": "287204", "url": "https://it.wikipedia.org/wiki?curid=2064738", "title": "Emporio cattolico", "text": "Emporio cattolico \u00e8 un saggio dello scrittore e giornalista italiano Vittorio Messori.\nContenuto.\nQuesto libro \u00e8 il quarto volume di una collana che ha preso il nome \"Vivaio\" da una rubrica del quotidiano cattolico Avvenire. L'autore, partendo dall'attualit\u00e0, indaga e riflette per ritrovare una prospettiva cristiana sugli eventi."}
{"id": "2064739", "revid": "1610576", "url": "https://it.wikipedia.org/wiki?curid=2064739", "title": "Francesco Gergati", "text": "Biografia.\nAppartiene a una famiglia di cestisti varesina; figlio di Pierangelo, giocatore degli anni sessanta e settanta, fratello di Lorenzo e nipote di Giuseppe."}
{"id": "2064741", "revid": "599013", "url": "https://it.wikipedia.org/wiki?curid=2064741", "title": "Bob Jeangerard", "text": "Carriera.\nDopo la carriera universitaria alla University of Colorado at Boulder venne selezionato dai Minneapolis Lakers al Draft NBA 1955, ma non gioc\u00f2 mai nella NBA."}
{"id": "2064743", "revid": "119205075", "url": "https://it.wikipedia.org/wiki?curid=2064743", "title": "John Key", "text": "Biografia.\nLeader del partito nazionale della Nuova Zelanda, che ha vinto le elezioni tre volte nel 2008, nel 2011 e nel 2014, \u00e8 stato primo ministro della Nuova Zelanda dal 2008 al 2016. Il 5 dicembre 2016 ha annunciato le proprie dimissioni da premier e leader del Partito Nazionale per ritirarsi a vita privata.\nSotto il suo governo, nell'aprile 2016, \u00e8 stata fondata la New Zealand Space Agency.\nCurioso ruolo nella carriera politica di Key \u00e8 stato ricoperto dalla trilogia cinematografica de \"Lo Hobbit\" di Peter Jackson. Il 24 settembre 2010 i membri della federazione internazionale degli attori (FIA, International Federation of Actors), che comprende la Canadian Actors' Equity Association, l'Actors' Equity Association e la Screen Actors Guild, invitarono i loro membri a non lavorare a \"Lo Hobbit\", a causa del rifiuto da parte dei produttori dei film di firmare un accordo riguardo ai diritti degli attori neozelandesi, che non fanno ancora parte della federazione. Quest'ultima rifer\u00ec, inoltre, che gli attori che avrebbero partecipato ai film sarebbero stati puniti ed espulsi dalla societ\u00e0. In risposta la Warner Bros. e la New Line Cinema considerarono l'idea di proseguire le riprese del film altrove; Jackson menzion\u00f2 la possibilit\u00e0 di girare in Europa orientale. Il 25 ottobre 2010 alcuni manifestanti neozelandesi si radunarono per chiedere alle due case di produzione di rimanere in Nuova Zelanda, specificando che lo spostamento della lavorazione de \"Lo Hobbit\" avrebbe causato un enorme danno economico all'industria locale. Il 27 ottobre 2010 il primo ministro Key annunci\u00f2 che i film sarebbero stati girati in Nuova Zelanda, come previsto sin dall'inizio. In cambio il governo della Nuova Zelanda accett\u00f2 di introdurre una legislazione per chiarire la distinzione tra contraenti indipendenti e dipendenti che lavorano nell'industria di produzione cinematografica e di ampliare il suo sostegno finanziario al budget dei film.\nAltro importante intervento del governo Key nel settore dell'industria cinematografica \u00e8 stato quello in merito alla produzione di Avatar 2. Nel 2013 infatti James Cameron ha annunciato che i sequel del kolossal di fantascienza campione d'incassi sarebbero stati girati in Nuova Zelanda. Il governo di Key ha firmato un accordo affinch\u00e9 una prima mondiale del film si svolgesse a Wellington e almeno 500 milioni di NZ $ (circa 410 milioni di dollari USA ai tassi di cambio del dicembre 2013) sarebbero stati spesi in Nuova Zelanda, per le riprese in live-action e per gli effetti visivi annunciando che aumenter\u00e0 il suo sconto fiscale di base per il cinema dal 15% al 20%, con il 25% disponibile per le produzioni internazionali in alcuni casi e il 40% per le produzioni neozelandesi (come definito dalla sezione 18 della New Zealand Film Commission Act 1978)."}
{"id": "2064745", "revid": "309289", "url": "https://it.wikipedia.org/wiki?curid=2064745", "title": "Botomoju", "text": "Il Botomoju () \u00e8 un fiume della Russia siberiana orientale (Repubblica Autonoma della Jacuzia), affluente di destra del Viljuj.\nNasce dal versante settentrionale delle alture della Lena, scorrendo successivamente con direzione nord-occidentale fino a sfociare nel medio corso del Viljuj, alcune decine di chilometri a monte della importante citt\u00e0 di Njurba. I maggiori affluenti del Botomoju sono i piccoli fiumi Atyjach (36\u00a0km) e Bes-Jurjach (31\u00a0km) dalla destra idrografica, Tete (47\u00a0km) dalla sinistra.\nIl fiume \u00e8 gelato, mediamente, da met\u00e0 ottobre a maggio."}
{"id": "2064746", "revid": "80339", "url": "https://it.wikipedia.org/wiki?curid=2064746", "title": "Botomoyu", "text": ""}
{"id": "2064749", "revid": "309289", "url": "https://it.wikipedia.org/wiki?curid=2064749", "title": "Borulach (affluente dell'Ady\u010da)", "text": "Il Borulach (; in lingua sacha: \u0411\u043e\u0440\u0443\u0443\u043b\u0430\u0430\u0445) \u00e8 un fiume della Russia siberiana orientale (Repubblica Autonoma della Sacha-Jacuzia), affluente di sinistra dell'Ady\u010da (bacino della Jana).\nNasce e scorre, con direzione mediamente nord-orientale, nella regione dell'altopiano della Jana, in una regione montagnosa e ricca di laghi (nell'intero bacino, circa 350), senza incontrare alcun centro urbano di rilievo; fra gli affluenti ricevuti, i maggiori sono Chaltysy (113\u00a0km) dalla sinistra idrografica e Chatyngnach (109\u00a0km) dalla destra.\nIl clima rigidissimo dell'intero bacino provoca periodi di congelamento delle acque che vanno, in media, da fine settembre - primi di ottobre a fine maggio - primi di giugno."}
{"id": "2064750", "revid": "27723", "url": "https://it.wikipedia.org/wiki?curid=2064750", "title": "Provincia Narbonensis", "text": ""}
{"id": "2064757", "revid": "1305772", "url": "https://it.wikipedia.org/wiki?curid=2064757", "title": "Borulach", "text": ""}
{"id": "2064760", "revid": "80339", "url": "https://it.wikipedia.org/wiki?curid=2064760", "title": "Borulah", "text": ""}
{"id": "2064761", "revid": "80339", "url": "https://it.wikipedia.org/wiki?curid=2064761", "title": "Borulakh", "text": ""}
{"id": "2064765", "revid": "767487", "url": "https://it.wikipedia.org/wiki?curid=2064765", "title": "Tauri di Seckau", "text": "I Tauri di Seckau (in tedesco \"Seckauer Tauern\" - chiamati anche \"Alpi di Seckau\") sono un massiccio montuoso delle Alpi dei Tauri orientali. La montagna pi\u00f9 alta \u00e8 il Geierhaupt che raggiunge i 2.417 .\nSi trovano in Austria nella Stiria. Prendono il nome da Seckau, cittadina presso la quale sorgono.\nClassificazione.\nSecondo la SOIUSA sono una sottosezione alpina con la seguente classificazione:\nSecondo l'AVE costituiscono il gruppo n. 45d di 75 nelle Alpi Orientali.\nDelimitazioni.\nConfinano:\nSuddivisione.\nSi suddividono in due supergruppi e tre gruppi:\nVette.\nI monti principali del massiccio sono:"}
{"id": "2064767", "revid": "767487", "url": "https://it.wikipedia.org/wiki?curid=2064767", "title": "Et\u00e0 del ferro romana", "text": "Et\u00e0 del ferro romana (1-400) \u00e8 il nome che l'archeologo svedese Oscar Montelius diede ad una parte dell'et\u00e0 del ferro della Scandinavia, della Germania settentrionale e dei Paesi Bassi.\nIl nome deriva dal fatto che l'impero romano inizi\u00f2 in questo periodo ad esercitare influenza sulle trib\u00f9 germaniche dell'Europa settentrionale. Il periodo immediatamente precedente a questo viene di conseguenza definito et\u00e0 del ferro pre-romana, e si svilupp\u00f2 a partire dall'et\u00e0 del bronzo scandinava. Gli anni che seguirono l'et\u00e0 del ferro romana sono noti come et\u00e0 del ferro germanica o periodo delle migrazioni.\nScandinavia.\nIn Scandinavia c'era un'attivit\u00e0 di importazione molto fiorente, soprattutto di monete (oltre 7000), vasi, immagini in bronzo, coppe di vetro, fibbie smaltate, armi, eccetera. Lo stile dei materiali e dei vasi era spiccatamente romano. Oggetti come i rasoi fecero la loro comparsa. Nel III e IV secolo alcuni elementi vengono importati dalle trib\u00f9 germaniche insediate a nord del mar Nero, come ad esempio l'uso dell'alfabeto runico.\nSono state trovate numerose mummie di palude risalenti a questo periodo in Danimarca, Schleswig e in Svezia meridionale. Insieme ai corpi sono state rinvenute armi, beni di uso domestico e abiti di lana. Tra gli oggetti ritrovati ci sono anche grandi navi costruite per la navigazione, risalenti al IV secolo, situate a Nydam Mose in Schleswig.\nLa prima tradizione funeraria fu la cremazione, ma a partire dal III secolo si not\u00f2 un incremento di sepolture.\nNel corso del V e VI secolo, l'oro e l'argento divennero sempre pi\u00f9 comuni. Questo periodo fu segnato da continui saccheggi perpetrati dalle tribu' germaniche nei confronti dell'impero romano, da cui molti scandinavi tornavano pieni di metalli preziosi. Una nuova et\u00e0 del ferro stava per iniziare in Europa settentrionale, l'et\u00e0 del ferro germanica."}
{"id": "2064773", "revid": "70217", "url": "https://it.wikipedia.org/wiki?curid=2064773", "title": "Il ritorno del principe", "text": ""}
{"id": "2064778", "revid": "54253", "url": "https://it.wikipedia.org/wiki?curid=2064778", "title": "Borulach (affluente della Ady\u010da)", "text": ""}
{"id": "2064779", "revid": "110157", "url": "https://it.wikipedia.org/wiki?curid=2064779", "title": "Capo di gabinetto della Casa Bianca", "text": "Il capo di gabinetto della Casa Bianca (\"White House Chief of Staff\") \u00e8 il pi\u00f9 importante membro dell'ufficio esecutivo del presidente degli Stati Uniti d'America. Nominato direttamente dal Presidente e uno dei suoi pi\u00f9 importanti consiglieri, dirige l'intero personale al servizio del Presidente. Appartiene al Gabinetto pur non essendo un capo di dipartimento (\"segretario\"), ma, al pari del Vicepresidente e di altri importanti funzionari, \u00e8 a pieno titolo parte del pi\u00f9 alto organo dell'esecutivo.\nOrigine e funzioni.\nIn origine era il Segretario particolare del Presidente degli Stati Uniti, suo primo consigliere e addetto, a seconda delle esigenze, a ricoprire svariati ruoli, sempre a diretto contatto con il Presidente. Dal 1939 \u00e8 iniziata una riforma della macchina di governo che gi\u00e0 nel 1946 aveva assunto l'aspetto attuale. Il Capo di Gabinetto per\u00f2 era chiamato \"Assistente del Presidente\" (\"Assistant to the President\") sebbene avesse gi\u00e0 il compito di responsabile degli uffici della Casa Bianca. Dal 1953 assunse l'attuale denominazione di \"White House Chief of Staff\".\nIn ogni amministrazione questo ruolo assume funzioni e importanza diverse, a discrezione del Presidente. Per alcuni presidenti \u00e8 stato un vero e proprio consigliere politico, per altri solo un funzionario \"tecnico\" con mansioni di coordinatore, e comunque sempre in una posizione di grande responsabilit\u00e0.\nNell'ordinamento italiano, questa figura presenta affinit\u00e0 sia con quella del Segretario generale della Presidenza della Repubblica sia, soprattutto, con quella del sottosegretario alla Presidenza del Consiglio (talvolta anche segretario del Consiglio dei Ministri).\nLista dei Capi di gabinetto della Casa Bianca.\n(*) Svolgimento di fatto delle funzioni di capo di gabinetto da parte di persone con altri incarichi formali.\n(**) Svolgimento ad interim delle funzioni di capo di gabinetto."}
{"id": "2064783", "revid": "42179", "url": "https://it.wikipedia.org/wiki?curid=2064783", "title": "Capo di Gabinetto della Casa Bianca", "text": ""}
{"id": "2064790", "revid": "1543377", "url": "https://it.wikipedia.org/wiki?curid=2064790", "title": "Kazimiera I\u0142\u0142akowicz\u00f3wna", "text": "Biografia.\nNata in una localit\u00e0 di campagna, dove trascorse l'infanzia e la giovinezza, frequent\u00f2 discipline umanistiche alle universit\u00e0 di Cracovia e di Oxford. Durante la prima guerra mondiale prest\u00f2 servizio in qualit\u00e0 di infermiera. Nella Seconda Repubblica di Polonia, nata dopo la liberazione della Polonia, lavor\u00f2 al ministero degli esteri. In seguito (1926) fu segretaria del maresciallo Pi\u0142sudski. A causa delle sue posizioni antinaziste, trascorse gli anni della seconda guerra mondiale in Transilvania.\nOpere.\nLa I\u0142\u0142akowicz\u00f3wna \u00e8 giudicata universalmente, per le sue numerose raccolte di versi, soprattutto quelle pubblicate dal 1926 sino agli anni cinquanta, una delle pi\u00f9 importanti rappresentanti della lirica polacca tra le due guerre mondiali. I temi sono tratti da motivi popolari, folcloristici e religiosi. Dal punto di vista formale, caratteristica delle sue poesie sono da un lato la melodiosit\u00e0 dei versi, dall'altro un realismo popolare unito a un simbolismo fantastico.\nVersi.\nLe sue pi\u00f9 importanti raccolte sono: \nPoemetti.\nMolto bello il poemetto \"Opowie\u015b\u0107 o moskiewskim m\u0119cze\u0144stwie\" (Storia del Martire di Mosca, 1927), che narra il martirio del prete Konstanty Budkiewicz, ucciso per la sua fede a Mosca nel 1923. Traduzione in lingua italiana di Maria Bersano Begey. Torino, Societ\u00e0 editrice internazionale, 1931.\nTraduzioni.\nKazimiera I\u0142\u0142akowicz\u00f3wna \u00e8 stata anche traduttrice in prosa (per es. i romanzi di Tolstoi) e in versi (per es. le poesie di Emily Dickinson)"}
{"id": "2064792", "revid": "55935", "url": "https://it.wikipedia.org/wiki?curid=2064792", "title": "Kazimiera Illakowicz", "text": ""}
{"id": "2064794", "revid": "122315", "url": "https://it.wikipedia.org/wiki?curid=2064794", "title": "Topo selvatico", "text": ""}
{"id": "2064796", "revid": "287204", "url": "https://it.wikipedia.org/wiki?curid=2064796", "title": "Tauri di W\u00f6lz e di Rottenmann", "text": "I Tauri di W\u00f6lz e di Rottenmann (in tedesco \"Rottenmanner und W\u00f6lzer Tauern\") sono un massiccio montuoso delle Alpi dei Tauri orientali. La montagna pi\u00f9 alta \u00e8 il Rettlkirchspitze che raggiunge i 2.475 .\nSi trovano in Austria, nella Stiria.\nPrendono il nome dalle due localit\u00e0 W\u00f6lz e Rottenmann.\nClassificazione.\nSecondo la SOIUSA sono una sottosezione alpina con la seguente classificazione:\nSecondo l'AVE costituiscono il gruppo n. 45c di 75 nelle Alpi Orientali.\nDelimitazioni.\nConfinano:\nSuddivisione.\nSecondo la SOIUSA si suddividono in due supergruppi, tre gruppi e nove sottogruppi:"}
{"id": "2064801", "revid": "767487", "url": "https://it.wikipedia.org/wiki?curid=2064801", "title": "Jaime Pizarro", "text": "Carriera.\nClub.\nUscito dal sistema giovanile del Colo-Colo, debutta il 7 marzo 1982 in amichevole contro l'Olimpia Asunci\u00f3n. Gioca con il Colo-Colo fino al 1993 vincendo 6 campionati, 5 coppe e 3 titoli internazionali, tra cui la Copa Libertadores.\nIn seguito si trasferisce all'Argentinos Juniors in Argentina e al Barcelona Sporting Club di Guayaquil, in Ecuador. Tornato al Colo-Colo per un breve periodo, nel 1994 si trasferisce in Messico, al Tigres de la U.A.N.L. dove milita fino al 1995. Il suo ritorno in Cile avviene nel 1996 al Palestino; termina la carriera con la maglia dell'Universidad Cat\u00f3lica, con la quale vince un titolo nel 1997.\nNazionale.\nCon la nazionale di calcio del Cile debutta il 6 maggio 1986 contro il . Conta 53 presenze con il Cile e ha disputato la finale di Copa Am\u00e9rica 1987.\nAllenatore.\nLa prima squadra allenata da Pizarro \u00e8 il Colo-Colo, che porta alla vittoria di due campionati nazionali\nDopo l'esperienza nella squadra della capitale, ha guidato l'Audax Italiano e il Palestino, salvando quest'ultimo dalla retrocessione nel 2006.\nPolitica.\nIl 30 luglio 2007 il presidente del Cile Michelle Bachelet ha nominato Jaime Pizarro sottosegretario del \"Chiledeportes\", il ministero dello sport cileno, dopo le dimissioni di Ricardo Vorpahl; l'incarico \u00e8 terminato il 17 novembre 2009."}
{"id": "2064812", "revid": "729019", "url": "https://it.wikipedia.org/wiki?curid=2064812", "title": "Battaglia di Torrita", "text": "La battaglia di Torrita, svoltasi nel 1358, fu una delle pi\u00f9 lunghe battaglie del XIV secolo. Venne combattuta nei territori di Cortona, del \"Chiugi\" e di Torrita, tra la Repubblica di Siena ed il Comune di Perugia per il controllo di Montepulciano, dominata dalla potente famiglia dei Del Pecora, Signori di Valiano.\nAntefatti.\nGi\u00e0 dal 1280 Siena, per proteggersi dalla ribelle Montepulciano alleata con il Comune di Perugia, aveva allestito un presidio con uomini e cavalli nel castello di Torrita..\nAgli inizi del secolo XIV Montepulciano fu di nuovo sottoposta al controllo di Siena, mentre Perugia, che esercitava una continua pressione militare in tutto il territorio della Val di Chiana, si impadron\u00ec dei territori di Monte San Savino, Lucignano e Foiano.\nNel 1355 i poliziani tentarono riconquistare l'antica autonomia: dopo aver distrutto la rocca, presidiata dalla guarnigione senese, chiesero di nuovo la protezione di Perugia, che gi\u00e0 dominava i castelli limitrofi, rendendo inevitabile il conflitto armato tra le due potenze guelfe.\nPrima fase.\nNel dicembre del 1357 Cortona ed il suo territorio vennero occupati dalle truppe perugine, appartenenti alla fazione popolare dei Raspanti capitanata da Leggieri d'Andreotto.\nI Perugini, forti di 400 cavalieri e numerosi fanti comandati da Leggieri, non riuscendo ad occupare Cortona si accamparono nei pressi della canova dell'Ossaia, determinati ad assediare la citt\u00e0. Bartolomeo Casali, signore di Cortona, per liberarsi dalla morsa dell'assedio, si alle\u00f2 con i senesi che assoldarono il capitano di ventura Anichino di Bongardo che si trovava nel territorio senese con un forte esercito, al soldo di Barnab\u00f2 Visconti, con il compito di proteggere il territorio senese dalla minacciosa espansione della Repubblica di Firenze.\nIl 18 marzo 1358, Anichino, con 800 cavalieri e 400 fanti ed una brigata di ungheresi uniti a milizie senesi comandate dal conte Nolfo d'Urbino, marciarono alla volta di Torrita e, dopo averla espugnata, raggiunsero l'accampamento perugino ad Ossaia ed inseguirono il nemico nel territorio del Chiugi, costringendolo alla fuga nelle colline settentrionali del Trasimeno.\nBattaglia finale.\nIl Comune di Perugia, a seguito della cocente sconfitta e dopo un estenuante tentativo di mediazione intrapreso invano da Firenze, prepar\u00f2 la rivincita stipendiando nuovi mercenari con 800 barbute al seguito di un notevole contingente di milizie cittadine: 6000 fanti e 400 ungari, al comando di Smeduccio da San Severino. Le milizie perugine stazionarono nell'accampamento di Gracciano, mentre quelle senesi si accamparono in Torrita. Il 9 aprile i perugini inviarono nel campo avverso il guanto di sfida, accettato dal Bongardo ma respinto dai comandanti senesi, favorevoli al rinvio della battaglia..\nIl 10 aprile, 40 cavalieri senesi uscirono dalle mura dell'accampamento, ma rimasero sopraffatti dal nemico e costretti a ripiegare. Vedendo avanzare il nemico, anche il Bongardo usc\u00ec dalle mura, ma i perugini grazie alla superiorit\u00e0 numerica circondarono i mercenari e catturarono Anichino, provocando la ritirata delle milizie.\nStimando comunque troppo difficile la presa di Torrita, i perugini inseguirono senesi in rotta fino alle porte di Siena. Nella fuga i senesi persero 400 prigionieri, 49 stendardi e l'insegna imperiale donata da Carlo IV al Comune di Siena. I trofei militari riportati in Perugia suscitarono grande gioia nella popolazione che intese gratificare tutti i capitani perugini con il titolo di \"Cavaliere\" ed in particolare quattro alleati Poliziani che si distinsero particolarmente nella battaglia di Torrita: Giovanni e Gherardo Del Pecora e i nipoti Bertoldo e Corradino, insigniti \" Cavalieri \" e remunerati con la rendita vitalizia della posta di Valiano.. Ancor oggi dalle mensole delle due statue in bronzo (leone guelfo e grifo perugino) che sormontano il portale del palazzo dei Priori di Perugia,\" ad perpetuam rei memoriam\", pendono catene e sbarre tolte alle porte di Siena nella battaglia di Torrita.\nConseguenze.\nLa contesa tra Perugia e Siena si concluse in Firenze nel 1359. Le due citt\u00e0, debilitate dai costi delle battaglie, dalle devastazioni delle milizie mercenarie e dalle loro ingenti richieste di denaro per interrompere i saccheggi, pi\u00f9 che animate dalla volont\u00e0 di pace, dettero esecuzione al lodo gi\u00e0 sottoscritto in Arezzo nel 1358. Questo, formulato dal vescovo di Torcello legato pontificio in Romagna, risult\u00f2 essere pi\u00f9 favorevole ai vinti che ai vincitori: stabiliva una limitata autonomia di Montepulciano, mentre Perugia doveva ritirarsi da molti castelli conquistati in Val di Chiana..\nSiena, all'epoca potenza commerciale e finanziaria, favorita da quel lodo ed intendendo espandere la propria influenza politico-economica anche nel territorio cortonese, ordin\u00f2 di costruire a proprie spese il Ponte delle Chianacce, presso Torrita, e di assicurare con fortilizi il passaggio sulla sponda cortonese. Passaggio che venne presidiato da milizie armate, con diritto di percepire pedaggi da dividere con il Signore cortonese Bartolomeo Casali. Nell'ultimo periodo del secolo XIV, i ponti di legno di Valiano e Torrita facilitarono le scorrerie ed i saccheggi della Compagnia di Ventura di Boldrino da Panicale, comandante generale delle milizie pontificie di Urbano IV. Nel fertile territorio adiacente alla palude della Chiana, ricco di messi e foraggi, saccheggi e devastazioni ebbero a ripetersi anche agli inizi del secolo successivo, consumati dall'esercito del re Ladislao di Napoli (detto \"Re Guastagrano\") che, nel 1409, invase la Toscana con il favore di papa Gregorio XII e si attest\u00f2 per due anni nella Chiana, per contrapporsi all'espansione fiorentina."}
{"id": "2064815", "revid": "1005847", "url": "https://it.wikipedia.org/wiki?curid=2064815", "title": "Elezioni presidenziali in Slovenia del 1992", "text": "Le elezioni presidenziali in Slovenia del 1992 si tennero il 6 dicembre in concomitanza con le elezioni parlamentari."}
{"id": "2064826", "revid": "228587", "url": "https://it.wikipedia.org/wiki?curid=2064826", "title": "Amazing", "text": ""}
{"id": "2064829", "revid": "287204", "url": "https://it.wikipedia.org/wiki?curid=2064829", "title": "Tauri di Schladming e di Murau", "text": "I Tauri di Schladming e di Murau (detti anche, pi\u00f9 semplicemente, \"Tauri di Schladming\" - in tedesco \"Schladminger Tauern\") sono un gruppo montuoso delle Alpi dei Tauri orientali. La montagna pi\u00f9 alta \u00e8 l'Hochgolling che raggiunge i 2.862 . Si trovano in Austria (Stiria e Salisburghese). Prendono il nome dalle citt\u00e0 di Schladming e di Murau.\nClassificazione.\nSecondo la SOIUSA i Tauri di Schladming e di Murau sono una sottosezione alpina con la seguente classificazione:\nSecondo l'AVE costituiscono il gruppo n. 45b di 75 nelle Alpi Orientali.\nDelimitazioni.\nConfinano:\nRuotando in senso orario i limiti geografici sono: Radst\u00e4dter Tauern Pass, N\u00f6rdliche Taurach, fiume Enns, S\u00f6lktal, S\u00f6lkpass, Katschbachtal, fiume Mura, S\u00fcdliche Taurach, Radst\u00e4dter Tauern Pass.\nSuddivisione.\nSi suddividono in due supergruppi, tre gruppi e sedici sottogruppi:\nIl primo supergruppo, i Tauri di Schladming , raccoglie la maggior parte del gruppo montuoso e si colloca a nord; le Alpi di Murau si collocano a sud e subito a nord del fiume Mura.\nMontagne.\nLe montagne principali sono:"}
{"id": "2064832", "revid": "547034", "url": "https://it.wikipedia.org/wiki?curid=2064832", "title": "Kat Dennings", "text": "Ottiene notoriet\u00e0 internazionale grazie all'interpretazione di Max Black nella serie televisiva \"2 Broke Girls\", andata in onda dal 2011 al 2017. Dal 2011 entra nel cast del Marvel Cinematic Universe, nei panni della giovane astrofisica Darcy Lewis, presente nei film \"Thor\" e \"\", nella serie televisiva \"WandaVision\" e nella serie animata \"What If...?\". \nLa Dennings nel corso della sua carriera ha ottenuto svariate candidature, vincendo il premio Crystal Reel Awards come miglior attrice nel 2012, per l'interpretazione di Renee Yohe nel film biografico \"Renee - La mia storia\".\nBiografia.\nKat Dennings nasce a Bryn Mawr, in Pennsylvania, il 13 giugno 1986 da una famiglia ebraica, ultimogenita dei cinque figli di Gerald J. Litwack, un farmacologo e docente universitario, e di Ellen Judith Litwack, una poetessa e logopedista. Nel 2002 si trasferisce con la famiglia a Los Angeles, in California. \nLa Dennings ha curato un blog dal gennaio 2001 fino al 20 febbraio 2010 sul suo sito web, fino a quando non \u00e8 passata al video blogging su YouTube. Ha dichiarato al giornale \"The Jewish Journal of Greater Los Angeles\" che l'ebraismo \"\u00e8 una parte importante del mio passato, ma, di fatto, la religione non fa parte della mia vita\". Nel dicembre del 2008, la Dennings dichiar\u00f2 al magazine \"BlackBook\", \"io non bevo, non fumo e non mi piace avere intorno persone che lo fanno\".\nNel 2021 inizia una relazione con il musicista e cantante Andrew W.K., confermata via social su Instagram.\nCarriera.\nCarriera cinematografica.\nInizia a recitare da bambina dove \u00e8 apparsa in alcuni spot pubblicitari, debuttando sul piccolo schermo nella terza stagione della serie televisiva \"Sex and the City\", nell'episodio \"Eterne ragazzine\", riscuotendo successivamente una certa popolarit\u00e0 nei panni di Sarah Stewart, una preadolescente orfana di madre, protagonista della sitcom \"Raising Dad\" andata in onda dal 2001 al 2002; il futuro Premio Oscar Brie Larson, nella sitcom interpretava la sorella Emily. \nNel 2002 recita nella commedia-fantasy \"\" facente parte dei lungometraggi per la televisione della Disney Channel. Nel 2003 prende parte ad alcune serie televisive e sitcom di successo quali \"Senza traccia\", nell'episodio \"Giovent\u00f9 bruciata\" nei panni di Jennifer Norton, nella sitcom \"Perfetti... ma non troppo\" e nella quarta stagione di \"CSI - Scena del crimine\", in \"Svegli all'alba\" nei panni di Missy Wilson, oltre al film televisivo \"The Snobs\". Nel 2004 esordisce sul grande schermo nel film \"Nata per vincere\" con protagonista Hilary Duff, impersonando la cupa pianista Sloane, nello stesso anno recita anche nel film televisivo \"Sudbury\". Sempre nel 2004, avrebbe dovuto recitare nella serie televisiva \"Everwood\", nel ruolo di Laynie Hart, ma per ragioni sconosciute la parte fu affidata a Nora Zehetner.\nUn anno pi\u00f9 tardi entra nel cast di \"Down in the Valley\" con protagonista Edward Norton, dove interpreta April, recitando anche nella commedia \"40 anni vergine\" nel ruolo di Marla Piedmont e nel film drammatico \"London\". Nello stesso anno recita nella serie \"Clubhouse\", in ' e in cinque episodi di \"E.R. - Medici in prima linea\", dove interpreta Zoe Butler, un adolescente che conduce una relazione segreta con il dottor Ray Barnett, prima di scoprire che quest'ultima \u00e8 minorenne. Nel 2006 interpreta una delle pestifere figlie di Tom Fuller, Molly, in ', sequel del film \"Big Mama\" del 2000, mentre nel 2007 recita in \"Charlie Bartlett\". \nNel 2008 viene ingaggiata nel cast de \"La coniglietta di casa\", con Anna Faris ed Emma Stone in cui impersona il ruolo di Mona, mentre recita la parte di Norah Silverberg nel film \"Nick &amp; Norah - Tutto accadde in una notte\", dove si innamora a prima vista di Nick O'Leary (interpretato da Michael Cera). Grazie all'interpretazione di Norah, la Dennings ottenne alcune candidature come miglior attrice in un film commedia o musicale ai Satellite Awards nel 2008, una candidatura per Choice Movie Actress: Music/Dance ai Teen Choice Awards e una candidatura per la miglior performance rivelazione femminile, agli MTV Movie Awards nel 2009. Ottiene una piccola parte nel film \"Il mistero della pietra magica\" diretto da Robert Rodriguez, ed entra nel cast della commedia romantica \"Arlen Faber\" e in \"Defendor\", dove interpreta la giovane prostituta Katerina Debrofkowitz; Nel 2010 recita anche nel film \"Daydream Nation\".\nNel 2011 viene ingaggiata per impersonare il ruolo di Max Black, una ragazza sprezzante della vita date le sue condizioni sociali ed economiche pessime, dove non ha mai conosciuto il padre ed \u00e8 figlia di una madre inerte e beona; lavora insieme a Caroline Channing (interpretata da Beth Behrs) al Williamsburg Diner, una tavola calda dei bassifondi di Brooklyn, a New York. La serie \"2 Broke Girls\", andata in onda per sei stagioni dal 2011 al 2017, fu il trampolino di lancio per affermare la notoriet\u00e0 internazionale della Dennings, elogiata dalla critica cinematografica per l'interpretazione del suo personaggio. Sempre nel 2011 entra nel cast di \"Thor\", quarto capitolo dell'Universo cinematografico della Marvel, nei panni dell'astrofisica Darcy Lewis e nel 2012 recita nel film biografico \"Renee - La mia storia\", nel ruolo della protagonista Renee Yohe, una ragazza tossicodipendente affetta da depressione e autolesionismo. Grazie all'interpretazione di Renee Yohe la Dennings vinse il premio Crystal Reel Awards come miglior attrice.\nNel 2013 interpreta nuovamente Darcy Lewis in \"\", ottavo capitolo del Marvel Cinematic Universe. Nel 2014 viene ingaggiata nel film \"Suburban Gothic\" nel ruolo di Becca e recita nel secondo episodio della terza stagione di \"The Newsroom\". L'anno dopo interpreta se stessa nel film \"Hollywood Adventures\" diretto da Zhao Wei e tra il 2015 e il 2018, prende parte a tre episodi della serie televisiva \"Drunk History\"; nel 2018 recita nel film televisivo \"How May We Hate You?\".\nDal 2019 entra nel cast della serie televisiva \"Dollface\" come protagonista nel ruolo di Jules Wiley, e nel 2020 recita nella commedia drammatica \"Friendsgiving\" nei panni di Abby. Nel 2021 riprende il ruolo di Darcy Lewis nella miniserie televisiva del MCU, \"WandaVision\".\nDoppiatrice.\nNel corso della sua carriera nel mondo del cinema, la Dennings si \u00e8 distinta anche come doppiatrice prestando la voce ad alcune serie animate famose. Tra il 2009 e il 2010 ha doppiato 2 episodi della quinta e della sesta stagione di \"American Dad\" e nel 2012, un episodio della serie \"Robot Chicken\". Nel 2017 ha prestato la voce ad una puntata della ventinovesima stagione de \"I Simpson\", e nel 2018 presta la voce al personaggio di Dallas Moonshiner per 8 episodi, nella serie animata \"Dallas &amp; Robo\".\nNella serie \"Big Mouth\" da la voce al personaggio Leah Birch per 14 episodi, mentre nel 2021 doppia il personaggio di Darcy Lewis nella serie animata \"What If...?\".\nPremi e riconoscimenti.\nSatellite Awards\nTeen Choice Awards\nMTV Movie Awards\nCrystal Reel Awards\nPeople's Choice Awards\nHollywood Critics Association\nDoppiatrici italiane.\nNelle versioni in italiano dei suoi lavori, Kat Dennings \u00e8 stata doppiata da:\nDa doppiatrice \u00e8 sostituita da:"}
{"id": "2064834", "revid": "1149807", "url": "https://it.wikipedia.org/wiki?curid=2064834", "title": "Kamek", "text": ""}
{"id": "2064841", "revid": "108963301", "url": "https://it.wikipedia.org/wiki?curid=2064841", "title": "Def Mix Productions", "text": "Def Mix Productions \u00e8 un'etichetta discografica di musica house con base a New York fondata dai Dj: Frankie Knuckles, David Morales, Satoshi Tomiie, Hector Romero e Bobby D'Ambrosio."}
{"id": "2064845", "revid": "316609", "url": "https://it.wikipedia.org/wiki?curid=2064845", "title": "Arricchitore", "text": ""}
{"id": "2064848", "revid": "300067", "url": "https://it.wikipedia.org/wiki?curid=2064848", "title": "Jim Walsh (cestista)", "text": ""}
{"id": "2064850", "revid": "121206922", "url": "https://it.wikipedia.org/wiki?curid=2064850", "title": "Alessandra Arachi", "text": "Biografia.\nAlessandra Arachi \u00e8 nata e vive a Roma, sebbene abbia vissuto cinque anni a Milano. Lavora come giornalista per il Corriere della Sera, occupandosi di attualit\u00e0, costume, politica. Ha pubblicato il suo primo libro a 29 anni, nel gennaio 1994: \"Briciole\", che \u00e8 stato trasformato in un \"tv movie\", trasmesso in prima serata da Rai 1. Affetta da bipolarismo, ha parlato di questo disturbo nel suo libro \"Lunatica\".\nIn uno dei suoi ultimi libri, \"Coriandoli nel deserto\", \u00e8 andata a ripescare i suoi studi universitari di fisica per raccontare in forma poetica le gesta dei ragazzi di via Panisperna e, soprattutto, della ragazza di via Panisperna, Nella Mortara, l'unica donna fisica che abbia mai lavorato nell'istituto romano di Enrico Fermi."}
{"id": "2064851", "revid": "729019", "url": "https://it.wikipedia.org/wiki?curid=2064851", "title": "Mike Knox", "text": "Noto per i suoi trascorso nella World Wrestling Entertainment con il ring name Mike Knox e nella Total Nonstop Action Wrestling come Knux.\nCarriera.\nImpact Zone Wrestling (2002-2005).\nHettinga \u00e8 stato allenato da Steve \"Navajo Warrior\" Islas e ha iniziato a lottare proprio nella sua federazione, la Impact Zone Wrestling (IZW), nel 2002. Durante la sua permanenza, ha ottenuto l'IZW Heavyweight Championship in due occasioni. Ha anche vinto, in coppia con l'amico-nemico Derek Neikirk, l'IZW Tag Team Championship in un'occasione.\nWorld Wrestling Entertainment (2005-2010).\nVarie faide (2006-2010).\nKnox ha firmato un contratto di sviluppo con la WWE a febbraio 2005. Prima di debuttare ufficialmente, ha collezionato una manciata di apparizioni negli show televisivi, tra cui una come \"terrorista\" di Muhammed Hassan. Proprio il segmento con Hassan ha portato all'allontanamento del wrestler con la gimmick dell'arabo, a causa delle critiche ricevute.\nCon il ring name Mike Knox, ha debuttato nella Extreme Championship Wrestling (ECW) da heel, interrompendo uno striptease di Kelly Kelly (ancora sconosciuta \"on-screen\"), arrivando dal backstage per coprirla con un asciugamano e riportarla negli spogliatoi. \u00c8 stato successivamente rivelato che Knox e Kelly fossero fidanzati (kayfabe). Kelly, sempre secondo la kayfabe, \u00e8 un'esibizionista, ma Knox non ha ovviamente apprezzato il fatto che lei volesse spogliarsi in pubblico. Per il suo match di debutto, nella vittoria contro Danny Doring, Kelly ha accompagnato Knox come manager. Knox \u00e8 stato pushato in maniera molto forte, intervenendo anche in altri match e distruggendo i suoi avversari. Ha successivamente formato, per un breve periodo, un tag team con Test. Ha poi cominciato un feud con CM Punk, a causa della gelosia per l'ammirazione di Kelly nei confronti di Punk. Il feud \u00e8 stato, comunque, a senso unico: Punk ha vinto, infatti, tutti gli incontri.\nKnox ha debuttato in pay-per-view a Survivor Series 2006, quando \u00e8 stato nel team dei Rated RKO, ma \u00e8 stato eliminato, per primo nella sua squadra. La sua successiva apparizione ha segnato l'abbandono di Kelly Kelly a December to Dismember, causando la sconfitta del suo tag team. L'ha poi attaccata nella puntata successiva di ECW On Sci-Fi, rendendo definitiva la separazione tra i due. Knox \u00e8 poi scomparso dagli schermi per un po' di tempo.\nA gennaio 2007, la WWE ha deciso di svincolare diversi wrestler: Knox e Tatanka sono stati tra i papabili per il licenziamento, ma alla fine il solo Tatanka \u00e8 stato inserito nella lista, mentre Knox \u00e8 rimasto in federazione.\nIl 13 febbraio 2007, Knox \u00e8 tornato in ECW, perdendo contro CM Punk ed \u00e8 cos\u00ec sparito dagli schermi un'altra volta, per diversi mesi.\nIl 1\u00ba marzo 2007, \u00e8 tornato nei territori di sviluppo della WWE, riformando con Derek Neikirk il Team Elite. In squadra, hanno sconfitto i Major Brothers, conquistando per la prima volta i DSW Tag Team Championships. Comunque, dopo la chiusura della DSW, Knox \u00e8 stato mandato nella Florida Championship Wrestling (FCW)\nL'11 settembre 2007, \u00e8 tornato in ECW, quando ha sconfitto Balls Mahoney. La settimana successiva, in un rematch con Mahoney, \u00e8 stato sconfitto. Nella puntata successiva, ha battuto Nunzio. \u00c8 stato poi mandato contro CM Punk per l'ECW Championship, ma \u00e8 stato schienato da Punk dopo una Go To Sleep. Dopo mesi senza\nalcuna storyline di rilievo, ha iniziato un feud con Tommy Dreamer, che ha sconfitto in diversi incontri, tra cui un Extreme Rules match nella centesima puntata di ECW On Sci-Fi. \u00c8 stato poi protagonista di un feud con Finlay, che dopo una serie di confronti verbali ha portato ad un match nell'edizione della ECW del 26 settembre 2008, vinto dall'irlandese.\nIl 27 ottobre e il 3 novembre, durante Raw, sono apparse due vignette che anticipavano il debutto di Knox nello show rosso. Ha debuttato il 10 novembre, sconfiggendo D'Lo Brown.Subito dopo concentr\u00f2 le sue attenzioni su Evan Bourne, che gi\u00e0 infortunato venne attaccatda Knox e Rey Mysterio.Con Mysterio inizi\u00f2 un feud che vide Knox attaccare brutalmente il lottatore mascherato pi\u00f9 volte, nel loro primo match Knox si fece squalificare lasciando il tutto irrisolto.\nHa partecipato alla sua prima Royal Rumble nel 2009 dove entrando con il numero 12 ha resistito pi\u00f9 di trenta minuti.\nMike Knox in uno House Show si \u00e8 qualificato per l'Elimination Chamber di Raw a No Way Out.\nIl 15 febbraio knox partecipa all'Elimination Chamber match di Raw, entrando per quarto, per poi essere eliminato da Chris Jericho.\nNel corso della Draft Supplementare passa al roster di Smackdown, dove esordisce battendo R-Truth. Durante la fine del 2009 interpreta un piccolo feud con Kane, dove ad uscirne vincitore \u00e8 Kane. Il 2010 inizia con una sconfitta a Superstars per mano di Finlay. Nella puntata del 14 gennaio di Superstars, forma un Team con Charlie Haas, ma i due perdono contro Jimmy Wang Yang &amp; Slam Master J. Mentre il 22 gennaio a Smackdown affrontano i Cryme Tyme ma il match finisce in No-Contest a causa dell'attacco di Kane. Il 5 febbraio a Smackdown perde il match di qualificazione per l'elimination Chamber, contro R-Truth. In quella del 18 di Superstars perde contro Rey Mysterio, Mentre il 4 marzo sempre a Superstars perde contro Kane. L'11 marzo perde anche contro, Goldust. il suo ultimo match in WWE, lo vede uscire sconfitto contro, JTG, a Smackdown. Mike Knox viene svincolato dalla WWE il 23 aprile 2010.\nTotal Nonstop Action Wrestling (2012-2015).\nAces &amp; Eights (2012-2013).\nNel maggio 2012 Mike Knox ha fatto un dark match in TNA contro Devon e poi come membro mascherato della stable Aces &amp; 8s attaccando Sting ed altre superstars della TNA.\nDurante la puntata di iMPACT!, si rivela essere uno dei membri dell'Aces &amp; Eights venendo smascherato da Kurt Angle. Knox si vendicher\u00e0 la settimana dopo attaccandolo con un martello. Perder\u00e0 in seguito il suo match di debutto contro Sting, alla fine del match l'Hall of Famer colpir\u00e0 Knox con il suo martello.\nThe Menagerie (2014\u20132015).\nNell'agosto del 2014 forma la stable The Menagerie i membri sono the freak, crazzy Steve e rebel.\nDisputano alcuni match contro i bromans in cui li vincono.\nTitoli e riconoscimenti.\nDeep South Wrestling\nImpact Zone Wrestling\nPro Wrestling Illustrated"}
{"id": "2064854", "revid": "767487", "url": "https://it.wikipedia.org/wiki?curid=2064854", "title": "Chi ha paura delle streghe?", "text": "Chi ha paura delle streghe? (\"The Witches\") \u00e8 un film del 1990 diretto da Nicolas Roeg e tratto dal romanzo per bambini \"Le streghe\" di Roald Dahl.\nTrama.\nDurante le vacanze estive in Norvegia con la famiglia, il piccolo Luke Eveshim ascolta le storie che nonna Helga gli racconta sulle vere streghe, raccomandandogli di fare molta attenzione, perch\u00e9 esse sono creature magiche e diaboliche che odiano i bambini e cercano di eliminarne il maggior numero possibile. Le streghe sembrano donne qualsiasi e vivono mimetizzate tra gli esseri umani, ma possono essere riconosciute da alcuni particolari: lunghi artigli per i quali indossano sempre i guanti, piedi senza dita che nascondono in scarpe larghe, assenza completa di capelli per cui mettono la parrucca e occhi sfumati di rossastro; inoltre sono dotate di un olfatto particolarmente sviluppato che consente loro di percepire l'odore di bambino, che per loro \u00e8 nauseante. Helga racconta anche la storia di Erika, una sua amica d'infanzia che era stata trasformata da una strega in una figura dipinta sulla tela di un quadro. La stessa Helga sembra essersi scontrata con una strega in giovent\u00f9, come testimonia il fatto che le manchi un mignolo, ma rifiuta di parlarne. Una mattina Helga viene informata che i genitori di Luke sono morti in un incidente stradale durante la notte e quindi assume la tutela del piccolo orfano. Luke tuttavia abita in Inghilterra, dove a settembre deve ricominciare la scuola, per cui la nonna deve necessariamente trasferirsi a malincuore nella sua seconda casa inglese. Qualche tempo dopo il rientro in patria, mentre Luke sta giocando nella casetta sull'albero del giardino, una sconosciuta si avvicina a lui, offrendogli un serpente addomesticato e del cioccolato. Il bambino riconosce per\u00f2 che si tratta di una strega e riesce a metterla in fuga.\nHelga, soffrendo di diabete, sviene il giorno del compleanno di Luke: il medico, oltre a vietarle gli zuccheri, le consiglia di prendersi qualche giorno di riposo in un albergo sul mare. Nonna e nipote si trasferiscono quindi in una camera del prestigioso Hotel Excelsior, ma non prima che Helga consegni a Luke il suo regalo: una coppia di topolini bianchi che il bambino si ripromette di ammaestrare. Luke si mette subito in cattiva luce con il signor Stringer, l'inflessibile direttore dell'albergo, a causa dei topolini che ha portato con s\u00e9, i quali, oltre a infastidire le cameriere, sarebbero secondo lui responsabili di cose strane che stanno ultimamente accadendo. Helga guarda poi con sospetto Eva Ernst, un'affascinante e raffinata signora presidentessa della Reale Societ\u00e0 per la Protezione dell'Infanzia, il cui convegno \u00e8 previsto nell'albergo proprio in quei giorni.\nUn pomeriggio, per giocare indisturbato con i topolini, Luke si nasconde con loro dietro a un paravento nella sala da ballo, ma poco dopo la stanza viene occupata dalla signora Ernst e dalle sue congressiste che, senza accorgersi di lui, si chiudono dentro. Qui il bambino scopre che il convegno non \u00e8 altro che una copertura per nascondere la riunione annuale di tutte le streghe d'Inghilterra, e che la signora Ernst \u00e8 la Grande Strega Suprema, la loro perfida regina che nasconde il suo orribile aspetto dietro una maschera. Questa rivela alle sue suddite di avere un piano per eliminare tutti i bambini inglesi in un colpo solo: ogni strega dovr\u00e0 comprare una pasticceria con il denaro che lei distribuir\u00e0, in modo da contaminare tutti i dolci e le caramelle destinate ai bambini con la sua pi\u00f9 recente pozione magica (chiamata Formula 86), che li trasformer\u00e0 in topi; la pozione agisce a scoppio ritardato, due ore dopo l'ingestione, ma solo se presa nella giusta dose, ed ingerendone troppa l'effetto sar\u00e0 istantaneo. Per dimostrarne l'efficacia, la Strega Suprema ha gi\u00e0 regalato una cioccolata contenente una dose di pozione a un bambino ha invitato quest'ultimo a raggiungerla nella sala da ballo con la promessa di dargliene altra. Proprio in quel momento la vittima si presenta alla porta: si tratta di Bruno Jenkins, un goloso ma simpatico bambino con cui Luke aveva fatto amicizia il giorno prima. Allo scoccare delle due ore, questi si trasforma in un topo, davanti al pubblico di streghe esultanti.\nLa Grande Strega Suprema dichiara conclusa la riunione, ma proprio mentre stanno per andarsene le streghe si accorgono dell'odore di Luke. Questi tenta disperatamente di scappare dalla nonna, ma viene catturato dalla Strega Suprema, che lo costringe a bere un intero flacone di Formula 86, trasformandolo istantaneamente in un topo. Dopo la trasformazione Luke si accorge di avere mantenuto la capacit\u00e0 di parlare e pensare da umano. Insieme a Bruno, si avventura faticosamente nell'albergo senza farsi notare, fino alla camera di Helga.\nLuke racconta alla nonna l'accaduto e le rivela anche di avere un'idea su come fermare le streghe: avendo sentito la Grande Strega Suprema dire che la sua pozione ha effetto su chiunque, il topolino intende rubarne un flacone (corrispondente a cinquecento dosi) dalla camera della regina e versarne il contenuto nel cibo destinato alla cena delle streghe di quella sera. Sapendo inoltre che la camera in questione \u00e8 fortunatamente proprio sotto la sua, Helga aiuta Luke a calarsi dal balcone per farlo entrare dalla porta-finestra. Qui, dopo aver rischiato di finire in pasto a un gatto, Luke trova le scorte di pozione della Grande Strega Suprema e riesce a rubarne un flacone, sgattaiolando poi fuori dalla porta senza altri impedimenti. Helga tenta di restituire Bruno ai suoi genitori ma questi, vedendo un topo, la cacciano via indignati senza darle modo di spiegare l'accaduto. Mentre le streghe si dirigono a cena, Helga si intrufola di soppiatto nella cucina e vi lascia il topolino Luke con il flacone di pozione. Dopo varie peripezie, Luke riesce a versare la pozione nella zuppa di crescione che la diabolica comitiva ha ordinato, ma mentre si appresta a tornare dalla nonna viene notato da un cuoco che gli d\u00e0 la caccia e riesce anche a tagliargli la punta della coda. Nonostante questo, Luke approfitta della confusione per sgattaiolare di nuovo nel ristorante, dove Helga lo nasconde nella sua borsa. Le streghe mangiano senza sospettare nulla e poco dopo si trasformano in topi, venendo sterminate in massa dal personale e dai clienti dell'albergo. La Strega Suprema resiste per qualche istante alla metamorfosi, ma si trasforma poi in un orribile topo e muore accoltellata dal signor Stringer; unica a non aver mangiato la zuppa e a salvarsi \u00e8 la signorina Irvine, segretaria della Strega Suprema. Bruno viene poi restituito ai suoi genitori che, sebbene sconvolti dalla sua trasformazione, accettano che egli sia ormai un topo.\nHelga e Luke tornano a casa, dove l'anziana signora, rammaricata per quello che \u00e8 accaduto al nipotino, la attrezza affinch\u00e9 Luke ci possa vivere comodamente come un topo. Con uno stratagemma, Luke riesce poi a farsi spedire a casa gli averi della Grande Strega Suprema, ovvero il suo baule pieno di denaro e la sua agenda con i nomi e gli indirizzi di tutte le streghe americane, cos\u00ec da poterle rintracciare ed eliminare. Quella notte arriva a casa loro la signorina Irvine, la quale, stanca delle angherie della sua capa, aveva deciso di diventare buona, ottenendo cos\u00ec un aspetto normale. Ella usa i suoi poteri per ritrasformare Luke in un bambino e gli restituisce i due topolini che aveva smarrito in albergo. Mentre si allontana in auto, Luke ed Helga la salutano dalla finestra, raccomandandole di non dimenticarsi di Bruno.\nAccoglienza.\n\"Chi ha paura delle streghe?\" ha ricevuto il plauso della critica. Su Rotten Tomatoes detiene una percentuale di gradimento del 93% con una valutazione media di 7,6/10 sulla base di 41 recensioni. Il consenso generale recita: \u00abCon una performance deliziosamente malvagia di Angelica Huston e fantasiose marionette del negozio di creature di Jim Henson, l'oscuro e spiritoso film di Nicolas Roeg cattura lo spirito della scrittura di Roald Dahl come pochi altri adattamenti\u00bb. Su Metacritic ha un punteggio di 78/100 (corrispondente a \u00abrecensioni generalmente favorevoli\u00bb) basato su 25 recensioni.\nRoger Ebert ha assegnato al film tre stelle su quattro, definendolo \u00abintrigante, ambizioso e inventivo, e quasi degno di essere visto anche solo per l'ovvia gioia di Anjelica Huston nell'interpretare una cattiva completamente senza compromessi\u00bb."}
{"id": "2064857", "revid": "1305772", "url": "https://it.wikipedia.org/wiki?curid=2064857", "title": "Personaggi di Black Lagoon", "text": "Questa \u00e8 una lista dei personaggi della serie manga e anime \"Black Lagoon\" di Rei Hiroe.\nLagoon Company.\nLa Lagoon Company \u00e8 una ditta con sede a Roanapur, fittizia citt\u00e0 in Thailandia. \"De iure\" \u00e8 una semplice ditta di recupero e consegne, ma \"de facto\" \u00e8 una ditta di pirati mercenari, poich\u00e9 pi\u00f9 volte costretta a infrangere la legge per portare a termine i loro lavori. All'interno di Roanapur ha moltissime amicizie con le piccole e grosse organizzazioni mafiose che dominano la citt\u00e0. Queste buone relazioni sono dovute sia per favori personali sia per semplice rispetto dovuto alla bravura nel loro lavoro. Ogni membro del gruppo \u00e8 un asso nel ruolo che ricopre, e nel complesso, l'intera ditta \u00e8 abile in tutti i campi: dalla diplomazia, al pilotaggio, alle capacit\u00e0 informatiche, fino all'uso delle armi.\nRock.\n, soprannome di , \u00e8 il protagonista della serie e il narratore nella versione anime. Era un dipendente di 25 anni delle Asahi Industries di Tokyo, famosa per la sua marca di salsa di soia e birra (nelle prime puntate lo stesso Rock dice di essere stato costretto a berne dai suoi superiori), fino al giorno in cui \u00e8 stato preso in ostaggio dall'equipaggio della Black Lagoon. Rokuro era in possesso di un disco, di propriet\u00e0 delle Asahi Industries, contenente un piano top secret. Il suo capo dipartimento, Kageyama, decide di sacrificarlo, in cambio del disco. Rokuro \u00e8 schiumante di rabbia per essere stato sacrificato senza tanti problemi. La Black Lagoon viene messa alle strette durante la loro traversata in mare da un gruppo di mercenari, assoldati dal capo dell'agenzia di Rokuro per ucciderlo. Valutando la situazione in quel momento, Rokuro mostra per la prima volta un sorriso aggressivo e selvaggio carico di desiderio di azione, spiegando infine ai membri della Black Lagoon come sconfiggere gli avversari molto pi\u00f9 avvantaggiati di loro sul campo. Dutch rimane sorpreso delle capacit\u00e0 deduttive di Rock. Divertito e ammirato, ammette di avere preso a bordo nella loro barca \"un gran bastardo\". Il piano riesce e Rokuro e la Black Lagoon sopravvivono. \nRokuro si rifiuter\u00e0 infine di ritornare col suo capo a casa, decidendo di tagliare ogni legame con loro.\nAccettando l'invito di Revy a entrare nel gruppo della Lagoon Company, Rokuro decide di lasciarsi alle spalle la sua vita e il suo nome, e di diventare semplicemente Rock, come Dutch l'aveva soprannominato.\nRock \u00e8 entrato quasi per caso nella Lagoon Company, quindi, inizialmente \u00e8 ancora un po' spaesato. Umile e gentile, subisce spesso l'ira di Revy, che lo prende di mira e che in un'occasione arriva quasi ad ucciderlo. Nel corso della storia, il rapporto tra loro migliora e i due imparano a conoscersi, riuscendo a capirsi sempre di pi\u00f9. Rock indossa sempre camicia e cravatta, e non usa armi. Alcune sue intuizioni si rivelano determinanti per risolvere situazioni pericolose. Il compito di Rock, all'interno della Lagoon Company, \u00e8 quello di diplomatico, traduttore e negoziatore. Rock conosce cinque lingue: il giapponese, l'inglese, il russo, lo spagnolo e il rumeno; sembra capire abbastanza bene anche l'italiano. Tutte queste qualit\u00e0 gli hanno fatto guadagnare la fiducia dell'equipaggio della Black Lagoon, di Balalaika, di Mr. Chang e della Chiesa della violenza.\nDurante un viaggio d'affari in Giappone assieme a Revy, in veste di traduttore per Balalaika, Rock si affeziona a una giovane ragazza del luogo, Yukio Washimine, che si rivela essere una yakuza. Il rapporto tra i due finir\u00e0 per\u00f2 in tragedia, poich\u00e9 Yukio si suicider\u00e0, facendo harakiri con la katana di Ginji Matsuzaki, la sua guardia del corpo, dopo la disfatta del clan del quale lei era il boss. \nLa presenza di Rock in Giappone al servizio di Balalaika, attira la maggior parte gli investigatori e dell'Interpol che sono convinti che catturando lui si potrebbe arrivare alla cattura di Balalaika. Ci\u00f2 potrebbe in tal modo aver compromesso il ritorno definitivo di Rock in Giappone, ormai segnato come uno dei peggiori criminali conosciuti. Ci\u00f2 tuttavia non sembra preoccuparlo pi\u00f9 di tanto, ammettendo che da tempo non era pi\u00f9 interessato a tornare alla sua vecchia vita e che quella visita l\u00ec serviva solo per congedarsi dai suoi vecchi legami. Inoltre, Rock viene designato da Mister Chang per aiutare Fabiola e Garcia Lovelace a ritrovare la pericolosa Roberta, tornata a Roanapur in cerca di vendetta per la morte del suo datore di lavoro, Diego Lovelace. Rock accetta l'incarico e insieme con i due ragazzini si mette sulle tracce di Roberta. L'operazione \u00e8 molto delicata poich\u00e9 dietro l'attentato, in cui \u00e8 spirato Diego Lovelace, vi sono la CIA e l'Esercito degli Stati Uniti d'America. Alla fine di questa storia, molti sono rimasti turbati dal comportamento tenuto da Rock nel corso dell'operazione, la quale infatti sembra aver fatto emergere temporaneamente il suo lato oscuro, freddo e calcolatore. Dutch stesso ammette che Rock pu\u00f2 arrivare a essere un individuo estremamente pericoloso, spiegando che bench\u00e9 Rock detesti le armi sono le sue capacit\u00e0 intellettuali a essere i veri proiettili che hanno un effetto rimbalzante colpendo alla schiena i propri nemici senza che essi se ne accorgano. Anche Balalaika e Mr. Chang hanno riconosciuto le sue capacit\u00e0, ritenendo Rock un potenziale elemento che aumenter\u00e0 tremendamente il loro potere sulla malavita.\n\u00c8 doppiato in giapponese da Daisuke Namikawa e in italiano da Alessandro Quarta nelle prime due serie e da Francesco Calabrese in \"Roberta's Blood Trail\".\nRevy.\n, il cui vero nome \u00e8 , \u00e8 la coprotagonista della serie. Unica donna del gruppo della Lagoon Company, \u00e8 straordinariamente abile con le armi da fuoco, tanto che viene soprannominata \"Revy Two Hands\" (\"Revy due mani\"), dato che impugna due pistole alla volta. Lavora come mercenaria, per il gruppo. Di origini cinesi \u00e8 nata e cresciuta a Manhattan, nel malfamato quartiere Chinatown, vicino a Mott Street. Gi\u00e0 da piccola, \u00e8 stata una ladra e un'assassina. Si \u00e8 allenata sparando a delle lattine. Suo padre, un deprecabile alcolizzato, era un uomo tanto abusivo quanto violento, tanto da colpire Revy in pieno volto con una bottiglia durante un attacco di rabbia. Un giorno, dopo l'ennesimo eccesso di violenza dell'uomo, Revy scapp\u00f2 di casa, ma venne fermata e arrestata da un poliziotto corrotto per nessuna ragione. Una volta in cella, questi la picchi\u00f2 e violent\u00f2 con ferocia. Traumatizzata dall'accaduto, Revy torn\u00f2 a casa per raccontare tutto a suo padre, ma questo non diede importanza alle parole della ragazza, ordinandole semplicemente di prendergli una birra. Revy, per vendetta, mise un cuscino sul volto dell'uomo e lo uccise sparandogli in faccia. Dopo questi fatti Revy cade totalmente nella parte oscura del mondo, dandosi a ogni crimine possibile per poter sopravvivere. Un agente segreto americano rivela che Revy \u00e8 una ricercata molto conosciuta dalle autorit\u00e0, come il commissariato di Bafalo Hill e il distretto 27 di New York, e che se sapessero che si nasconde nella citt\u00e0 di Roanapur potrebbero prendere in considerazione l'idea di andare direttamente in citt\u00e0 per tentare di catturarla.\nRevy fuma e beve, ubriacandosi alla prima occasione o sfidando gli altri a bere. Cinica, maleducata e irruente, Revy utilizza un linguaggio volgare, non esita a uccidere le persone e si diverte quando incontra un avversario alla sua altezza, arrivando ad ascoltare un po' di musica per darsi la carica mentre effettua una strage.\nSi arrabbia spesso con Rock perch\u00e9 non comprende il suo modo di agire, arrivando anche a tentare di ucciderlo. I due comunque nel corso del manga diventeranno sempre di pi\u00f9 amici, arrivando a confidarsi e ad aiutarsi l'un l'altra. Nonostante il suo carattere ribelle e difficile, Revy mostra anche il suo lato ludico, come durante il suo viaggio in Giappone, in veste di guardia del corpo di Rock, quando si diverte a giocare con un gruppo di bambini, insegnando loro come si spara e come si muore veramente. Non appena Rock si accorge del suo gioco, Revy arrossisce e mostra nuovamente il suo carattere irascibile, minacciando Rock di castrazione, se avesse detto tutto a Dutch e a Benny. Durante lo stesso viaggio, Revy sembra cominciare a ricordarsi, per la prima volta dopo tanto tempo, di avere una coscienza: comincer\u00e0 a mostrarsi meno sadica e a mostrare rispetto per gli avversari meritevoli; pi\u00f9 di tutto, non avr\u00e0 esitazioni a minacciare di morte Balalaika quando questa, a sua volta, tenter\u00e0 di uccidere Rock, dopo che quest'ultimo aveva criticato il suo modo di agire. Col tempo si \u00e8 mostrata pi\u00f9 di una volta molto protettiva nei confronti del collega, pur nel modo violento che la caratterizza. Spesso lo segue per proteggerlo da potenziali pericoli e, quando non riesce a evitare che questi si presentino, lo salva da essi. Sembra essere diventata, inoltre, determinata a impedire che la vita a Roanapur corrompa eccessivamente Rock: quando l'uomo passa il segno, cominciando ad agire e, soprattutto, a pensare come un criminale, Revy risponde con ostilit\u00e0 e, pi\u00f9 di una volta, ordinandogli di tornare a casa, bench\u00e9 pi\u00f9 di una volta non sembra essere in grado di impedirlo. Revy ultimamente si domanda se quello che ha davanti sia il Rock che incontr\u00f2 all'inizio o il Rock criminale che Roanapur ha generato. Revy prova fastidio e si irrita quando altre ragazze iniziano a ronzare intorno a Rock.\nDai suoi discorsi, Revy sembra sostenere di vedere il mondo come un posto orribile e marcio, dove la felicit\u00e0 nasce dall'ignoranza e dall'ipocrisia, ma Fabiola smentisce queste affermazioni: Revy parla in questo modo del mondo perch\u00e9 in realt\u00e0 lo vede come un posto meraviglioso in cui non le \u00e8 pi\u00f9 concesso tornare, e quindi cerca di trovare un motivo per poter restare dove \u00e8 adesso, un mondo di violenza e immoralit\u00e0, che lei odia ma che ritiene essere anche l'unico posto in cui \u00e8 accettata.\nRevy veste quasi sempre con un top color vinaccia e un paio di jeans corti, con il primo bottone sempre aperto, ha un vistoso tatuaggio M\u0101ori grigio che parte dalla spalla e termina lungo il braccio destro; ha i capelli rosso cupo legati in una coda e gli occhi ambrati. Utilizza sempre due Beretta 92FS, modificate, a cui si possono aggiungere facilmente dei silenziatori. Le armi sono chiamate inox 9mm sword cutlass. Il nome deriva dalla sciabola, usata dai pirati. Sull'impugnatura dell'arma sono incise due sciabole e alcune scritte, in thailandese. \n\u00c8 doppiata in giapponese da Megumi Toyoguchi e in italiano da Perla Liberatori nelle prime due serie e da Vittoria Scognamiglio in \"Roberta's Blood Trail\".\nDutch.\n \u00e8 il leader della Lagoon Company e il capitano della loro barca. \u00c8 un ex marine e ha combattuto nella guerra del Vietnam. Dopo la fine della guerra, \u00e8 fuggito in Thailandia ed \u00e8 divenuto un mercenario, fondando la Lagoon Company. Lavora, prevalentemente, per Balalaika, spietata boss dell'Hotel Moscow, un'organizzazione della mafia russa. Il suo nome \u00e8 molto rispettato tra i grandi nomi di Roanapur, data la grande efficienza e abilit\u00e0 della sua compagnia. Nell'organizzazione si occupa del pilotaggio della nave appartenente alla compagnia e, con frequenza minore rispetto a Revy, alla risoluzione violenta dei lavori. \nDutch indossa sempre un paio di occhiali da sole, dai quali non si separa mai. Si dimostra pi\u00f9 calmo e riflessivo di Revy, anche se spesso si rivolge a lei per tirarsi fuori dalle situazioni pi\u00f9 pericolose e intricate. Nonostante le apparenze, \u00e8 molto legato ai suoi compagni. Oltre a Revy, Dutch \u00e8 l'unico membro della Lagoon Company a usare armi, prevalentemente un fucile a pompa Remington 870 e una Smith &amp; Wesson 629. \n\u00c8 doppiato in giapponese da Tsutomu Isobe e in italiano da Paolo Marchese nelle prime due serie anime e da Jean-Marco Montalto in Roberta's Blood Trail.\nBenny.\n \u00e8 l'autista della Lagoon Company ed esperto di tecnologia. Ebreo di nascita e laureatosi alla Florida University, \u00e8 divenuto in seguito un hacker e ha messo a segno un importante colpo che lo ha messo, per\u00f2, nei guai sia con l'FBI che con la mafia. Revy gli ha salvato la vita e, cos\u00ec, Benny \u00e8 entrato a far parte dell'equipaggio della Lagoon Company. Proprio come Rock, ha dovuto subire, per un certo periodo, le angherie di Revy.\nConvinto pacifista, Benny odia i nazisti (infatti nella sua famiglia il motto era \"Fuck The Nazisters!\"), sentimento amplificato dal fatto di essere ebreo, ed \u00e8 molto geloso dei suoi computer, che non fa usare da nessuno. \u00c8 stato soprannominato \"Benny Boy\" da Dutch. Non usa armi e tende a non provocare nessuno. \n\u00c8 doppiato in giapponese da Hiroaki Hirata e in italiano da Loris Loddi.\nHotel Moscow.\nBalalaika.\n, il cui vero nome \u00e8 , \u00e8 il capo dell'Hotel Moscow, organizzazione della mafia russa. Quando ancora esisteva l'Unione Sovietica faceva parte dell'Armata Rossa e ha combattuto la guerra dell'Afghanistan. Proprio durante quel conflitto, Balalaika sub\u00ec un incidente che le bruci\u00f2 parte del viso, del collo e del petto. Da allora, queste parti del corpo sono orribilmente sfregiate; per questa peculiarit\u00e0 del suo aspetto, \u00e8 soprannominata da Verrocchio e Revy \"faccia scuoiata\". Per il suo passato militare, invece, Balalaika viene chiamata dai suoi uomini \"Capitano\".\n\u00c8 una donna cinica, dura e spietata. Per il bene della sua organizzazione \u00e8 disposta a far uccidere chiunque. Nonostante l'apparenza fredda e distaccata, \u00e8 decisamente legata ai suoi uomini, altrimenti non avrebbe mai pensato di torturare il piccolo killer H\u00e4nsel, dopo aver scoperto in che modo lento e doloroso lui e la sua gemella avevano ucciso alcuni dei suoi sottoposti pi\u00f9 fidati. Balalaika porta i lunghissimi capelli biondi mossi raccolti in una coda e i suoi occhi azzurro ghiaccio le conferiscono uno sguardo magnetico; inoltre ha un neo sotto l'occhio sinistro. Indossa sempre la sua divisa militare come un cappotto ed \u00e8 solita fumare un sigaro. Ella usa prevalentemente una Stechkin APS, usata in vari settori dell'esercito sovietico.\nBalalaika \u00e8 una delle poche persone che si \u00e8 guadagnata il rispetto di Revy, che \u00e8 solita chiamarla \"sorellona\". \u00c8 in affari con la Lagoon Company e ha una forte amicizia con Dutch. Inoltre durante il suo viaggio in Giappone ha dato l'incarico di traduttore a Rock. Balalaika ha a disposizione un vero e proprio esercito, composto da ex militari sovietici, che utilizza in operazioni particolarmente critiche. Il braccio destro di Balalaika \u00e8 Boris, che viene chiamato \"Compagno Sergente\".\nBalalaika \u00e8 anche una delle poche persone ad avere scoperto le vere potenzialit\u00e0 di Rock, vedendolo come un elemento estremamente potente che aumenter\u00e0 il potere dell'Hotel Moscow.\nTra i suoi numerosi nemici vi sono Mr. Chang, leader della Triade cinese a Roanapur, Verrocchio, capo di un'organizzazione legata alla mafia italiana, Abrego, leader del cartello colombiano della droga, Roberta, cameriera della famiglia Lovelace che in realt\u00e0 \u00e8 una pericolosa mercenaria e H\u00e4nsel e Gretel, gemelli romeni che vogliono ucciderla a tutti i costi per ordine di Verrocchio. Nel novembre 1993, Balalaika e Mr. Chang ebbero un durissimo scontro a fuoco, dal quale uscirono entrambi vivi. \n\u00c8 doppiata in giapponese da Mami Koyama e in italiano da Alessandra Korompay nelle prime due serie anime e da Loredana Acquaviva in Roberta's Blood Trail.\nBoris.\n \u00e8 il braccio destro di Balalaika, nonch\u00e9 il suo pi\u00f9 fidato collaboratore. \u00c8 un ex militare dell'Armata Rossa e ha combattuto con Balalaika la guerra dell'Afghanistan. Il suo grado era quello di sergente e Balalaika \u00e8 solita chiamarlo \"Compagno Sergente\". Boris \u00e8 un uomo alto e imponente, dal volto squadrato e i capelli castani tagliati corti; ha una vistosa cicatrice che parte dalla fronte per finire all'altezza della guancia sinistra. In un Omake che raffigura i vari personaggi da giovani, si scopre che un tempo era un bish\u014dnen. \n\u00c8 doppiato in giapponese da Taiten Kusunoki e in italiano da Roberto Stocchi.\nTriade cinese.\nMr. Chang.\n \u00e8 il capo della Triade cinese a Roanapur. \u00c8 in buoni rapporti con Balalaika, nonostante i due appartengano a organizzazioni mafiose diverse e il durissimo scontro a fuoco in cui si sfidarono nel novembre del 1993, dal quale uscirono entrambi vivi. Lo stesso vale anche per altri leader delle varie mafie residenti a Roanapur. Tutto ci\u00f2 \u00e8 avvenuto per trasformare la citt\u00e0 thailandese in una sorta di paradiso per criminali, in cui la polizia non esiste e il crimine regna sovrano. In una conversazione con Eda, si evince che Mr. Chang sia sostenuto dalla stessa CIA: l'organizzazione assicura il proprio supporto e la libert\u00e0 al boss cinese a patto che questi si prodighi per mantenere relativamente pacifica Roanapur. Per questo, in caso di crisi, l'uomo deve fare tutto il possibile per evitare che il delicato equilibrio tra le fazioni criminali della citt\u00e0 venga modificato a tal punto da scatenare conflitti.\n\u00c8 un uomo estremamente elegante, sia nei modi che nell'abbigliamento; indossa un cappotto e porta sempre un paio di occhiali da sole. L'unica cosa in cui difetta \u00e8 il senso dell'umorismo, come dimostra la parola d'ordine data a Dutch nel corso di una pericolosa operazione: \u00abLa Triade \u00e8 superfiga\u00bb. Egli usa sempre due Beretta M76, che portano impressi sull'impugnatura lo stemma della Triade e due caratteri cinesi che in lingua italiana significano \u00abIl Dio che controlla ogni essere vivente\u00bb.\n\u00c8 amico di Revy che, come lui, usa combattere con due pistole alla volta. In relazione a questa somiglianza, la mercenaria nutre un profondo rispetto nei suoi confronti. Mr. Chang ha scelto Rock per aiutare Fabiola e Garcia Lovelace a trovare la pericolosa Roberta, tornata a Roanapur per vendicare la morte del suo datore di lavoro Diego Lovelace. Questa operazione \u00e8 molto delicata, poich\u00e9 dietro l'attentato in cui \u00e8 deceduto l'uomo vi sono la CIA e la NSA, e questo pu\u00f2 cambiare il destino di tutta Roanapur. Mr. Chang viene chiamato da Eda \"Chang Bak Ji-Shin\", ovvero stratega o consigliere militare, vale a dire il ruolo che Mr. Chang ricopre all'interno della Triade. \n\u00c8 doppiato in giapponese da Toshiyuki Morikawa e in italiano da Roberto Certom\u00e0.\nShenhua.\n \u00e8 una sensuale killer taiwanese che lavora per Mr. Chang, dai lunghi capelli neri e affusolati occhi scuri; indossa un elegante abito rosa scuro con provocanti spacchi su ambo i lati e una giacca corta bianca sopra di esso, e usa sempre i cosmetici per non mancare di fascino. Al posto delle armi da fuoco preferisce usare armi da taglio per i combattimenti ravvicinati, in particolare due coltelli nepalesi kukri, a cui sovente lega una corda in modo da aumentarne il raggio d'azione, e dei kunai da lancio. \u00c8 abilissima nel lancio dei coltelli ed \u00e8 la rivale, a livello professionale, di Revy (la quale l'apostrofa spesso chiamandola \"liso flitto\", in inglese \"chinglish\", sia per le sue origini asiatiche sia per il suo accento), con la quale ha lavorato sia insieme sia contro. Una delle sue peculiarit\u00e0 \u00e8 il suo linguaggio spezzettato, tra il cinese e il doppiaggio.\nDopo aver aiutato Revy, Shenhua tenta di ucciderla per trovare Greenback Jane. Shenhua riesce a ferire Revy con i suoi coltelli, ma poi viene colpita a sua volta da Eda. Ferita gravemente, Shenhua viene soccorsa da Lotton \"The Wizard\". Viene rivelato che \u00e8 sopravvissuta in seguito, quando Revy la contatta al telefono. Ella ritorna nel volume otto del manga e aiuta Revy a cercare Roberta, in cambio di 6.000 dollari, portando con s\u00e9 Sawyer e Lotton. Nonostante le sue grandi abilit\u00e0, viene sconfitta rapidamente dalla domestica, che la sconvolge distruggendole uno dei kukri usando unicamente i denti. \n\u00c8 doppiata in giapponese da H\u014dko Kuwashima e in italiano da Fabiola Bittarello.\nLeigharch.\n \u00e8 un autista irlandese che lavora per Mr. Chang e per Shenhua. Ha una sfrenata passione per la marijuana e per questo ha frequenti allucinazioni in cui vede le conigliette di Playboy o Jimi Hendrix. Questo per\u00f2 non influisce sulla sua guida che, seppur spericolata, porta sempre a destinazione.\nLeigharch appare una sola volta nella serie, nell'episodio \"Goat, Jihad, Rock'N Roll\". Nella seconda apparizione di Shenhua, nell'episodio \"Greenback Jane\", questa informa Revy che Leigharch \u00e8 \"in relax su Marte. Adesso vive felicemente insieme a strizzacervelli\", lasciando intendere che, a causa probabilmente di un'overdose, il pilota abbia riportato danni cerebrali permanenti. \n\u00c8 doppiato in giapponese da Akimasa \u014cmori e in italiano da Davide Lepore.\nIl cartello colombiano di Manisarela.\nAbrego.\n \u00e8 il boss del cartello della droga di Manisarela, che opera a Roanapur. Ha fatto rapire il piccolo Garcia Lovelace e per questo \u00e8 stato vittima, insieme con molti suoi uomini, della furia di Roberta ma \u00e8 riuscito miracolosamente a salvarsi. Questo episodio ha per\u00f2 fatto calare di molto la sua influenza su Roanapur. Abrego tenta ancora di stanare Roberta, ma trova sulla sua strada un'altra cameriera molto pericolosa: Fabiola. \n\u00c8 doppiato in giapponese da Hisao Egawa e in italiano da Saverio Moriones.\nGustavo.\n \u00e8 uno dei principali aiutanti di Abrego. Ha ricevuto il pericoloso compito di cercare Roberta. Ha spiegato la vera storia della ragazza alla Lagoon Company. Dopo aver scoperto che un'altra cameriera, Fabiola, \u00e8 arrivata a Roanapur, Gustavo ordina la totale distruzione del The Yellow Flag, il principale bar di Roanapur gestito da Bao. Nonostante questo, Fabiola riesce a sopravvivere e a fuggire insieme alla Lagoon Company. Sentita questa notizia, Abrego ordina ai suoi uomini di uccidere Gustavo. La sua sorte \u00e8 per\u00f2 incerta.\nLa Chiesa della violenza.\nConvento cattolico situato alla periferia di Roanapur. Come ogni altra organizzazione della citt\u00e0, anche questa \u00e8 una facciata per nascondere attivit\u00e0 criminali: la Chiesa della violenza infatti \u00e8 una delle principali organizzazioni per il traffico di armi e droga.\nYolanda.\n \u00e8 la madre superiora e leader della cosiddetta \"Chiesa della violenza\", che traffica in armi e droga. Ha una benda sull'occhio destro ed \u00e8 di et\u00e0 avanzata. Di aspetto gentile e pacato, Yolanda guida la sua chiesa con il pugno di ferro. Di solito non ama combattere, lasciando il compito a Eda e a Rico, ma quando \u00e8 costretta usa una pistola Desert Eagle d'oro. Yolanda \u00e8, insieme con Mr. Chang, l'unico personaggio di \"Black Lagoon\" a conoscere la vera identit\u00e0 di Eda, e a chiamare Revy con il suo vero nome, ovvero Rebecca. Yolanda rimane favorevolmente impressionata da Rock, dopo che questi ha gestito con calma e diplomazia una trattativa delicata con la Lagoon Company, durante la quale Eda e Revy si erano puntate le pistole contro.\nNonostante l'utilizzo delle chiesa come copertura per il traffico illegale, Yolanda \u00e8 affezionata alla sua cappella e non tollera che Eda vi beva alcolici o che vi lasci le bottiglie vuote e i bicchieri davanti all'altare. \nIn un Omake in cui sono mostrati i personaggi anni prima della serie, si scopre che quando era giovane, Yolanda era una prostituta d'alto bordo.\n\u00c8 doppiata in giapponese da Akiko Takeguchi e in italiano da Paila Pavese.\nEda.\n \u00e8, all'apparenza, una suora della cosiddetta \"Chiesa della Violenza\", ma in realt\u00e0 il suo vero nome \u00e8 Edith Blackwater ed \u00e8 una spia della CIA, ospitata dalla \"Chiesa della Violenza\" in cambio di denaro. Fornisce a Mr. Chang alcune informazioni inerenti agli uomini dell'NSA, che si trovano in missione segreta a Roanapur per catturare un pericoloso trafficante di cocaina.\nVolgare, risoluta, venale e strafottente, Eda ha lunghi capelli biondi e occhi azzurri. Quando si trova nella \"Chiesa della Violenza\" indossa un abito da suora che nasconde una pistola, mentre quando si trova fuori ama indossare abiti provocanti, come minigonne e top attillati che oltre a lasciare intravedere l'ombelico non nascondono il suo seno prosperoso. Mastica in continuazione chewingum e fuma molto. Indossa un paio di vistosi occhiali da sole viola. Usa prevalentemente una Glock 17L, arma di produzione austriaca, mentre nell'episodio \"The Roanapur Freakshow Circus\" utilizza anche un lanciagranate da 37\u00a0mm multiplo ARWEN 37.\nEda \u00e8 decisamente attratta dal denaro, al punto da essere tentata dall'offerta della piccola killer Gretel, che per aver salva la vita le offre 150.000 dollari, 70.000 in pi\u00f9 della cifra che avrebbe guadagnato da Balalaika uccidendo i due ragazzini. \u00c8 molto amica di Revy, anche se le due ragazze litigano spesso, sia perch\u00e9 hanno entrambe un carattere molto forte sia a causa di Rock, che Eda insinua sia il fidanzato di Revy, domandandole insistentemente se abbiano mai consumato un rapporto sessuale. Ci\u00f2 nonostante sembra essere attratta da Rock invitandolo pi\u00f9 spesso a volere uscire con lei piuttosto che con Revy, dato il suo carattere indomabile. \nIn un Omake in cui sono mostrati i personaggi anni prima della serie, si scopre che quando aveva 17 anni, Eda faceva la cheerleader.\n\u00c8 doppiata in giapponese da Jun Karasawa e in italiano Pinella Dragani.\nRicardo.\n \u00e8 un apprendista sacerdote della \"Chiesa della violenza\", conosciuto semplicemente con il diminutivo \"Rico\". Appare per la prima volta, all'improvviso, durante una violenta sparatoria davanti alla chiesa. Utilizza una mitragliatrice M60; si rivolge sempre a Eda con l'appellativo di \"sorella\", cosa che lei non sopporta. \n\u00c8 doppiato in giapponese da Tetsuya Kakihara.\nEquipaggio della U-1324.\nCapitano Wentzel Ahbe.\nIl \u00e8 il comandante del sommergibile tedesco U-Boot U-1324 e superstite della seconda battaglia dell'Atlantico. Il suo ultimo ordine prima della sconfitta tedesca nella seconda guerra mondiale \u00e8 quello di guidare la U-1324 fino a Batavia. Vicino all'Oceano Atlantico per\u00f2 il suo sommergibile viene intercettato dalla United States Navy, che riesce a bloccare l'U-1324 sul fondo marino. Capita la situazione, il comandante si rivolge ai suoi uomini dicendo loro di scegliere la morte pi\u00f9 dignitosa.\nIl comandante Ahbe, seppur orgoglioso di aver servito la patria, \u00e8 rimasto profondamente deluso dal comportamento di Adolf Hitler, che con il proprio fanatismo ha portato alla rovina la Germania e i suoi abitanti. Ahbe viene ucciso dal colonnello delle SS Spielberger, dopo una violenta discussione sulle sorti della Germania nazista. Il suo equipaggio lo vendica, uccidendo il colonnello e quindi togliendosi la vita. Ahbe lascia una moglie e due figli. \n\u00c8 doppiato in giapponese da Shigeru Ushiyama e in italiano da Francesco Prando.\nTenente Colonnello SS Spielberger.\nIl \u00e8 un tenente colonnello delle SS. Il suo compito \u00e8 di proteggere il quadro chiamato \"I dodici cavalieri guidati da Brunhilda\", considerato estremamente importante dai vertici nazisti poich\u00e9 \u00e8 stato probabilmente dipinto da Adolf Hitler. Burbero e taciturno, Spielberger, come Ahbe, ha una famiglia ma a differenza del Capitano ha scelto fino in fondo la dottrina nazista ed \u00e8 pronto a combattere fino alla fine. Dopo un'accesa discussione con il Capitano, Spielberger gli spara uccidendolo e viene quindi ucciso dall'equipaggio della U-1324. \n\u00c8 doppiato in giapponese da Takaya Kuroda e in italiano da Mino Caprio.\nTenente Colonnello Matsuda.\nIl Tenente Colonnello Matsuda \u00e8 un tenente colonnello dell'Esercito imperiale giapponese, mandato nella Germania nazista per studiare l'aeronautica tedesca. Portare Matsuda a Batavia \u00e8 l'apparente missione finale della U-1324. Durante il viaggio ha instaurato un'amicizia con il Capitano Ahbe e con l'equipaggio. Quando l'U-1324 \u00e8 rimasto arenato nel fondale marino Matsuda si \u00e8 tolto la vita facendo harakiri. \n\u00c8 doppiato in giapponese da Hitoshi Bifu.\nNeonazisti dell'Unione Socialista Ariana (A.S.U.).\nL'Unione socialista Ariana \u00e8 un'organizzazione terrorista di ideologia neonazista che ambisce a re-instaurare il regime del Terzo Reich. I suoi membri sembrano essere tutti tedeschi, con nomi e un linguaggio contenente le espressioni e gli appellativi tipicamente attribuiti all'esercito nazista.\nRachman.\n leader dell'Unione Socialista Ariana. Lui e i suoi seguaci neo-nazisti si rivolgono a Sir Alfred, ex-ufficiale delle SS per ottenerne l'amicizia e il supporto economico. Sir Alfred promette i suoi favori in cambio del recupero del dipinto \"I dodici cavalieri guidati da\nBrunhilda\", ubicato nel sommergibile U-1324. La missione va per\u00f2 male a causa dell'intervento della Lagoon Company. Sir Alfred infatti aveva commissionato la stessa missione anche a questi ultimi, in modo da verificare il valore e l'abilit\u00e0 dell'A.S.U., i quali invece portandogli il dipinto avrebbero superato quella che era in realt\u00e0 la \u201cvera\u201d prova. Uccisi i membri e aggiunto Rachman, Revy e Dutch lo deridono: Dutch parlando al telefono con Sir Alfred ne mette a nudo il piano dimostrando il fallimento di Rachman mentre Revy gli porge una pistola e lui, credendo sia carica, prima la rivolge contro s\u00e9 stesso, per poi mettersi a sparare ai due. Ma la pistola \u00e8 ovviamente scarica e Revy e Dutch lo uccidono sparandogli. \n\u00c8 doppiato in giapponese da Ryuji Nakagi e in italiano da Michele Kalamera.\nKruppen Feller.\nKruppen Feller \u00e8 il comandante dello squadrone suicida dell'Unione Socialista Ariana, scelto per recuperare il quadro \"I dodici cavalieri guidati da Brunhilda\". Completamente rasato, di corporatura massiccia, quando viene scelto per la missione si mette a piangere come un bambino per la commozione. Feller conduce i suoi uomini nel fondale marino sino al sommergibile. Feller riesce a recuperare il quadro e a portarlo alla nave dei neonazisti, ma Revy e Dutch vi fanno irruzione e Feller viene ucciso da Revy, che gli spara alle spalle. \n\u00c8 doppiato in giapponese da Ken Narita e in italiano da Alberto Angrisano.\nBlitz Stanford.\n \u00e8 il capitano della nave nazista che viene inviata per recuperare il quadro affondato con il sommergibile U-1324. Fisicamente enorme, ha una fede cieca verso il nazismo che rasenta il fanatismo. Maniaco delle armi, Stanford utilizza una Luger P08 d'oro, che lui chiama Eiserne Reich Luger Special. Estremamente loquace, Stanford trova sulla sua strada Revy e gli punta contro la Luger, ma prima fa un lunghissimo discorso in cui descrive la propria arma, senza accorgersi di come Revy, proprio di fronte a lui, ne stia approfittando per ricaricare le proprie pistole. Finita la ricarica, Revy lo interrompe sparandogli al petto e dicendogli che una pistola serve solo a sparare, per poi ucciderlo con un colpo in testa. \n\u00c8 doppiato in giapponese da Y\u014dichi Nishijima e in italiano da Fabrizio Russotto.\nSir Alfred.\n anziano ex-ufficiale delle SS ora rifugiato in Sud America. \u00c8 il leader del Movimento Anticomunista, un movimento politico di stampo nazista i cui rappresentanti cercano di ottenere seggi nei parlamenti/congressi di vari paesi del mondo, compresi gli Stati Uniti, dove per\u00f2 non sono ancora riusciti a ottenere abbastanza consensi. Secondo Ratchman, Alfred \u00e8 un membro di ODESSA. L'A.S.U. si rivolge a lui per ottenerne il supporto economico e morale, e quindi lui li mette alla prova commissionando loro il recupero del quadro \"I dodici cavalieri guidati da Brunhilda\". In realt\u00e0 la vera operazione dell'A.S.U non \u00e8 il recupero del dipinto in s\u00e9, ma la dimostrazione del proprio valore e delle proprie capacit\u00e0 completando la missione, e quindi, per testarle Sir Alfred commissiona a loro insaputa la stessa missione anche alla Lagoon Company in modo che entrino in conflitto. Scoperto il fallimento dell'A.S.U., Sir Alfred umilia al telefono Rachman e si congratula con Dutch, a cui per\u00f2 non risparmia pi\u00f9 di un epiteto razzista. \n\u00c8 doppiato in giapponese da Fumio Matsuoka.\nProtettori del Fronte Islamico.\nMasahiro Takenaka.\n \u00e8, insieme con Ibraha, il leader del gruppo terroristico \"Protectors of the Islamic Front\". Dai modi gentili e dall'aspetto rassicurante, Takenaka durante la Guerra Fredda era un attivista per i diritti civili, quindi un membro dell'Armata Rossa Giapponese. Per sottrarsi alla cattura \u00e8 stato costretto a lasciare il Giappone e a rifugiarsi in Thailandia, dove ha incontrato Ibraha. Sempre pi\u00f9 convinto del fanatismo assoluto di quest'ultimo, Takenaka lo uccide, sparandogli, mentre inseguono la Lagoon Company. \n\u00c8 doppiato in giapponese da Katsuhiko Sasaki e in italiano da Stefano De Sando.\nIbraha.\n \u00e8, insieme con Masahiro Takenaka, il leader del \"Protectors of the Islamic Front\". Ha una personalit\u00e0 opposta a quella di Takenaka e odia Israele, soprattutto dopo la morte del figlio, ucciso dai soldati israeliani a Beirut. Mentre inseguono la Lagoon Company, Ibraha viene ucciso da Takenaka, che gli spara per aver rifiutato di ritirarsi. \n\u00c8 doppiato in giapponese da Ken Yamaguchi e in italiano da Antonio Palumbo.\nIl clan Washimine.\nYukio Washimine.\n \u00e8 una studentessa giapponese figlia di Ryuko Washimine, boss yakuza del clan Washimine. Come unica erede della famiglia Washimine, Yukio \u00e8 divenuta la nuova leader del gruppo, ma controvoglia. Non potendo sottrarsi a tale incarico, una sera mentre i suoi sottoposti la vengono a prendere, d\u00e0 l'addio alla sua amica e compagna di classe, consapevole che in qualsiasi momento sarebbe potuta morire. \u00c8 costretta a guidare il clan dopo l'arrivo in Giappone di Balalaika e dell'Hotel Moscow, che vogliono raggiungere un accordo con il clan Washimine per aumentare la loro influenza nella zona. Yukio conosce Rock, recatosi in Giappone in veste di traduttore di Balalaika, e incomincia con lui un rapporto di amicizia che per\u00f2 si incrina presto, perch\u00e9 Rock fa parte della Lagoon Company. Questi eventi rendono Yukio paranoica, raggiungendo quasi la follia convintasi di non avere pi\u00f9 possibilit\u00e0 di uscire dal mondo oscuro in cui \u00e8 finita. Le cose per Yukio peggiorano ulteriormente, in quanto Balalaika incomincia a distruggere il clan Washimine poco alla volta, ormai in declino e ritenuto ormai inutile per la conquista del potere in Giappone. Yukio \u00e8 costretta infine a fuggire insieme con la sua fedele guardia del corpo Ginji, ma viene tradita e rapita dall'ex membro psicopatico Chaka-sama che non vede pi\u00f9 opportunit\u00e0 con il clan Washimine decidendo di vendere Yukio per racimolare dei soldi. Ginji in compagnia di Revy su insistenza di Rock, si alleano, correndo infine in suo soccorso. Irrompendo in una sala da bowling sterminano gli uomini di Chaka-sama. Revy lascia a Ginji la libert\u00e0 di finirlo, il quale per vendicare il rapimento e le violenze subite da Yukio, trancia gli arti a Chaka per poi farlo affogare in una piscina.\nRock cerca di convincere Yukio ad abbandonare quel mondo oscuro in cui \u00e8 caduta, ma senza successo.\nBench\u00e9 Rock e Revy siano potenziali nemici, Ginji ricambia il favore per averlo aiutato a salvare Yukio, lasciandoli andare.\nMa non passa molto tempo che si scatena il caos in Giappone. Balalaika, con gli appoggi delle alte sfere politiche, distrugge senza problemi gli ultimi gruppi del clan Washimine. Poich\u00e9 in Giappone non c'\u00e8 pi\u00f9 speranza per il clan, e che Yukio e Ginji sono gli unici membri rimasti, decidono di ricominciare da Roanapur, bench\u00e9 Yukio sia consapevole che l\u00ec il capo indiscusso sia Balalaika.\nPer ottenere un viaggio, Yukio e Ginji fanno un agguato a Rock e Revy. Mentre la pistolera e il samurai si affrontano, Rock spiega a Yukio che ha voluto ignorare la verit\u00e0 che aveva davanti, autoconvintasi che non c'era altro modo.\nDopo che Ginji viene ucciso da Revy e che il clan Washimine viene annientato dall'Hotel Moscow, Yukio ammette infine di essersi svegliata e infine si suicida trapassandosi la gola con la katana del samurai morto, lasciando Rock profondamente sconvolto, il quale aveva sperato che tutto questo potesse liberarla dal mondo oscuro in cui era caduta. \n\u00c8 doppiata in giapponese da H\u014dko Kuwashima.\nGinji Matsuzaki.\n \u00e8 la guardia del corpo di Yukio Washimine. Di poche parole, lavora come ambulante, ma in passato \u00e8 stato un samurai soprannominato \"Ginji l'affetta uomini\", a causa del suo straordinario uso della katana e del suo rifiuto per le armi da fuoco. Ginji non disprezza il suo nuovo lavoro, trovandolo invece un luogo tranquillo, lontano dal mondo violento e oscuro in cui si trovava prima. Fa infine la conoscenza di Rock e Revy, giunti in Giappone per conto di Balalaika, riconoscendo subito in Revy un'individua simile a lui, comprendendo che essi provengono dalla stessa parte oscura del mondo. Assistendo a quello che Ginji \u00e8 in grado di fare, Revy lo soprannomina Jumbo, riconoscendo le sue grandi capacit\u00e0. Ginji \u00e8 molto legato a Yukio e sperava che la ragazza vivesse una vita normale, ma con l'arrivo a Tokyo di Balalaika \u00e8 costretto a riprendere la sua letale katana e a difendere Yukio, divenuta boss del clan Washimine. Per cause di fazioni diverse, Rock e Revy diventano loro nemici in quanto Balalayka intende distruggere il clan Washimine, ritenuto ormai inutile. Rimasti infine solo lui e Yukio attaccano Rock e Revy per ottenere un posto nell'aereo per andare a Roanapur. Yukio, impazzita, intende andare in quella citt\u00e0, nonostante l\u00ec vi governi Miss Balalaika. Revy ingaggia un brutale scontro contro Ginji riuscendo, con enormi difficolt\u00e0, a ucciderlo dopo un lungo duello, anche se Revy dir\u00e0 che \u00e8 stato Rock a salvarla, in quanto il parlare con Yukio aveva fatto abbassare la guardia a Ginji.\n\u00c8 doppiato in giapponese da Kiyoyuki Yanada e in italiano da Roberto Draghetti.\nTsugio Bando.\n \u00e8 il boss del clan Washimine dopo la morte di Ryuzo Washimine e prima della nomina di Yukio. Tsugio era molto fedele a Ryuzo, che lo protesse quando lui arriv\u00f2 a Tokyo da Osaka. In seguito alla morte di Ryuzo, e dopo che il clan Washimine ha perso gradualmente potere, Tsugio tenta un'alleanza con l'Hotel Moscow, con la speranza di far tornare il suo clan agli antichi splendori. Tuttavia i suoi piani falliscono a causa dell'avidit\u00e0 e della spietatezza di Balalaika. Tsugio viene cos\u00ec ucciso da Balalaika, dopo un disperato tentativo di assassinarla. \n\u00c8 doppiato in giapponese da Tomomichi Nishimura e in italiano da Gerolamo Alchieri.\nYoshida.\n \u00e8 la guardia del corpo di Tsugio Bando. \u00c8 stato lui a proporre la candidatura di Yukio come nuovo boss del clan. \n\u00c8 doppiato in giapponese da Kenta Miyake e in italiano da Mauro Gravina.\nChaka.\n \u00e8 un componente del clan Washimine. Arrogante, sadico e borioso, \u00e8 considerato un idiota dagli altri membri del clan. Rimane stregato da Revy non appena la vede, invitandola apertamente ad andare a divertirsi con lui, desideroso di portarsela a letto. Revy, al contrario, prova un profondo disprezzo verso Chaka, definendolo un rifiuto privo di dignit\u00e0 che non ha rispetto per nessuno. Dopo la nomina di Yukio come nuovo boss del clan, Chaka decide di rapire la ragazza con l'aiuto della sua banda di teppisti. Viene stanato da Revy e Ginji, il quale lo mutila tagliandogli le braccia e poi lo fa affogare buttandolo in una piscina, per vendicarsi di tutto ci\u00f2 lo yakuza aveva fatto a Yukio. \n\u00c8 doppiato in giapponese da Wataru Takagi e in italiano da Edoardo Stoppacciaro.\nLa famiglia Lovelace.\nDiego Jose San Fernando Lovelace.\n \u00e8 il patriarca della famiglia Lovelace, in passato una delle tredici famiglie pi\u00f9 importanti del Sud america che adesso attraversa tempi difficili. Ha preso con s\u00e9 Roberta, quando questa era in fuga, per fare un favore a suo padre, suo vecchio amico. Pur essendo un nobile, \u00e8 politicamente progressista, e per questo la CIA, per evitare che la sua influenza politica in Venezuela alteri gli equilibri politici, lo fa uccidere.\nGarcia Lovelace.\n \u00e8 l'unico figlio di Diego Lovelace ed erede della famiglia. Per questo \u00e8 stato rapito dal cartello colombiano di Manisarela e venduto come merce alla Lagoon Company, poich\u00e9 il padre si rifiutava di vendere a loro le loro terre, ricche di \"terre rare\". Rock per\u00f2, che grazie al suo precedente lavoro conosce bene sia le terre rare sia la famiglia Lovelace, parlando con il piccolo capisce che i loro clienti hanno mentito quando hanno cercato di spacciarlo per un orfano. Tornati indietro per ricevere spiegazioni da Balalaika, vengono attaccati da Roberta, giunta per salvarlo. Sulle prime Garcia \u00e8 terrorizzato dalla violenza di Roberta, che fino ad allora si era finta debole, e preferisce scappare con Rock. Alla fine della storia, il cartello di Manisarela \u00e8 annientato dall'Hotel Moscow (favorito dalle azioni di Roberta) e Balalaika racconta al giovane Lovelace tutta la verit\u00e0 su Roberta. A Garcia non importa del suo passato e, dopo averla pregata di non usare mai pi\u00f9 una pistola, i due tornano a casa. \nSuccessivamente Garcia torna di sua volont\u00e0 a Roanapur, in compagnia di Fabiola, per cercare Roberta, giunta l\u00ec per cercare i soldati statunitensi che hanno causato l'attentato in cui \u00e8 morto il padre di Garcia. Gli eventi passati hanno rinforzato il suo carattere e Garcia chiede l'aiuto della Lagoon Company e di Mr. Chang per ritrovare Roberta. Garcia trova la ragazza per puro caso, ma, assistendo a un suo brutale omicidio, perde i sensi. Roberta, credendo di avere una visione, gli punta la pistola contro, ma Garcia viene salvato dai soldati statunitensi. Con loro, Garcia incontra l'uomo che ha ucciso suo padre, il comandante Shane Caxton, che per\u00f2 decide, alla fine, di non uccidere per non diventare un assassino. Alla fine, in un successivo incontro faccia a faccia, riesce a convincere Roberta a rinunciare alla vendetta e a tornare a casa. Viene visto un'ultima volta accanto alla domestica, poco prima di ricevere a casa la famiglia di un impiegato giapponese che la donna aveva ucciso anni prima e sul quale aveva avuto allucinazioni per tutta la durata del cammino di vendetta per il padrone Diego, a causa del proprio rimorso. \n\u00c8 doppiato in giapponese da Kazue Ikura e in italiano da Jacopo Castagna nella prima serie anime e da Federico Tessieri in \"Roberta's Blood Trail\".\nRoberta.\n \u00e8 all'apparenza una timida cameriera e tata che lavora per la famiglia Lovelace in Venezuela. In particolare si occupa del piccolo Garcia. In realt\u00e0 il vero nome della ragazza \u00e8 ed \u00e8 un'ex guerrigliera delle Farc, addestrata a Cuba. Per questo suo violento passato \u00e8 conosciuta come \"il mastino di Florencia\" ed \u00e8 ricercata dall'Interpol e dal Cartello di Medell\u00edn, che ha messo una taglia di 400.000 dollari sulla sua testa. Per salvare Garcia Lovelace, rapito dai colombiani e venduto come merce alla Lagoon Company, Roberta si reca a Roanapur e re-indossa i panni del \"mastino\" e per questo attira su di s\u00e9 l'attenzione di tutta Roanapur, Balalaika e la Lagoon Company in primis. Rock \u00e8 il primo a capire, appena vede Roberta, che \u00e8 una donna fuori dall'ordinario estremamente pericolosa, e che provare ad affrontarla sarebbe una follia. Duch stesso in seguito si pente di non avere ascoltato Rock comprendendo solo dopo quanto Roberta fosse pericolosa. Dopo alcune violente sparatorie si scontrer\u00e0 con Revy (riuscendo a ferirla) in un duello all'ultimo sangue interrotto solo dall'intervento di Balalaika. Il duello continuer\u00e0 senza armi, con una violenta scazzottata che finir\u00e0 senza un vincitore. Revy giura di ucciderla e la chiama con disprezzo \"quattrocchi di merda\".\nSuccessivamente Roberta torna a Roanapur dopo la morte di Diego Lovelace, suo datore di lavoro e salvatore. Roberta scoprir\u00e0 che dietro l'uccisione di Diego Lovelace vi sono la CIA e la NSA. Braccata dall'esercito statunitense, dai colombiani e dalla Farc, e inseguita da Revy, Garcia, Fabiola e Rock, Roberta si barrica in un hotel e incomincia a uccidere tutti coloro che la seguono. Per puro caso, Garcia Lovelace riesce a trovarla, insieme con un componente delle Farc. Roberta finge di sedurre l'uomo, per poi massacrarlo senza piet\u00e0, quindi crede che Garcia sia una visione e gli punta contro la pistola. Garcia viene salvato dai militari statunitensi, e Roberta \u00e8 costretta a lasciare la citt\u00e0 con alle costole Balalaika e i suoi uomini, che temono una reazione della CIA, reazione che rischierebbe di distruggere il delicato equilibrio sul quale poggiano gli affari illeciti di Roanapur.\nGarcia a quel punto viene convinto da Rock a escogitare un piano per portare Roberta allo scoperto. Lo scontro finale tra Roberta, armata di un moschetto caricato con proiettili Fl\u00e9chette, e i soldati americani avviene nella giungla, e qui le versioni del manga e dell'anime differiscono nel finale. Nel manga, infatti, Roberta riesce a fare strage di buona parte dei soldati americani senza riportare quasi un graffio, mentre nell'anime riesce a ucciderne solo alcuni, riportando tuttavia ferite tanto gravi che le costeranno la perdita dell'occhio sinistro, del braccio sinistro, di due dita della mano destra e della gamba destra. In entrambi i casi, verr\u00e0 infine fermata da Garcia, che la convincer\u00e0 a lasciarsi alle spalle il suo passato di mastino. In seguito, oltre che con s\u00e9 stessa, far\u00e0 la pace anche con il comandante americano, che aveva risparmiato, e con la famiglia di un impiegato giapponese da lei ucciso a sangue freddo anni addietro nel corso di un attentato in Sud America.\nNel manga conclusasi la carneficina Ray, sottoposto del comandante Shane, non intende lasciare andare Roberta tanto facilmente, e cerca di spararle per vendicare i compagni uccisi, ma viene ucciso dallo stesso Shane per far cessare in modo definitivo lo scontro, dato che nessuno poteva stabilire chi avesse davvero ragione e chi torto.\nRoberta mostra due personalit\u00e0: dolce e gentile con Garcia Lovelace, spietata, invincibile e quasi bestiale durante i combattimenti. Indossa un completo da cameriera e porta finti occhiali da vista. Ha lunghi capelli neri legati in due trecce (nell'OVA Roberta's blood trail li tiene sciolti) e luminosi occhi azzurri. Durante la caccia contro gli assassini di Diego fa abuso di pillole psicostimolanti, ed \u00e8 soggetta a forti allucinazioni legate al suo passato di killer sanguinaria. Quando entra in azione, Roberta recita una sorta di preghiera, che \u00e8 in realt\u00e0 il credo della famiglia Lovelace: \u00abUna benedizione per i vivi. Un ramo fiorito per i morti. Con una spada per la giustizia. Il castigo della morte per i malvagi. Cos\u00ec giungeremo... all'altare dei santi. Nel nome della Santa Vergine Maria... che questo martello percuota ogni ingiustizia!\u00bb. Roberta ha confessato di aver ucciso donne e bambini durante il suo passato da guerrigliera, e di aver lasciato le Farc perch\u00e9 delusa dal fatto che l'organizzazione si fosse dimostrata nulla di pi\u00f9 di uno strumento per i cartelli della droga.\nRoberta usa una variegata gamma di armi: la pi\u00f9 originale \u00e8 sicuramente un fucile Franchi SPAS-12 nascosto in un ombrello rivestito da materiale interamente antiproiettile. Roberta inoltre usa una pistola Imbel model 911, usata dall'esercito brasiliano. Porta inoltre con s\u00e9 una valigia antiproiettile che contiene una mitragliatrice e un lanciarazzi, un coltello da combattimento e diverse granate a frammentazione. \n\u00c8 doppiata in giapponese da Michie Tomizawa e in italiano da Ilaria Latini nelle prime due serie anime e da Jade Lanza in \"Roberta's Blood Trail\".\nFabiola Iglesias.\n \u00e8 l'aiuto cameriera della famiglia Lovelace. Ha i capelli lisci con singolari sfumature verdastre raccolti in uno chignon e grandi occhi verdi; \u00e8 molto giovane e decisamente bassa di statura, ma non per questo meno letale e combattiva della sua superiore Roberta. Fabiola appare la prima volta al Yellow Flag e viene scambiata da tutti per Roberta. Ma la sua valigia, a differenza di quella di Roberta, \u00e8 piena di lecca lecca. Tuttavia, anche Fabiola dispone di armi letali, come un fucile MAG-7 e un Ex 41 Grenade Launcher, con i quali fa una strage e si ricongiunge cos\u00ec con il piccolo Garcia Lovelace alla ricerca di Roberta, che lei chiama rispettosamente \"capo cameriera\".\nFabiola proviene da un quartiere malfamato di Caracas, dove ha vissuto insieme con i suoi dieci fratelli fino al momento in cui \u00e8 stata assunta dalla famiglia Lovelace. Fabiola \u00e8 esperta di capoeira, che usa durante le sparatorie, e ama nuotare in piscina per rilassarsi, ma si imbarazza quando Revy e Garcia glielo fanno notare ironicamente. Durante l'incontro con Mr. Chang, la ragazzina tenta di assalirlo dopo aver visto Garcia insieme con lui, ma viene facilmente neutralizzata dal boss cinese, che accetta di aiutare la ragazza e Garcia, e incarica Rock di andare con loro alla ricerca di Roberta. Durante la vicenda si scontra ripetutamente contro Revy, criticandola per il modo di agire e per l'atteggiamento odioso che mantiene verso lei e Garcia. In uno degli ultimi battibecchi, Fabiola conclude che in realt\u00e0, se non avessero incontrato persone cos\u00ec diverse nella loro vita, lei e Revy sarebbero state molto simili, ma al contempo continua a criticare la visione manicheista che la mercenaria cinoamericana ha del mondo. Alla fine della lunga ed estenuante caccia, Fabiola \u00e8 vista insieme a Garcia e una Roberta (in salute nel manga, gravemente menomata nell'OVA) finalmente rinsavita a villa Lovelace, riuniti come una vera famiglia. \n\u00c8 doppiata in giapponese da Satsuki Yukino e in italiano da Loredana Acquaviva.\nMafia italiana.\nVerrocchio.\n \u00e8 il boss della mafia italiana a Roanapur. Volgare, razzista ed estremamente violento, ha ordinato ai gemelli H\u00e4nsel e Gretel di uccidere Balalaika per ottenere il controllo assoluto di Roanapur, ma per ironia della sorte, verr\u00e0 ucciso proprio dai due gemelli. \n\u00c8 doppiato in giapponese da Banj\u014d Ginga.\nRonny.\nRonny \u00e8 il nuovo boss della mafia italiana a Roanapur, dopo la morte di Verrocchio. \n\u00c8 doppiato in giapponese da Banj\u014d Ginga.\nCittadini di Roanapur.\nBao.\n \u00e8 il proprietario del Yellow Flag, il principale bar di Roanapur in cui si ritrovano tutti i criminali della citt\u00e0. \u00c8 un ex combattente dell'ARVN (l'esercito del Vietnam del Sud) e veterano della guerra del Vietnam. Il suo bar viene sistematicamente distrutto a ogni sparatoria e Bao deve ricostruirlo ogni volta. A ogni sparatoria Bao si nasconde dietro il bancone munito di materiale antiproiettile, con un'arma in mano, spesso insieme con Revy. Bao sostiene che il suo bar \u00e8 stato distrutto pi\u00f9 di 15 volte, la maggior parte a causa di Revy. \n\u00c8 doppiato in giapponese da Shir\u014d Sait\u014d e in italiano da Vladimiro Conti.\nRowan.\n \u00e8 il proprietario del GoofFest, un locale di spogliarelli. Di origini africane, si occupa anche di cose illegali come la pornografia e i film snuff. Grazie a un filmato in suo possesso Balalaika viene a sapere del tragico passato di H\u00e4nsel e Gretel. Ogni volta che Revy si reca al GoofFest, Rowan le propone un lavoro come ballerina esotica sadomaso, ma lei rifiuta sempre. \n\u00c8 doppiato in giapponese da Masaki Aizawa.\nWatsup.\n \u00e8 il capo della polizia di Roanapur. Riceve regolarmente uno stipendio extra dai gruppi criminali che controllano la citt\u00e0. Nonostante questo, Watsup deve intervenire ogni qual volta che Revy causa dei problemi di fronte ai cittadini. \n\u00c8 doppiato in giapponese da Masaaki Tsukada e in italiano da Enzo Avolio.\nKiller e mercenari.\nChin.\n \u00e8 un boss cinese. La sua influenza a Roanapur \u00e8 stata notevolmente ridotta da quando \u00e8 arrivato l'Hotel Moscow, la cui efficienza ha spinto molti a interrompere a suo favore i loro rapporti con Chin che, quindi, tenta di far uccidere Balalaika. Questa per\u00f2, avendo scoperto il suo piano, se ne sbarazza personalmente, facendolo saltare in aria nel suo stesso appartamento. \n\u00c8 doppiato in giapponese da Suetsu Tokaichi e in italiano da Luigi Ferraro.\nLuak.\n \u00e8 il capo di un gruppo di pirati mercenari che operano nelle acque thailandesi. Viene ingaggiato da Chin per uccidere i membri della Lagoon Company. L'intera sua banda viene per\u00f2 facilmente battuta da Revy. \n\u00c8 doppiato in giapponese da Naoya Uchida e in italiano da Stefano Billi.\nIl Capitano.\nIl Capitano \u00e8 il soprannome di uno sconosciuto mercenario che lavora per l'Extra Order Company. \u00c8 un ex soldato che \u00e8 stato in Liberia durante la guerra civile nei primi anni novanta, dove si \u00e8 macchiato di crimini di guerra. Dal suo elicottero d\u00e0 la caccia alla Lagoon Company nelle acque thailandesi, ma viene sconfitto e ucciso grazie a un'intuizione di Rock: pur essendo un soldato abile, la sua arroganza (Dutch lo definisce \"uno che si crede un pistolero\") lo porta a sottovalutare le risorse della Lagoon Company e a non ucciderli quando ne ha l'occasione, e questo gli \u00e8 fatale. \n\u00c8 doppiato in giapponese da Masahiko Tanaka e in italiano da Giorgio Locuratolo.\nSawyer \"la pulitrice\".\n \u00e8 una giovane ragazza, il cui vero nome \u00e8 Frederica Sawyer, che si occupa di \"ripulire\" i traditori della Triade cinese. Molto spesso nel suo \"studio\", una sala dalle piastrelle bianche, vengono portati uomini legati che lei fa sparire, squartandoli o facendoli a pezzi con l'ausilio di una motosega. Quando si trova al lavoro indossa vestiti da chirurgo, ma quando \u00e8 in libera uscita indossa abiti Gothic Lolita. Tutti a Roanapur la conoscono solo di nome, ma non in viso, poich\u00e9 la vedono sempre in abiti da chirurgo. Per questo \u00e8 molta la sorpresa in Shenhua e i suoi alleati, che la vedono in volto per la prima volta al Yellow Flag. Poich\u00e9 le \u00e8 stata tagliata la gola, \u00e8 muta e parla grazie a un microfono posto su di essa. Fa parte del gruppo di mercenari che devono trovare Greenback Jane. In battaglia Frederica non usa armi da fuoco ma la motosega con cui lavora, e dimostra di essere particolarmente sadica durante la caccia, perdendo tempo a spiegare alle future vittime cosa intende fargli. Tuttavia, tutta la sua spavalderia crolla di fronte a Rock e a Greenback Jane a causa di un'esplosione che le fa perdere il microfono. Infatti dopo aver perso il microfono, dal quale lei dipende, Sawyer incomincia a tremare e a sudare, poi si accuccia e resta immobile anche se il posto dove si trova sta esplodendo. Ricompare durante la ricerca di Roberta, in cui mostra di aver trovato un nuovo microfono, ma venendo comunque neutralizzata dalla domestica.\n\u00c8 doppiata in giapponese da Asami Yaguchi.\nH\u00e4nsel e Gretel.\n e sono due bambini gemelli che, grazie a duplici personalit\u00e0, possono variare il loro sesso da maschile a femminile e viceversa. Sono originari della Romania e sono orfani. Da quanto detto, erano figli di un dittatore decaduto. Ai tempi della dittatura di Nicolae Ceau\u0219escu i due bambini furono abbandonati in un orfanotrofio. L\u00ec, invece di essere aiutati, subirono atroci violenze psicologiche e sessuali e furono costretti a partecipare a dei film snuff in cui dovevano uccidere altri bambini davanti alla telecamera, pena lo stupro o la morte. Bench\u00e9 si chiamino H\u00e4nsel e Gretel, in verit\u00e0 non sono i loro veri nomi, i quali gli vennero dati quando i gemelli dovettero partecipare ai film snuff. Dopo la caduta del regime furono venduti al mercato nero della pedofilia, finendo in Sicilia, nelle mani di Cosa Nostra, dove subirono altre violenze. Questo tragico passato ha fatto impazzire totalmente i due gemelli, che vivono un rapporto incestuoso e sono diventati due spietati sicari. Rock stesso li definisce vittime della parte oscura del mondo, che li ha tramutati in tigri assetate di sangue. Molto probabilmente i due gemelli H\u00e4nsel e Gretel per sopravvivere hanno messo in pratica le loro capacit\u00e0 assassine uccidendo i loro aguzzini. Non si \u00e8 mai saputo quale fosse il vero nome dei gemelli.\nH\u00e4nsel e Gretel si recano a Roanapur per uccidere Balalaika, su ordine del mafioso italoamericano Verrocchio. Per arrivare a Balalaika, i due gemelli disseminano di cadaveri la citt\u00e0 (tra cui due dei pi\u00f9 fedeli compagni d'armi della leader russa) e si scontrano con Revy e con Eda. Tutta Roanapur partecipa alla caccia ai due gemelli. Le abilit\u00e0 da combattimento dei bambini killer sono cos\u00ec potenti da mettere in difficolt\u00e0 perfino Mr. Chang. Dopo aver ucciso Verrocchio e i suoi uomini, i due gemelli si separano: H\u00e4nsel viene ucciso sotto gli occhi di Balalaika dopo essere stato attirato in una trappola per vendicare i compagni soldati della donna, uccisi da lui e sua sorella. Gretel riesce a fuggire prendendo in ostaggio Eda e comprando un passaggio sulla barca della Lagoon Company.\nDurante il viaggio, Rock tenta di mettere in campo la sua diplomazia e la sua gentilezza per salvare la ragazzina, ma non pu\u00f2 fare niente, in quanto la sorte della gemella \u00e8 gi\u00e0 segnata.\nGretel gli dimostra gratitudine per essere stato gentile nei suoi confronti, ma lo fa a modo suo, mostrandogli i suoi organi genitali.\nRock, a tale visione, fugge sconvolto mentre Revy picchia Gretel per il gesto fatto al suo compagno, con la bambina che afferma infine che la sino-americana ha il loro stesso odore e che \u00e8 uguale a loro.\nAl termine della tratta, la ragazzina sta per imbarcarsi su una nave, ma una volta giunta al molo viene uccisa da un uomo assoldato da Balalaika. Inizialmente, Rock \u00e8 sconvolto dalla sua morte, ma poi si rasserena, consapevole che i due gemelli sono finalmente in pace.\nL'anime fa continuare poeticamente la storia dei gemelli. Nella sigla finale dell'episodio \"Swan Song at Dawn\", dove solitamente c'\u00e8 Revy, si vede Gretel vestita di bianco che cammina lungo la battigia immersa nel buio. Pi\u00f9 va avanti, pi\u00f9 si fa intensa una luce che finisce con l'essere abbagliante. Quando si attenua, si vede che \u00e8 tutto illuminato e vi \u00e8 un'altra serie di impronte sulla spiaggia accanto a quelle di Gretel. Allargandosi l'inquadratura, si vede Gretel di spalle accanto a H\u00e4nsel, anche lui adesso vestito di bianco. I due sono di fronte a un mare stupendo e si tengono per mano. La canzone della sigla \u00e8 \"The World of Midnight\", la stessa che la piccola canta a Rock durante l'episodio.\nH\u00e4nsel e Gretel hanno entrambi capelli biondo platino (a caschetto H\u00e4nsel, lunghi Gretel) e occhi grigi. I due gemelli hanno l'aria innocente e carina, ma sanno trasformarsi in spietate macchine da guerra. Sono inoltre molto intelligenti e sadici. Dei due gemelli, a prescindere che interpreti il ruolo di H\u00e4nsel o di Gretel, il maschio resta comunque il pi\u00f9 sanguinario e il pi\u00f9 desideroso di uccidere Balalaika (che H\u00e4nsel chiama ironicamente \"zietta\"), mentre la femmina si mostra pi\u00f9 dubbiosa alle volte sul modo di procedere. H\u00e4nsel usa prevalentemente un'ascia, mentre Gretel utilizza una M1918 Browning Automatic Rifle, un fucile automatico enorme al quale la bambina ha attaccato un orsetto. \nIn giapponese H\u00e4nsel \u00e8 doppiato da Omi Minami e Gretel da Tomoko Kaneda, mentre il doppiatore italiano \u00e8 Laura Latini per entrambi i personaggi.\nClaude \"Torch\" Weawer.\n \u00e8 un uomo di mezza et\u00e0 dall'aspetto pacato. Indossa un paio di occhiali e sorride sempre. Come suggerisce il suo soprannome, torcia, si tratta di un piromane che utilizza come arma un lanciafiamme che ha la forma e le dimensioni di un accendino. In passato ha ucciso la moglie, dandole fuoco. Claude afferma di essere molto religioso e di non bere alcolici. Viene ucciso da Revy, mentre partecipa alla caccia a Greenback Jane.\n\u00c8 doppiato in giapponese da Yoichi Nishijima e in italiano da Leslie La Penna.\nLotton \"The Wizard\".\n \u00e8 un misterioso ragazzo che partecipa alla caccia a Greenback Jane. Si presenta insieme con Claude \"Torch\" Weawer e come lui non beve alcolici, perch\u00e9 la birra lo fa vomitare. Lotton porta un paio di occhiali da sole e usa come armi due Mauser C96. Ama entrare in scena in modo plateale. In posa plastica, davanti a Revy, Eda, Rock e Greenback Jane, si presenta cos\u00ec: \u00abFinalmente siete qui. Mi ero cominciato a stancare di attendere. Non vogliatemene, ma anch'io ho le mie ragioni per partecipare a questa caccia. Non ho nulla contro di voi, ma... mi prender\u00f2 le vostre vite. Mi chiamo Lotton. Lotton \"The Wizard\"\u00bb. Revy per\u00f2 non rimane molto impressionata dal discorso e gli spara per riflesso condizionato. Lotton per\u00f2 riesce a salvarsi e soccorre Shenhua, che sostiene che lui non \u00e8 proprio fatto per essere un assassino, quindi gli propone di aprire un bordello, ma Lotton rifiuta perch\u00e9 dice di essere troppo timido. Lotton torna nel volume otto del manga, aiutando Revy, che non si ricorda minimamente di lui, a ritrovare Roberta, senza perdere il vizio delle entrate in grande stile e venendo per questo velocemente neutralizzato con un calcio ai testicoli. \n\u00c8 doppiato in giapponese da Tomokazu Sugita e in italiano da Christian Iansante.\nRussell.\n \u00e8 un uomo di mezza et\u00e0 che lavora in Florida. Viene incaricato di trovare Greenback Jane e mette insieme un gruppo di mercenari. Come il suo capo Mr Elvis, non si \u00e8 reso conto di che razza di posto sia in realt\u00e0 Roanapur. Russell \u00e8 vestito come un cowboy e indossa un paio di stivali con degli speroni, un tipico cappello da cowboy, una pistola riposta nella fondina vicino all'anca e una bandoliera. Per questo suo abbigliamento e per il fatto di essere uno straniero, Russell non viene preso molto sul serio dalla gente di Roanapur. Russell riconosce Eda durante un duello e si ricorda di averla gi\u00e0 vista. Eda nega tutto ci\u00f2, ma quando Russell si ricorda che lei fa parte della CIA, la donna lo uccide senza esitazione. \n\u00c8 doppiato in giapponese da Masaki Terasoma e in italiano da Nino Prester.\nAltri personaggi.\nKageyama.\n \u00e8 uno dei capi dell'Asahi Industries, societ\u00e0 per la quale lavorava Rock. Quando questi viene rapito dalla Lagoon Company, Kageyama ordina di ucciderlo per salvaguardare il bene dell'azienda. Quando Rock riesce a salvarsi, Kageyama gli chiede di tornare con lui a Tokyo, ma Rock rifiuta e accetta l'offerta di Revy di entrare a far parte della Lagoon Company. A ritorno in macchina, Kageyama commenta dopo aver visto lo sguardo di Rock colmo di rabbia e disprezzo verso di lui che non sarebbe pi\u00f9 stato in grado di lavorare con loro. Tornato a casa in Giappone, prova una punta di invidia per Rock, che ora si sta godendo il sole tropicale e il mare.\n\u00c8 doppiato in giapponese da J\u014dji Nakata e in italiano da Mario Bombardieri.\nGreenback Jane.\n \u00e8 una ragazza specializzata nel fabbricare banconote false. Dopo che un suo collega \u00e8 stato ucciso davanti ai suoi occhi, Jane scappa e si rifugia alla \"Chiesa della violenza\". L\u00ec viene accolta in modo rocambolesco da Revy, Eda, Yolanda e Rico, quindi si rifugia in un hotel consigliatole da Eda. I killer riescono a scovarla e lei deve fuggire nuovamente. La Lagoon Company si offre di aiutarla, in cambio ovviamente di denaro. Jane conosce cos\u00ec Benny e mostra un'affettuosa simpatia verso di lui. Intanto si \u00e8 scatenata una vera e propria caccia a Jane e un gruppo composto dai pi\u00f9 disparati e spietati mercenari si reca a Roanapur per catturarla. Jane riesce a salvarsi grazie alla Lagoon Company e come segno di ringraziamento bacia Benny. In seguito, si nota che Benny ha una foto della ragazza nel computer, facendo intendere che tra i due \u00e8 incominciata una relazione e che si continuano a parlare via internet. Nel manga, Jane ritorna a Roanapur per rivedere Benny, del quale si \u00e8 perdutamente innamorata, finendo spesso per avere relazioni a letto mettendosi biancheria provocante per piacergli. \n\u00c8 doppiata in giapponese da Miki Nagasawa e in italiano da Rachele Paolelli.\nLi Xinlin.\nO meglio conosciuta come Feng faceva parte dell'esercito popolare cinese di liberazione come hacker.\nIl compito di Xinlin era di entrare nel gruppo di hacker di Greenback Jane. Si unisce al gruppo di Jane inconsapevole del fatto che Jane sapesse cosa stava cercando fin dall'inizio e chi fosse grazie alle sue abilit\u00e0 di hacking uniche. Pi\u00f9 tardi il gruppo di Jane svolge un rapido lavoro di hacking che Feng ritiene essere un lavoro di routine. Successivamente apprende da un suo superiore dall'esercito, che lei era solo stata usata per entrare nella rete. Pi\u00f9 tardi incontra Rock e Revy, che la afferrano e la portano in salvo dai quattro fratelli assassini che sono stati assunti per ucciderla. Dopo l'inseguimento, esce dall'auto e se ne va spiegando che anche con l'esercito del suo governo alla sua ricerca, lei combatter\u00e0 duramente per sopravvivere fino a quando non sar\u00e0 libera."}
{"id": "2064858", "revid": "1573940", "url": "https://it.wikipedia.org/wiki?curid=2064858", "title": "Apodemus alpicola", "text": "Il topo selvatico alpino (Apodemus alpicola ) \u00e8 un roditore della famiglia dei Muridi endemico delle Alpi.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 80 e 111\u00a0mm, la lunghezza della coda tra 101 e 141\u00a0mm, la lunghezza del piede tra 22 e 26,5\u00a0mm, la lunghezza delle orecchie tra 15 e 20\u00a0mm e un peso fino a 45\u00a0g.\nAspetto.\nLe parti superiori sono bruno-dorate, mentre le parti inferiori sono bianche o bianco-giallastre. Una grande macchia arancione \u00e8 presente sulla gola e sul petto. La linea di demarcazione lungo i fianchi \u00e8 netta. La coda \u00e8 pi\u00f9 lunga della testa e del corpo ed \u00e8 scura sopra e pi\u00f9 chiara sotto.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa in maniera alquanto frammentata nelle zone alpine dell'Austria, Francia, Germania, Italia e Svizzera. In Italia sono presenti popolazioni nelle Alpi Liguri, Valle d'Aosta e in Val Venosta.\nVive nei boschi montani, dove favorisce le zone rocciose e i prati tra 550 e 2.100 metri di altitudine. Visita facilmente le abitazioni in autunno ed inverno.\nTassonomia.\nQuesta specie \u00e8 stata per molti anni considerata una sottospecie di \"Apodemus sylvaticus\". Tuttavia recenti studi genetici e morfologici ne hanno ristabilito lo stato tassonomico.\nStato di conservazione.\nLa IUCN Red List, considerato che questa specie \u00e8 localmente comune all'interno del suo areale e priva di serie minacce, classifica \"A.alpicola\" come specie a rischio minimo (LC)."}
{"id": "2064859", "revid": "228587", "url": "https://it.wikipedia.org/wiki?curid=2064859", "title": "Muridi", "text": ""}
{"id": "2064861", "revid": "599013", "url": "https://it.wikipedia.org/wiki?curid=2064861", "title": "Bill Hougland", "text": ""}
{"id": "2064869", "revid": "319096", "url": "https://it.wikipedia.org/wiki?curid=2064869", "title": "Donato (cantante)", "text": ""}
{"id": "2064900", "revid": "831312", "url": "https://it.wikipedia.org/wiki?curid=2064900", "title": "Societ\u00e0 Sportiva Roma Vis Nova Pallanuoto", "text": "La Roma Vis Nova Pallanuoto \u00e8 un club pallanuotistico italiano di Roma.\nStoria.\nL'attuale societ\u00e0 \u00e8 nata formalmente nel 2007-08 dalle ceneri dell'Unione Vis Nova Pallanuoto, proseguendo il lavoro dello storico club romano, fondato nel 1979 all'interno dell'Istituto Santa Maria di viale Manzoni.\nNella capitale la pallanuoto, insieme al calcio, il basket, il rugby e la pallavolo, \u00e8 tra i 5 sport pi\u00f9 seguiti e tra quelli che contano sul maggior numero di tifosi. In particolare, il panorama pallanuotistico maschile \u00e8 cambiato nel 2010 con lo scioglimento della storica A.S. Roma Pallanuoto (da allora in A1 \u00e8 rimasta solo la S.S. Lazio Nuoto come compagine romana).\nSimboli.\nI colori sociali del club sono il giallo e il rosso; nel simbolo \u00e8 rimasto il leone della US Vis Nova, scelto per dare un senso di continuit\u00e0 con la vecchia societ\u00e0, al quale ne \u00e8 stato affiancato un secondo per sottolineare il senso e la forza del gruppo, caratteristiche alla base di questa nuova realt\u00e0 sportiva."}
{"id": "2064902", "revid": "729019", "url": "https://it.wikipedia.org/wiki?curid=2064902", "title": "Macchi M.18", "text": "Il Macchi M.18 era un idrobombardiere biplano a scafo centrale prodotto dall'azienda italiana Aeronautica Macchi negli anni venti.\nStoria del progetto.\nOriginariamente progettato come idrovolante di linea, l'M.18 entr\u00f2 in produzione come bombardiere prima di essere offerto sul mercato civile.\nIl prototipo venne portato in volo per la prima volta nel 1920, dotato di un motore 6 cilindri in linea raffreddato ad acqua Isotta Fraschini V.4B che sviluppava 150\u00a0CV (110\u00a0kW). In seguito venne sostituito con un pi\u00f9 potente Isotta Fraschini V.6 da 250\u00a0CV (187\u00a0kW) per poi adottare il definitivo e pi\u00f9 moderno Asso 200.\nVennero prodotte due versioni militari, la prima con una configurazione standard la seconda, denominata M.18AR, dotata di ali ripiegabili. Inoltre vennero prodotte tre versioni commerciali di linea denominate M.18 \"Economico, Lusso, ed Estivo\" differenziate tra loro per gli allestimenti interni e dalla motorizzazione offerta.\nTecnica.\nCaratterizzato da un aspetto tradizionale per la sua epoca, l'M.18 era molto rassomigliante al precedente M.9 che venne prodotto durante la prima guerra mondiale. Presentava uno scafo centrale realizzato in legno, dotato di un abitacolo aperto a due posti affiancati per il pilota ed l'osservatore, mentre il mitragliere era posizionato in un abitacolo singolo, anch'esso aperto, dotato di mitragliatrice brandeggiabile posto sopra la parte anteriore del muso. La configurazione alare era biplano-sequiplana, caratterizzata cio\u00e8 dall'ala inferiore di dimensioni minori della superiore, la prima dotata di due galleggianti equilibratori applicati sulla parte inferiore tramite una struttura tubolare. Le due ali erano collegate tra loro da una robusta travatura Warren in tubi d'acciaio ed allo scafo centrale tramite un'incastellatura dove era anche collocato il motore 6 cilindri in linea Isotta Fraschini Asso 200 in configurazione spingente abbinato ad un'elica bipala in legno a passo fisso. Lo scafo terminava posteriormente in una coda caratterizzata dall'impennaggio cruciforme, monoderiva e dai piani orizzontali controventati.\nOltre alla versione militare standard venne prodotta una seconda versione, denominata M.18AR, dotata di ali ripiegabili per consentire il rimessaggio a bordo delle navi appoggio idrovolanti che si stavano affacciando in quegli anni come unit\u00e0 di supporto nelle marine militari.\nImpiego operativo.\nNella versione ad ali ripiegabili, l'M.18AR venne assegnato, primo esempio di idrovolante imbarcato nella Regia Marina, alla nave appoggio idrovolanti \"Giuseppe Miraglia\", quindi alla pari classe \"Dedalo\" appartenente alla Armada Espa\u00f1ola che lo utilizz\u00f2 nelle fasi che precedettero la guerra civile spagnola contro i ribelli del Protettorato spagnolo del Marocco. Sei dei 20 esemplari acquistati dal governo spagnolo rimasero in servizio durante la guerra civile ed utilizzati per attaccare le forze nazionaliste a Maiorca, ed ingaggiare i ricognitori marittimi avversari.\nNel 1928 anche il Portogallo ne acquist\u00f2 8 esemplari che utilizz\u00f2 nel Servi\u00e7o da Aeron\u00e1utica Naval.\nImpiego civile.\nLe versioni ad uso civile prodotte furono tre, differenziate tra loro per gli allestimenti interni e dalla motorizzazione offerta. Il primo, di fascia pi\u00f9 bassa, era denominato M.18 \"Economico, dotato di un allestimento simile ai modelli militari, dotato di una cabina passeggeri aperta da due posti a sedere e motorizzato con l'Isotta Fraschini V.4B, un 6 cilindri in linea raffreddato ad acqua capace di soli 150\u00a0CV (110\u00a0kW). La fascia superiore era occupata dal M.18 \"Lusso caratterizzato da una cabina passeggeri chiusa da tre posti, un allestimento pi\u00f9 curato e motorizzato con l'Isotta Fraschini V.6, sempre un 6 cilindri in linea ma pi\u00f9 potente e raffreddato ad aria, in grado di erogare 250\u00a0CV (187\u00a0kW). La versione M.18 \"Estivo\" conservava la possibilit\u00e0 di ospitare tre passeggeri ma segnava il ritorno alla cabina aperta. Sono stati prodotti in tutto 70 esemplari, alcuni di questi acquistati dalla compagnia aerea svizzera Ad Astra Aero e, tra le altre, dalle italiane Societ\u00e0 Italiana Servizi Aerei (SISA), di propriet\u00e0 dei fratelli Callisto ed Alberto Cosulich, che lo utilizz\u00f2 come addestratore per i piloti della compagnia in servizio di linea sul mare Adriatico, e la Societ\u00e0 Incremento Turistico Aereo Roma (SITAR) diretta dal comandante Mario De Bernardi."}
{"id": "2064906", "revid": "1452073", "url": "https://it.wikipedia.org/wiki?curid=2064906", "title": "Album of the Year", "text": ""}
{"id": "2064909", "revid": "31789", "url": "https://it.wikipedia.org/wiki?curid=2064909", "title": "Alpi Marittime e Prealpi di Nizza", "text": "Le Alpi Marittime e Prealpi di Nizza sono una sezione alpina definita dalla SOIUSA, dette anche Alpi Marittime i.s.a. (ovvero Alpi Marittime in senso ampio).\nClassificazione.\nSecondo la Partizione delle Alpi del 1926 le Alpi Marittime formano una sezione alpina che comprende anche le Alpi Liguri.\nLa SOIUSA considera autonoma la sezione delle Alpi Liguri ed ha voluto esplicitare maggiormente anche la natura prealpina di questa sezione.\nLa classificazione della SOIUSA \u00e8 la seguente:\nSuddivisione.\nLe Alpi Marittime e Prealpi di Nizza si dividono in due sottosezioni e sei supergruppi:\nConfini.\nLa sezione delle \"Alpi Marittime e Prealpi di Nizza\" \u00e8 delimitata:\nAll'interno, la linea di divisione tra le due sottosezioni passa per le valli dei fiumi Vesubia e Bevera, collegandole attraverso il colle della Baisse de la Cabanette.\nSolamente le Alpi Marittime si trovano lungo la catena principale alpina; infatti le Prealpi di Nizza si staccano a sud."}
{"id": "2064911", "revid": "1543377", "url": "https://it.wikipedia.org/wiki?curid=2064911", "title": "Friedrich Wilhelm August Argelander", "text": "Biografia.\nArgelander nasce il 22 marzo 1799 nella cittadina prussiana di Memel (oggi nota come Klaip\u0117da in Lituania), da padre finlandese e madre tedesca. Studi\u00f2 con Friedrich Bessel del quale fu assistente, ottenendo il titolo di Ph.D. nel 1822 presso l'Universit\u00e0 di K\u00f6nigsberg. Dal 1823 al 1837 fu direttore degli osservatori finlandesi di Turku ed Helsinki; in seguito si spost\u00f2 a Bonn, nel cuore del regno di Prussia, dove svilupp\u00f2 dei rapporti di amicizia col sovrano Federico Guglielmo IV, il quale fond\u00f2 un nuovo osservatorio presso l'Universit\u00e0 di Bonn.\nArgelander svolse un lavoro determinante nello sviluppo di metodiche effettive, semplici e veloci per misurare le posizioni e le magnitudini delle stelle, spianando quindi la strada alla moderna astronomia; tent\u00f2 inoltre di misurare la distanza di alcune stelle tramite degli eliometri. Il grande lavoro suo e dei suoi collaboratori nel catalogare le stelle normali e le variabili fu reso possibile dall'utilizzo sistematico delle nuove tecniche appena sviluppate.\nArgelander fu il primo astronomo ad iniziare uno studio approfondito delle stelle variabili. All'inizio della sua attivit\u00e0 se ne conoscevano pochissime; a lui si deve l'introduzione del moderno sistema di identificazione e di nomenclatura delle stelle variabili. Comp\u00ec inoltre delle misurazioni approssimative circa il moto spaziale del Sole.\nAssieme a Adalbert Kr\u00fcger e Eduard Sch\u00f6nfeld, Argelander fu l'ideatore e realizzatore del catalogo stellare noto come \"Bonner Durchmusterung\", pubblicato tra il 1852 e il 1859, che d\u00e0 la posizione e la luminosit\u00e0 di oltre 324.000 stelle, sebbene non coprisse la maggior parte dell'emisfero celeste australe. Il Bonner Durchmusterung \u00e8 stato l'ultimo catalogo redatto senza l'uso della fotografia.\nNel 1863 Argelander fond\u00f2 un'organizzazione astronomica internazionale, la \"Astronomische Gesellschaft\"."}
{"id": "2064914", "revid": "121837", "url": "https://it.wikipedia.org/wiki?curid=2064914", "title": "Friedrich Wilhelm Argelander", "text": ""}
{"id": "2064915", "revid": "599013", "url": "https://it.wikipedia.org/wiki?curid=2064915", "title": "Christian Dorda", "text": "Biografia.\n\u00c8 nato a M\u00f6nchengladbach da padre albanese e madre polacca.\nCarriera.\nDi ruolo terzino sinistro. \u00c8 cresciuto nelle giovanili del Borussia fino a divenire titolare della formazione Under-23. Nella stagione 2008/09 viene fatto esordire in Bundesliga dal tecnico Hans Meyer, che l'8 novembre 2008 lo convoca per la prima volta e lo schiera subito titolare. Dopo una stagione al Greuther Furth, nell'estate del 2012 si trasferisce nei Paesi Bassi all'Heracles Almelo."}
{"id": "2064916", "revid": "121837", "url": "https://it.wikipedia.org/wiki?curid=2064916", "title": "Friedrich Argelander", "text": ""}
{"id": "2064920", "revid": "124921339", "url": "https://it.wikipedia.org/wiki?curid=2064920", "title": "Danny Tenaglia", "text": " con contaminazioni progressive, techno e tribal.\n\u00c8 famoso per le sue lunghe \"marathon set\" .\nIl 17 aprile 2012, Danny ha annunciato attraverso la sua pagina Facebook, il suo addio alla musica meditando un lungo stop a tempo indeterminato. Nel 2013 lo stesso Tenaglia ha chiarito, scusandosi con il proprio pubblico per essere stato troppo impulsivo nella comunicazione, che non si trattava di un ritiro, bens\u00ec di una pausa di riflessione."}
{"id": "2064921", "revid": "767487", "url": "https://it.wikipedia.org/wiki?curid=2064921", "title": "Grabby Awards", "text": "Il Grabby Award, conosciuto precedentemente come Adult Erotic Gay Video Award, \u00e8 un premio annuale consegnato nell'ambito della pornografia gay dal \"Gay Chicago Magazine\".\nStoria dell'evento.\nNato nel 1991, il premio era inizialmente suddiviso in poche categorie, tra cui \"Miglior interprete\" e \"Miglior esordiente\", gi\u00e0 dal secondo anno i premi subirono un'evoluzione aumentando le categorie premiate, tra cui \"Miglior video dell'anno\" e \"Miglior sceneggiatura\". Di anno in anno le categorie andavano sempre pi\u00f9 aumentando, fino al 1999 quando si tenne la prima cerimonia di consegna dei premi.\nLa prima cerimonia degli Grabby si \u00e8 tenuta il 29 maggio 1999, durante il fine settimana del Memorial Day. Durante la cerimonia vi \u00e8 stata una raccolta fondi per la Reimer Foundation, un'associazione no-profit che promuove il sesso sicuro, attraverso l'istruzione e la sensibilizzazione del pubblico. La cerimonia, presentata da Chi Chi LaRue, si \u00e8 tenuta al Music Hall of Man's Country, nel quartiere Andersonville di Chicago.\nA differenza dei GayVN Awards, che sono aperti solo su invito a giornalisti e addetti ai lavori, i biglietti per il Grabbys sono a disposizione del pubblico, permettendo ai fan di vedere da vicino i propri idoli.\nNel corso degli anni, \u00e8 stata creata una \"Wall of Fame\" per onorare le personalit\u00e0 legate all'industria pornografica gay entrate nella leggenda. Tra i premiati vi sono Ken Ryker, Chi Chi LaRue, Jeff Stryker, Zak Spears, Matthew Rush, Chris Steele, Steven Scarborough, Cole Tucker, Paul Barresi, Michael Brandon, Jason Branch e molti altri."}
{"id": "2064922", "revid": "125345994", "url": "https://it.wikipedia.org/wiki?curid=2064922", "title": "F-1", "text": "L'F-1 \u00e8 un motore a razzo con ciclo a generatore di gas sviluppato negli Stati Uniti dalla Rocketdyne verso la fine degli anni cinquanta. Fu impiegato nel primo stadio del lanciatore Saturn V nell'ambito del programma Apollo e per la stazione spaziale skylab. L'F-1 \u00e8 tuttora il motore a camera di combustione singola con la spinta pi\u00f9 elevata mai prodotto.\nStoria.\nA seguito della richiesta da parte della United States Air Force della fornitura di un motore a razzo ad alta spinta, nel 1955 la Rocketdyne promosse lo sviluppo di due motori, l'E-1 e il pi\u00f9 grande F-1. Sebbene all'epoca l'E-1 fosse gi\u00e0 nella fase di prove al banco, fu ben presto abbandonato per il pi\u00f9 potente F-1. L'Air Force, alla fine, non avendo pi\u00f9 necessit\u00e0 di un endoreattore di tali prestazioni smise di finanziare il progetto che, per\u00f2, fu ripreso dalla appena istituita NASA. A capo dei lavori fu posto l'ingegnere Wernher von Braun e i primi test statici del'F-1 furono condotti nel marzo del 1959. Durante lo sviluppo iniziale l'F-1 mostr\u00f2 importanti fenomeni di irregolarit\u00e0 di combustione che portavano spesso alla catastrofica distruzione del motore stesso. Per riprodurre il problema in modo prevedibile e controllabile, fu modificata la camera di combustione inserendo piccole cariche esplosive in tubi montati tangenzialmente in modo da simulare le fluttuazioni istantanee di pressione e temperatura che caratterizzavano il (cattivo) funzionamento del motore. Furono cos\u00ec introdotti nuovi tipi di iniettori del combustibile che grazie ad una particolare configurazione permettevano di \"ammortizzare\" i picchi di pressione stabilizzando cos\u00ec la combustione.\nTecnica.\nL'F-1 si compone principalmente di un sistema di alimentazione, una camera di combustione ed un ugello convergente-divergente. Il propellente, costituito da ossigeno liquido ed RP-1 (un tipo di cherosene raffinato a basso contenuto di zolfo), \u00e8 iniettato in camera di combustione grazie ad una turbopompa da 41 MW. Il motore trasferisce la spinta alla struttura del lanciatore mediante un cuscinetto sferico installato sulla testa della camera di combustione.\nImpianto di alimentazione.\nLe linee provenienti dai serbatoi di ossigeno liquido e RP-1 alimentano (mediante due valvole parzializzatrici) la camera di combustione della turbopompa che \u00e8 in grado di erogare complessivamente 1565 litri al secondo di ossigeno liquido e 976 litri al secondo di RP-1. Il generatore di gas della turbopompa \u00e8 dotato di candelette elettriche che consentono l'avviamento della combustione che avviene in eccesso di combustibile in modo da ridurre la temperatura dei gas proteggendo cos\u00ec le pareti del generatore di gas (che non \u00e8 raffreddato) e la turbina della turbopompa.\nL'ossigeno liquido viene iniettato direttamente in camera di combustione, mentre il 70% del combustibile \u00e8 fatto passare prima in 178 tubazioni nelle pareti dell'ugello e della camera di combustione in modo da raffreddare queste strutture assorbendone (per rigenerazione) il calore.\nI gas di scarico espulsi dalla turbina della turbopompa (che ruota a 5500 giri al minuto) sono convogliati in uno scambiatore di calore dedicato al riscaldamento dell'elio e dell'ossigeno necessari alla pressurizzazione dei serbatoi e infine scaricati nella parte finale dell'ugello.\nCamera di combustione.\nLa camera di combustione \u00e8 collegata alla struttura del lanciatore da un giunto cardanico che permetteva ai motori esterni del primo stadio del Saturn V di ruotare (controllando cos\u00ec l'assetto dell'intero vettore) di circa 6 gradi. L'ossigeno liquido \u00e8 pompato mediante due condotti disposti a 180\u00b0 attraverso una piastra di distribuzione posta nella parte posteriore della camera di combustione che lo indirizza agli iniettori. Gli iniettori, contemporaneamente, ricevono il combustibile da una tubazione separata e lo nebulizzano in strutture di acciaio inossidabile composte di anelli e paratie disposti in modo tale da rendere omogenea la combustione e smorzare eventuali picchi transitori locali di pressione. La combustione prosegue nella camera le cui pareti sono raffreddate rigenerativamente dall'RP-1. I gas ad alta temperatura (3300\u00a0\u00b0C) e pressione (6,65 MPa) raggiungono l'ugello dove, espandendosi, generano una spinta (a livello del mare) di circa 6,77 MN.\nL'accensione del motore \u00e8 garantita da una cartuccia contenente un fluido ipergolico che, a contatto con l'ossigeno, si incendia spontaneamente. Al momento dell'accensione, la sovrappressione generata dall'ingresso del propellente in camera di combustione rompe il diaframma frangibile della cartuccia, liberando il fluido in un sistema di iniettori indipendente che innescano la combustione che poi prosegue autonomamente. Il motore, una volta spento, non pu\u00f2 essere riacceso.\nUgello di scarico.\nI gas di scarico della turbina della turbopompa, dopo essere passati per lo scambiatore di calore, sono immessi nella sezione finale dell'ugello mediante un condotto toroidale traforato. La sezione finale dell'ugello (imbullonata al primo tratto di ugello divergente) aumenta il rapporto di espansione da 10:1 a 16:1 ed \u00e8 protetta termicamente dal film di gas relativamente freddi (650\u00a0\u00b0C) provenienti dalla turbina ed immessi uniformemente dal condotto toroidale.\nAccensione.\nL'avviamento del motore necessita di una sorgente esterna di pressione idraulica, un sistema di ignizione del generatore di gas e del fluido ipergolico. La sequenza di accensione prevede l'apertura della valvola della linea idraulica di terra del combustibile che viene immesso nella pompa di bassa pressione del combustibile della turbopompa. Contemporaneamente, si apre la valvola dell'ossigeno liquido che dal serbatoio fluisce nel generatore di gas e nella camera di combustione principale. Mediante candelette elettriche \u00e8 iniziata la combustione nel generatore di gas della turbopompa che inizia a pompare l'ossigeno nella camera di combustione principale. Via via che la portata e la pressione aumentano, si rompe il diaframma frangibile della cartuccia contenente il fluido ipergolico che brucia a contatto con l'ossigeno. L'aumento di pressione conseguente comanda l'apertura della valvola dell'RP-1 che, immettendosi in camera di combustione si incendia e sostiene la combustione iniziata dal fluido ipergolico che rapidamente si esaurisce. Una volta che la portata della turbopompa e la pressione in camera di combustione raggiungono i valori nominali, viene scollegata l'alimentazione idraulica di terra e si apre la valvola dell'RP-1 contenuto nel serbatoio del lanciatore. I gas caldi generati in camera di combustione sono caratterizzati da un colore rosso brillante, mentre i fumi neri che circondano il getto in uscita all'ugello sono dovuti ai gas di scarico della turbina della turbopompa, prodotti nella combustione (in eccesso di combustibile) nel generatore di gas e poi immessi anularmente a protezione termica dell'estensione dell'ugello di scarico.\nSpegnimento.\nLa sequenza di spegnimento prevede la chiusura delle valvole di alimentazione del generatore di gas, della linea del combustibile e della linea principale dell'ossigeno. Al rapido decrescere della pressione in camera di combustione si apre la valvola di spurgo dell'ossigeno che successivamente si chiude una volta che la pressione si azzera.\nVersioni.\nA partire dalla missione Apollo 8, in seguito ai requisiti sul carico utile che nel frattempo era aumentato, fu necessario modificare i motori F-1 incrementandone la spinta che pass\u00f2 da delle prime missioni a per quella dell'Apollo 15.\nNegli anni sessanta, la Pratt &amp; Whitney svilupp\u00f2 di una versione migliorata (F-1A) dotata di una spinta di per equipaggiare lanciatori successivi al Saturn V, ma la linea di produzione dei lanciatori fu chiusa prima della fine del programma Apollo e nessun F-1A and\u00f2 mai oltre la fase di prova al banco.\nF-1B booster.\nNell'ambito del programma della NASA Space Launch System (SLS), fu indetta una gara d'appalto per la costruzione di booster di nuova generazione. Nel 2012, la Pratt &amp; Whitney Rocketdyne propose di impiegare motori derivati dall'F-1 per costruire booster con endoreattori a propellente liquido. Nel 2013, i tecnici del Marshall Space Flight Center provarono un F-1 originale (numero di serie F-6049) sbarcato dall'Apollo 11 per un piccolo malfunzionamento (e da allora non pi\u00f9 utilizzato) che era conservato presso lo Smithsonian Institution. I test erano necessari alla NASA a familiarizzare di nuovo con le procedure ed i propellenti dell'F-1 in vista della versione evoluta da impiegarsi nei nuovi lanciatori.\nPratt and Whitney, Rocketdyne e Dynetics proposero per il programma NASA il booster \"Pyrios\", equipaggiato con una coppia di motori F-1B. Con una configurazione di due booster (per un totale di quattro F-1B), l'SLS Block II sarebbe in grado di immettere in orbita bassa fino a 150 tonnellate di carico utile, superando, grazie alla superiore efficienza dei motori a propellente liquido, le 113 tonnellate previste per la configurazione con booster a propellente solido.\nL'F-1B ha come specifica di progetto una spinta almeno pari all'F-1A, ma con costi inferiori. Sono previste un minor numero di parti e una camera di combustione notevolmente semplificata. Il sistema di recupero dei gas di scarico della turbina della turbopompa (che nell'F-1 immetteva i gas, anularmente, nell'estensione dell'ugello), \u00e8 stato semplificato con l'introduzione di un condotto separato esterno all'ugello (pi\u00f9 corto) dell'F-1B. Il complicato sistema di tubazioni di raffreddamento che percorrevano la camera di combustione e la prima parte dell'ugello dell'F-1 \u00e8 stato sostituito da un processo costruttivo che prevede l'accoppiamento di un liner interno con un rivestimento esterno in acciaio inossidabile all'interno dei quali \u00e8 fatto scorrere il combustibile per il raffreddamento rigenerativo di ugello e camera di combustione. Il motore F-1B dovrebbe produrre una spinta al livello del mare di , con un incremento di circa il 15% rispetto alle dei motori F-1 installati sull'Apollo 15."}
{"id": "2064927", "revid": "287204", "url": "https://it.wikipedia.org/wiki?curid=2064927", "title": "Argelander", "text": ""}
{"id": "2064935", "revid": "322321", "url": "https://it.wikipedia.org/wiki?curid=2064935", "title": "Carlo Broglia", "text": "Biografia.\nCarlo Broglia nacque a Chieri nel 1552, figlio di Giovanni, signore di Santena della famiglia dei Broglia di Chieri.\nVestito l'abito ecclesiastico, nel 1591 fu nominato abate di Fruttuaria.\nIl 20 novembre 1592 fu promosso arcivescovo di Torino e, dieci giorni dopo, fu consacrato a Roma dal vescovo di Verona Agostino Valier. Tra le sue prime opere di amministrazione dell'arcidiocesi, istitu\u00ec un maggiore rigore sul rispetto delle feste religiose (in ottemperanza ai decreti del Concilio di Trento). Convoc\u00f2 a tal proposito un sinodo e si distinse nella propria opera di visite pastorali.\nMor\u00ec a Torino l'8 febbraio 1617 facendo seguire alla propria morte due anni di sede vacante della carica di arcivescovo.\nGenealogia episcopale.\nLa genealogia episcopale \u00e8:"}
{"id": "2064937", "revid": "71433", "url": "https://it.wikipedia.org/wiki?curid=2064937", "title": "Adult Erotic Gay Video Award", "text": ""}
{"id": "2064939", "revid": "1983214", "url": "https://it.wikipedia.org/wiki?curid=2064939", "title": "The Real Thing", "text": "The Real Thing (\"la cosa vera\" in lingua inglese) pu\u00f2 riferirsi a:"}
{"id": "2064944", "revid": "729019", "url": "https://it.wikipedia.org/wiki?curid=2064944", "title": "Isole Matthew e Hunter", "text": "Le isole Matthew e Hunter sono un piccolo arcipelago, composto da due isole disabitate di origine vulcanica, situato nell'Oceano Pacifico meridionale.\nLe isole, piccole, aride, prive di acqua potabile e difficilmente accessibili, sono contese da Vanuatu come parte della provincia di Tafea e dalla Francia come parte della Nuova Caledonia.\nGeografia.\nLe isole Matthew e Hunter sono situate circa 350\u00a0km a est del territorio d'oltremare francese della Nuova Caledonia; Matthew \u00e8 situata a circa 280\u00a0km a sud-est dell'isola di Anatom, la pi\u00f9 meridionale delle isole di Vanuatu, mentre Hunter si trova a ulteriori 70\u00a0km circa a est di Matthew.\nStoria.\nL'isola di \"Matthew\" fu scoperta nel 1788 dal britannico Thomas Gilbert, che le diede il nome del proprietario della nave. In seguito a un'eruzione negli anni quaranta la superficie dell'isola si triplic\u00f2.\nL'isola di \"Hunter\", situata pi\u00f9 a est, fu scoperta nel 1798 da John Fearn, comandante della nave commerciale \"Hunter\" diretta da Sydney alle isole Hawaii; la sua ultima eruzione nota risale al 1895.\nLe isole, nessuna delle quali suscit\u00f2 l'interesse delle potenze coloniali nel corso della colonizzazione del Pacifico, furono annesse alla Francia nel 1929. Nel 1965 il Regno Unito ne rivendic\u00f2 il dominio come parte delle Nuove Ebridi, ma in seguito la Francia ne effettu\u00f2 un'occupazione simbolica nel 1975. ."}
{"id": "2064947", "revid": "28592", "url": "https://it.wikipedia.org/wiki?curid=2064947", "title": "Micologi", "text": ""}
{"id": "2064948", "revid": "281901", "url": "https://it.wikipedia.org/wiki?curid=2064948", "title": "Zona sopralitorale", "text": ""}
{"id": "2064949", "revid": "599013", "url": "https://it.wikipedia.org/wiki?curid=2064949", "title": "Gib Ford", "text": ""}
{"id": "2064950", "revid": "281901", "url": "https://it.wikipedia.org/wiki?curid=2064950", "title": "Zona degli spruzzi", "text": ""}
{"id": "2064957", "revid": "305330", "url": "https://it.wikipedia.org/wiki?curid=2064957", "title": "San Rocco Castagnaretta", "text": ""}
{"id": "2064968", "revid": "729019", "url": "https://it.wikipedia.org/wiki?curid=2064968", "title": "Gran Premio motociclistico di Gran Bretagna 2004", "text": "Il Gran Premio motociclistico di Gran Bretagna 2004 corso il 25 luglio, \u00e8 stato il nono Gran Premio della stagione 2004 e ha visto vincere: la Yamaha di Valentino Rossi nella classe MotoGP, Daniel Pedrosa nella classe 250 e Andrea Dovizioso nella classe 125."}
{"id": "2064974", "revid": "2115981", "url": "https://it.wikipedia.org/wiki?curid=2064974", "title": "Apodemus flavicollis", "text": "Il topo selvatico dal collo giallo o topo selvatico a collo giallo o semplicemente topo selvatico collo giallo (\"Apodemus flavicollis\" ) \u00e8 un mammifero roditore della famiglia dei Muridi.\nDistribuzione.\nCon cinque sottospecie accertate (\"Apodemus flavicollis argyropuli\", \"Apodemus flavicollis flavicollis\", \"Apodemus flavicollis geminae\", \"Apodemus flavicollis wintoni\") la specie \u00e8 diffusa in tutta l'Europa continentale, dalla Spagna agli Urali, oltre che in Inghilterra e Galles: secondo alcuni, una popolazione isolata della specie vivrebbe anche in Siria ed Israele. In Italia sono presenti la sottospecie nominale, diffusa in gran parte del territorio peninsulare (pur risultando quasi del tutto assente nella pianura padana e nelle aree costiere e maggiormente antropizzate) e la sottospecie \"geminae\" , endemica del promontorio del Gargano: \u00e8 del tutto assente invece dalle isole, tant'\u00e8 vero che tutti gli esemplari scoperti in Sicilia e classificati come \"Apodemus flavicollis\" (secondo alcuni addirittura come una sottospecie a s\u00e9 stante, \"Apodemus flavicollis sicilianus\") vengono attualmente considerati come facenti parte dell'affine \"Apodemus sylvaticus\".\nPare prediligere le aree boscose collinari con sottobosco ben sviluppato, evitando quelle con sottobosco ridotto od assente.\nDescrizione.\nDimensioni.\nMisura una decina di centimetri di lunghezza, ai quali se ne sommano almeno altrettanti che spettano alla coda.\nAspetto.\nIl pelo \u00e8 bruno-arancio su dorso e fianchi, mentre la parte ventrale \u00e8 biancastra: caratteristica della specie \u00e8 una macchia giallastra presente sul collo, che a seconda della sottospecie presa in considerazione \u00e8 pi\u00f9 o meno estesa e pu\u00f2 estendersi a mo' di collare.\nMorfologicamente, questi animali sono assai simili al topo selvatico comune ed al topo selvatico alpino, coi quali vivono in simpatria in gran parte del loro areale, ma rispetto ai quali presentano differenze a livello cranico e dentale e, pi\u00f9 in generale, dimensioni maggiori dovute alla maggiore lunghezza della coda rispetto al corpo.\nBiologia.\nSi tratta di animali terricoli di abitudini crepuscolari, che vivono solitamente da soli: si muovono silenziosamente nel denso sottobosco per sfuggire ai numerosi potenziali predatori e si nutrono perlopi\u00f9 di materiale vegetale, come germogli, frutti, bacche, ghiande e semi. In vista dell'inverno questi animali tendono a sotterrare in vari punti delle provviste di ghiande, nocciole ed altri semi in modo tale da poter disporre di una fonte costante di approvvigionamento nei periodi di magra: tuttavia essi non fanno ricorso a tali riserve qualora riescano a procacciarsi il cibo necessario, oppure non le consumano completamente, od ancora dimenticano di visitare alcuni siti in cui hanno nascosto del cibo, dando cos\u00ec la possibilit\u00e0 ai semi sotterrati di germogliare e perci\u00f2 contribuendo involontariamente, ma grandemente, all'espansione del manto forestale."}
{"id": "2064976", "revid": "228587", "url": "https://it.wikipedia.org/wiki?curid=2064976", "title": "Reverence", "text": ""}
{"id": "2064979", "revid": "770813", "url": "https://it.wikipedia.org/wiki?curid=2064979", "title": "Chengdu J-10", "text": "Il Chengdu J-10 (tradizionale: \u6bb2\u5341, semplificato: \u6b7c\u5341, pinyin: Ji\u0101n Sh\u00ed, che significa \"Annichilatore (caccia) Dieci\") \u00e8 un caccia multiruolo di quarta generazione prodotto dall'azienda cinese Chengdu Aircraft Industry Group (CAC).\nConosciuto in occidente come \"Vigorous Dragon\" (Drago Vigoroso), il J-10 deriva dal precedente Chengdu J-9 (un progetto poi cancellato) e gode, oltre degli studi di progettazione nazionali, di molte componenti frutto di collaborazioni con l'estero.\nStoria del progetto.\nLa realizzazione del velivolo prese l'avvio alla met\u00e0 degli anni '80. L'esistenza del nuovo caccia cinese venne per\u00f2 scoperta solo quando un satellite spia americano fotograf\u00f2 alcuni prototipi presso il centro di sviluppo della Chengdu nel 1994 durante i primi test di volo. Vi furono poi notizie frammentarie circa le specifiche del velivolo finch\u00e9 il governo cinese non autorizz\u00f2 il rilascio delle prime immagini ufficiali nel 2007, tre anni dopo la messa in servizio del mezzo. Ne \u00e8 prevista la messa in linea di 300-400 esemplari.\nA dicembre 2021, il governo pakistano aveva annunciato che la Fi'saia Pakistana, aveva ordinato 36 J-10CE, con consegne previste per il 23 marzo 2022, giornata della Parata della Difesa. A febbraio 2022, l'ordine ha avuto conferma, in quanto due J-10 con insegne pakistane sono stati fotografati in Cina, facendo di questa nazione il primo cliente estero dell'aereo.\nTecnica.\nLo schema alare \u00e8 a delta con alette canard supplementari, mentre la propulsione \u00e8 affidata ad un unico motore, un \"turbofan\" di origine russa Saturn AL-31FN. Il sistema di controllo del volo \u00e8 del tipo \"fly by wire\", mentre il cockpit \u00e8 dotato di HUD e schermi multifunzione. Attualmente il velivolo monta un sistema radar \"Phazotron Zhuk\" rimpicciolito, ma si tratta di una soluzione provvisoria. Il caccia dispone di 11 punti d'attacco per carichi esterni, di cui sei subalari e cinque in fusoliera. \u00c8 previsto che possa impiegare tutte le armi aria-aria e aria-superficie in dotazione alla PLAAF.\nImpiego operativo.\nIl J-10 \u00e8 stato realizzato per avere un caccia adeguato ad opporsi agli F-16 e ai i modelli IDF in dotazione alla Chung-Hua Min-Kuo K'ung-Ch\u00fcn."}
{"id": "2064980", "revid": "287204", "url": "https://it.wikipedia.org/wiki?curid=2064980", "title": "Campionato mondiale Supermoto", "text": "Il campionato del mondo Supermoto nasce nel 2002 in una categoria unica a cilindrata libera. Il primo a vincere un titolo mondiale \u00e8 il francese Thierry Van Den Bosch.\nDal 2006 vige il monogomma, inizialmente gestito da Dunlop, passato dal 2010 a Goldentyre poi dal 2016 a Michelin.\nDal 2004 diviso in pi\u00f9 classi, dal 2010 ritorna ad essere disputato in classe unica."}
{"id": "2064984", "revid": "600229", "url": "https://it.wikipedia.org/wiki?curid=2064984", "title": "Copista", "text": ""}
{"id": "2064987", "revid": "61051", "url": "https://it.wikipedia.org/wiki?curid=2064987", "title": "Chromogobius quadrivittatus", "text": "Il ghiozzo quadrifasciato (Chromogobius quadrivittatus ()) \u00e8 un pesce d'acqua salata appartenente alla famiglia Gobiidae.\nDistribuzione e habitat.\nEndemico del mar Mediterraneo con qualche stazione disgiunta in mar Nero.\nVive tra gli scogli, i ciottoli ed i ciuffi di alghe a bassissima profondit\u00e0 (max. 5 metri) e si ritrova perfino nelle pozze di marea del piano sopralitorale.\nDescrizione.\nQuesto pesce presenta una sagoma molto schiacciata, soprattutto per quanto riguarda il capo ed un aspetto \"longilineo\" assolutamente inconfondibili con altre specie mediterranee e, casomai, pi\u00f9 simile ad alcuni ghiozzi del mar Rosso. La livrea \u00e8 fondamentalmente grigiastra o bruna con strisce verticali sui fianchi e, spesso, una \"maschera\" pi\u00f9 chiara tra muso ed occhi. Le pinne sono bordate di chiaro. Si distingue dal congenere Chromogobius zebratus per i seguenti particolari (molto difficili da rilevare):\nMisura al massimo 6 cm.\nBiologia.\nSospettosissimo, vive sempre rintanato ed \u00e8 estremamente difficile da vedere."}
{"id": "2064994", "revid": "287204", "url": "https://it.wikipedia.org/wiki?curid=2064994", "title": "Campionato europeo Supermoto", "text": "Il Campionato Europeo Supermoto nasce nel 1997 in una categoria unica a cilindrata libera. Il primo a vincere un titolo europeo \u00e8 il francese Gilles Salvador.\nDalla sua nascita fu considerato come campionato di massima espressione della disciplina, fino alla nascita del Campionato del Mondo Supermoto, nel 2002.\nDal 2007 si svolge lungo le stesse tappe del Campionato del Mondo.\nCampioni d'Europa.\n\"Fino al 2001 massima competizione per Supermoto in assenza di una competizione mondiale (creata nel 2002)\"&lt;br&gt;\n\"Nelle stagioni 2017 e 2019 si \u00e8 disputato solo il Campionato Europeo S2\""}
{"id": "2065000", "revid": "287204", "url": "https://it.wikipedia.org/wiki?curid=2065000", "title": "Campionato AMA Supermoto", "text": "Il Campionato AMA Supermoto \u00e8 un campionato che si corre negli Stati Uniti destinato alle supermotard e in cui partecipano, oltre ai piloti di casa, anche concorrenti da varie nazioni.\nLa serie \u00e8 nata nel 2003 in due categorie: 450 cm\u00b3 e cilindrata libera (Unlimited). I primi a vincere un titolo AMA supermoto sono stati il velocista Ben Bostrom (450cc) e il crossista Grant Langston.\nDal 2010 il campionato \u00e8 stato sciolto per problemi organizzativi.\nDal 2005 il campionato \u00e8 stato diviso in tre categorie:"}
{"id": "2065002", "revid": "287204", "url": "https://it.wikipedia.org/wiki?curid=2065002", "title": "Chromogobius zebratus", "text": "Il ghiozzo rigato (\"Chromogobius zebratus\") \u00e8 un pesce di mare appartenente alla famiglia Gobiidae.\nDistribuzione e habitat.\nEndemico del mar Mediterraneo. Vive rintanato tra sassi e scogli nei primi metri d'acqua, spesso anche nelle pozze di marea della zona sopralitorale.\nDescrizione.\nQuesto Genere di Gobiidae presenta una sagoma molto schiacciata, soprattutto per quanto riguarda il capo ed un aspetto \"longilineo\" assolutamente inconfondibili con altre specie mediterranee e, casomai, pi\u00f9 simile ad alcuni ghiozzi del mar Rosso. La livrea \u00e8 fondamentalmente grigiastra o bruna con strisce verticali sui fianchi e, spesso, una \"maschera\" pi\u00f9 chiara tra muso ed occhi. Le pinne sono bordate di chiaro. Si distingue dal congenere Chromogobius quadrivittatus per i seguenti particolari:\nMisura al massimo 6 cm.\nBiologia.\nSospettosissimo, vive sempre rintanato ed \u00e8 estremamente difficile da vedere."}
{"id": "2065006", "revid": "767487", "url": "https://it.wikipedia.org/wiki?curid=2065006", "title": "Maurice Prather", "text": "Prather e la sua famiglia vivevano a Kansas City, Missouri, dal 1930, quando il padre trov\u00f2 lavoro in un locale d'affari chiamato Greenwood. La famiglia era composta, oltre che da Maurice, dal padre Maurice J. Prather, meccanico e falegname, dalla madre, Zora M. Prather, e da una giovane sorella, Laura Jo. I genitori erano entrambi originari del Missouri.\nAlla fine delle superiori, Prather inizi\u00f2 a interessarsi di fotografia e trov\u00f2 un lavoro pomeridiano come assistente di un cameraman e tecnico di laboratorio presso la Calvin Company a Kansas City, la pi\u00f9 grande societ\u00e0 di produzione di film industriali in tutto il mondo. Nel 1944, Prather non si arruol\u00f2 come la maggior parte dei giovani (probabilmente a causa di un problema fisico). Trov\u00f2 invece lavoro come fotografo di aeroplani da guerra alla North American Aviation a Kansas City. Nel 1945, egli divenne un fotografo di ingegneria alla Trans World Airlines (TWA), che per molti anni ebbe un hub a Kansas City. Vivendo ancora con i genitori a Kansas City, torn\u00f2 ancora una volta alla Calvin Company come assistente cameraman per film industriali. Per qualche ragione, decise di abbandonare tutto per lavorare come impiegato da Sears-Roebuck, grande magazzino di Kansas City. \nNel 1949, decise di iscriversi all'universit\u00e0 e scelse il corso di giornalismo presso l'Universit\u00e0 di Kansas a Lawrence. Ottenuta la laurea in giornalismo nel giugno 1953, and\u00f2 a lavorare a tempo pieno alla Centron, dove gi\u00e0 aveva avuto un lavoro part-time da studente. Prather ci rest\u00f2 dieci anni, producendo un centinaio di film educativi e industriali. Inizi\u00f2 anche a lavorare come fonico e successivamente pass\u00f2 alla regia dei film. Alla Centron Prather incontr\u00f2 Rozanne, che spos\u00f2 nel 1950. Conobbe anche il regista Herk Harvey. \nNel 1959, il negozio di fotocamere Mosser-Wolf della Centron, fu venduto a un gruppo di soci tra cui vi era Prather, che vi lavor\u00f2 con successo fino al 1962 quando si trasfer\u00ec a Lawrence. Nel 1961, Prather partecip\u00f2 al film Carnival of Souls di Herk Harvey, un lungometraggio innovativo la cui cinematografia influenz\u00f2 il cinema horror e la fantascienza, anche se il film non fu veramente noto al pubblico fino al 1989. Nel 1962 Prather lasci\u00f2 Lawrence con la moglie per lavorare come coordinatore dei servizi e fotografo per la Horizon Productions, un piccolo studio di produzione cinematografica. Nel 1967, Prather si spost\u00f2 alle imprese Coleman Film, un'altra societ\u00e0 educativa, che ha sede a Shawnee Mission, Kansas. Prather lavor\u00f2 come fotografo fino al 1977, quando lui e sua moglie (da cui ebbe due figlie, Anne e Stefanie), si trasferirono in California, dove Prather tent\u00f2 di fare una carriera cinematografica a Hollywood. Ebbe poco successo. Prather mor\u00ec all'et\u00e0 di 74 anni a casa sua in Kansas City per insufficienza renale. \nRimarr\u00e0 famoso e ampiamente elogiato per la sua innovativa e creativa fotografia nel film Carnival of Souls."}
{"id": "2065008", "revid": "767487", "url": "https://it.wikipedia.org/wiki?curid=2065008", "title": "Gerald Tucker", "text": ""}
{"id": "2065010", "revid": "123801837", "url": "https://it.wikipedia.org/wiki?curid=2065010", "title": "Girolamo Della Rovere", "text": "Biografia.\nGirolamo della Rovere nacque a Torino nel 1530, membro di una nobilissima famiglia dell'aristocrazia cittadina. Era infatti figlio di Lelio della Rovere e di Giovanna Planzasco, inoltre era nipote di Giovanni Francesco della Rovere, primo arcivescovo di Torino e del vescovo di Torino Domenico della Rovere, nonch\u00e9 parente di papa Sisto IV.\nIn giovent\u00f9, frequent\u00f2 le universit\u00e0 di Padova e Parigi, dove studi\u00f2 greco, latino, eloquenza, letteratura e legge. Considerato un eccellente oratore, divenne ben presto inviato del duca di Savoia alla corte di Francia, guadagnandosi in questo incarico gli elogi di Enrico II e Carlo IX.\nOttenuti gli ordini sacri, divenne prevosto della cattedrale torinese, venendo in seguito eletto vescovo di Tolone, in Francia, il 26 gennaio 1560. Il 12 maggio 1564 venne elevato alla sede arcivescovile di Torino.\nIl 16 novembre 1586 fu creato cardinale da papa Sisto V, ricevendo il 14 gennaio 1587 il titolo di San Pietro in Vincoli. Partecip\u00f2 al conclave del 1590 nel quale risult\u00f2 eletto papa Urbano VII, il cui pontificato fu per\u00f2 tra i pi\u00f9 brevi della storia e per questo motivo, gi\u00e0 dopo quindici giorni, fu costretto a riunirsi nuovamente un conclave per l'elezione di un nuovo pontefice: papa Gregorio XIV. Tuttavia, anche Gregorio XIV resse il pontificato per un solo anno e nel 1591 partecip\u00f2 ad un terzo conclave, che elesse Innocenzo IX.\nNel gennaio del 1592 partecip\u00f2 al suo ultimo conclave che elesse papa Clemente VIII. Dopo la morte la sua ricca ed ampia biblioteca pass\u00f2 al duca di Urbino e successivamente, sotto il pontificato di Alessandro VII, venne trasportata a Roma e suddivisa tra la Biblioteca Vaticana e l'Arciginnasio di Roma.\nSuccessione apostolica.\nLa successione apostolica \u00e8:"}
{"id": "2065013", "revid": "339392", "url": "https://it.wikipedia.org/wiki?curid=2065013", "title": "Girolamo della Rovere", "text": ""}
{"id": "2065014", "revid": "281901", "url": "https://it.wikipedia.org/wiki?curid=2065014", "title": "Ghiozzo zebrato", "text": ""}
{"id": "2065015", "revid": "281901", "url": "https://it.wikipedia.org/wiki?curid=2065015", "title": "Ghiozzo rigato", "text": ""}
{"id": "2065017", "revid": "709565", "url": "https://it.wikipedia.org/wiki?curid=2065017", "title": "Tatino e Papino", "text": "Tatino e Papino (\"Augie Doggie and Doggie Daddy\", noti anche come Tatino e Tatone) sono due personaggi immaginari protagonisti di una omonima serie animata prodotta dalla Hanna-Barbera.\nTrama.\nTatino e Papino sono due cani padre e figlio dal manto arancione."}
{"id": "2065018", "revid": "281901", "url": "https://it.wikipedia.org/wiki?curid=2065018", "title": "Ghiozzo quadrifasciato", "text": ""}
{"id": "2065019", "revid": "42179", "url": "https://it.wikipedia.org/wiki?curid=2065019", "title": "Robert Michael Gates", "text": ""}
{"id": "2065021", "revid": "729019", "url": "https://it.wikipedia.org/wiki?curid=2065021", "title": "Utility truck \u00bc t 4x4 jeep", "text": "Il veicolo da trasporto Utility truck \u00bc\u00a0t 4x4 jeep fu il veicolo costruito nel maggior numero di esemplari nel corso della Seconda guerra mondiale. Fu usato dalle forze armate degli Stati Uniti su tutti i teatri di guerra e fu ceduto in quantit\u00e0 notevoli a tutti gli alleati, diventando quindi il principale veicolo di collegamento anche per gli eserciti britannico, sovietico e francese. Fu utilizzato anche dalle forze dell'Asse, quando ebbero occasione di catturare veicoli ancora funzionanti.\nIl nome \"jeep\" \u00e8 dato dalla pronuncia dell'acronimo \"GP\" che sta per \"General Purpose\" (\"usi generali\").\nSuccessivamente alla Seconda guerra mondiale il termine \"jeep\" indic\u00f2 genericamente qualsiasi veicolo militare leggero non blindato con un aspetto simile alla jeep originale.\nOrigini.\nLa necessit\u00e0 di veicoli militari leggeri con quattro ruote motrici fu riconosciuta nell'ambito dell'US Army fin dal 1935, quando Arthur W. Herrington (che era stato ingegnere nel \"Quartermaster Corps\") realizz\u00f2 un veicolo con carico utile di mezza tonnellata, chiamato \"Darling\" per l'artiglieria, dove fu utilizzato in numero limitato di esemplari come \"contact team vehicle\". Le necessit\u00e0 della fanteria tuttavia erano orientate verso veicoli di dimensioni minori, dato che un veicolo come il Darling pesava circa 1800\u00a0kg (4000 lb) , mentre erano richiesti veicoli del peso di circa 700\u00a0kg (1500\u00a0lb) per poter essere spinti a mano in caso di guasto. In base a queste considerazioni nel giugno del 1940 il Quartermaster Corps emise le specifiche per un veicolo da ricognizione 4x4 del peso di 585\u00a0kg, richiedendo ai fabbricanti di autoveicoli di predisporre un prototipo per la fine di luglio. L'unica compagnia che fu in grado di soddisfare le richieste dell'esercito fu la American-Bantam che produsse un veicolo che, tuttavia, non rientrava nei limiti di peso, non realistici per la tecnologia dell'epoca, previsti.\nL'esercito statunitense aveva fornito i disegni costruttivi del veicolo anche alla Willys ed alla Ford, senza l'autorizzazione della Bantam, quindi, nel novembre dello stesso anno, la Willys e la Ford presentarono i loro prototipi (chiamati rispettivamente \"Quad\" e \"Pygmy\"), molto simili a quello della Bantam. Quando finalmente l'esercito emise gli ordini definitivi per i primi 8000 veicoli, i veicoli di serie avevano modificato il loro aspetto ed il loro nome: la Jeep Bantam era il 40 BRC, il veicolo Willys era il modello MA ed il veicolo Ford il GPW.\nTuttavia nel luglio 1941 l'esercito si orient\u00f2 definitivamente sul progetto Willys ed eman\u00f2 contratti per questa ditta e per la Ford, eliminando totalmente la Bantam dalla produzione del veicolo, dandole solo un contratto per la produzione dei rimorchi.\nTecnica.\nEsteriormente la jeep era un veicolo estremamente rustico, in pratica solo una piattaforma su quattro ruote con un cofano a forma di parallelepipedo, con l'abitacolo appena protetto da barriere laterali che non superavano in altezza il cofano. Il parabrezza, costituito da due vetri sostenuti da un telaio, generalmente era abbattibile. L'uso principale, come veicolo da collegamento e, secondariamente, da ricognizione, non prevedeva particolari cure per la carrozzeria, tanto che furono studiate modifiche per realizzare la carrozzeria in compensato, per ridurre il consumo di acciaio (pi\u00f9 utile all'industria pesante), comunque, considerando che la jeep aveva anche funzioni di trasporto fuoristrada per ufficiali superiori furono effettuati diversi tentativi, talvolta con modifiche direttamente nei reparti, per fornirla di una carrozzeria chiusa. Tipico della jeep, nella versione finale, era la griglia del radiatore in lamiera stampata con i fari incorporati.\nIl motore di serie della jeep era il \"Willys Mod 442\", detto anche \"Go Devil\", un motore alimentato a benzina (come quelli di tutti i veicoli dell'esercito statunitense), un quattro cilindri con testata a \"L\" a valvole laterali. La cilindrata era di 2196\u00a0cm\u00b3, ed il motore erogava 40 kW (54 HP) a 3700 rpm, la coppia massima era di 123 N\u00b7m (98\u00a0ft-lb) a 2000 rpm., il rapporto di compressione era di circa 6,5:1 adatto all'uso di benzine militari e a basso numero di ottano. La trasmissione, con giunti a U, avveniva tramite un cambio a tre marce e retromarcia, con riduttore-ripartitore centrale. La trazione era posteriore con le marce normali per l'uso stradale, modificabile tramite un comando a leva in trazione integrale, con marce normali o ridotte per l'impiego in fuoristrada.\nGli ammortizzatori erano idraulici, indipendenti sulle quattro ruote e le sospensioni erano a balestra. Gli pneumatici erano a 6 tele, delle dimensioni 6x16.\nI primi modelli di Willys MB avevano la griglia del radiatore fatta di barre di acciaio sagomate e saldate, i fari erano montati sulla barra superiore, ed erano mobili, in modo tale da poter essere rovesciati per illuminare il motore in caso di riparazioni. Questa soluzione fu scartata molto presto, sia perch\u00e9 i fari in quella posizione erano pi\u00f9 esposti a danneggiamenti rispetto ai fari inglobati nella parte anteriore della vettura, sia perch\u00e9 gli utilizzatori del veicolo non ritenevano opportuno illuminare il veicolo fermo di notte mentre stavano riparando il motore, esponendosi cos\u00ec al fuoco nemico.\nPer l'uso in zone desertiche le jeep erano modificate con pozzetto piezometrico per il radiatore, compressore e manometro per la gestione della pressione degli pneumatici e filtro del carburante esterno.\nTalvolta in Europa le jeep furono adattate per il movimento ferroviario, sostituendo le ruote in dotazione con ruote ferroviarie di piccolo diametro su assali allungati. Le ruote standard generalmente erano portate sui fianchi del veicolo per poter essere sostituite a quelle ferroviarie. Un'altra soluzione era ottenuta utilizzando un kit di modifica della Evans Autotrailer Company che permetteva di aggiungere due carrelli ferroviari di due ruote ciascuno, uno anteriore ed uno posteriore, alla jeep normale, quindi senza dover cambiare le ruote, almeno 7 esemplari furono equipaggiati con questi mezzi.\nFra gli accessori era previsto anche l'utilizzo di uno snorkel per l'utilizzo da LCM, permettendo quindi alla jeep di fare gli ultimi metri fino alla spiaggia parzialmente, o anche totalmente, immersa, dato che la profondit\u00e0 massima di guado era di 1,83\u00a0m.\nJeep costruite alla fine della seconda guerra mondiale: 634569, 2642 Bantam, 350349 Willys e 281578 Ford.\nSerie minori.\nLa jeep fu costruita in massima parte dalla Willys e dalla Ford, ma un certo numero di esemplari fu costruito dalla Bantam, esemplari che furono quasi tutti ceduti alla Gran Bretagna ed all'URSS in base alla legge \"Lend-Lease\". I prototipi e le produzioni di piccola serie differivano in alcuni aspetti dal progetto base descritto sopra.\nBantam Model 60 e BRC 40.\nIl primo modello di jeep fu il Bantam Mk II o Bantam Model 60, con un aspetto abbastanza differente da quello finale della jeep, avendo i parafanghi anteriori piegati ad angolo retto ed il radiatore bombato realizzato con tondini saldati. I fanali, invece di essere integrati nel cofano, erano montati sui parafanghi ed erano protetti da griglie. Il parabrezza era con un vetro unico invece che con i vetri sdoppiati. Questo modello fu costruito in 70 esemplari nel 1940, utilizzava un motore Continental da 45 HP. Otto di questi veicoli potevano sterzare con tutte e quattro le ruote. Le dimensioni erano di 335\u00a0cm di lunghezza e 91 cm di altezza, con un peso di 907\u00a0kg.\nLo sviluppo della Model 60 fu la Bantam BRC 40 (BRC significa \"Bantam Reconnaissance Car\", automobile da ricognizione Bantam), prodotta nel 1941, che aveva un aspetto gi\u00e0 pi\u00f9 simile alla jeep di serie. I parafanghi restavano piegati ad angolo retto, ma i fari erano abbassati e parzialmente integrati nella parte anteriore del parafango. Il radiatore adesso era piano, anche se continuava ad essere fabbricato con tondini saldati. Il parabrezza era ora a due vetri, mentre il motore restava il Continental a 4 cilindri. Fu costruita in 2642 esemplari, quasi tutti esportati.\nWillys MA.\nIl prototipo prodotto dalla Willys (novembre 1940) era il Willys Quad, con un aspetto alquanto diverso (e pi\u00f9 massiccio) di quello che avrebbe avuto la jeep. Il Quad aveva il parabrezza su un solo vetro, il cofano anteriore bombato, due supporti a triangolo per i paraurti anteriore ed i parafanghi anteriori con una protezione laterale. Da quanto risulta dalle prove, il motore del Quad non aveva sufficiente affidabilit\u00e0 ed un peso superiore a quello richiesto dall'esercito (1097\u00a0kg contro i 978 richiesti). Il Quad fu costruito in due esemplari.\nSuccessivamente, con la progettazione e produzione del motore Willys Model 442, fu riprogettato tutto il veicolo, che assunse un aspetto molto simile a quello finale. Il veicolo, noto come Willys MA, aveva gi\u00e0 l'aspetto finale della jeep, ma \u00e8 riconoscibile per i fari sui parafanghi, protetti da una griglia. Ne furono costruite 1500, in gran parte cedute all'URSS.\nFord Pygmy.\nIl modello Ford Pygmy o Ford Blitz-Buggy nel prototipo prodotto direttamente dalla Ford (novembre 1940) aveva gi\u00e0 i fanali incorporati nel cofano ed una griglia di protezione con tondini saldati, i parafanghi anteriori avevano un'inclinazione simile a quella della jeep di serie. Invece il prototipo prodotto dalla Budd Company aveva i fanali anteriori montati sui parafanghi e protetti da griglie, l'unica altra differenza con il modello Ford era una leggera curvatura del pannello di chiusura superiore del cofano. In entrambi i prototipi il motore era un motore agricolo (Ford NNA) a valvole laterali a quattro cilindri che erogava 42\u00a0CV a 3600 rpm, avendo una cilindrata di 1958\u00a0cm\u00b3, il modello Ford pesava 951\u00a0kg, mentre il modello Budd aveva un peso maggiore. La trasmissione era quella della Ford Model A a due marce.\nFord GP.\nIn seguito alle prove sui prototipi \"Pygmy\" la Ford progett\u00f2 la Ford GP, sempre utilizzando il motore agricolo Ford NNA da 42\u00a0CV. In questo nuovo veicolo il radiatore era sempre protetto da una griglia saldata ed i fari erano incorporati nel cofano. La Ford GP fu costruita in 3700 esemplari, tutti per l'Esercito statunitense.\nImpiego.\nLa jeep fu utilizzata su tutti i fronti della seconda guerra mondiale. Il suo impiego codificato era come veicolo di collegamento sul campo di battaglia, ma le missioni che venivano effettuate dalla jeep variavano dal trasporto tattico, alla ricognizione, al traino di artiglierie leggere fino all'evacuazione dei feriti. Uno degli impieghi pi\u00f9 noti e su cui si hanno pi\u00f9 immagini \u00e8 l'impiego da parte della NZA (esercito neozelandese) nei Long Range Desert Group (LRDG), in operazioni dietro le linee dell'Asse nel corso della campagna dell'Africa Settentrionale. Questo impiego, in ambiente notevolmente ostile come quelle del deserto occidentale, mostr\u00f2 la capacit\u00e0 di adattamento del mezzo alle varie condizioni climatiche, anche se fu necessario modificare il radiatore per permettere di avere un volume d'acqua sufficiente per il raffreddamento.\nLe jeep armate.\nLe jeep, in considerazione del loro largo impiego, furono l'oggetto di diversi studi per poter usare un armamento leggero direttamente dal veicolo ed un numero ancora maggiore di conversioni sul campo. I primi studi, risalenti al 1942, prevedevano l'armamento con una Browning M2 12.7\u00a0mm montata su un affusto a candeliere modello T47. Tuttavia le modifiche fatte \"sul campo\" furono molte di pi\u00f9, passando dall'impiego di due mitragliatori aeronautici Vickers GO accoppiati sul cofano (SAS e LRDG) fino al montaggio sulla jeep di lanciarazzi che lanciava una salva di 12 razzi M8 da 114\u00a0mm per l'appoggio alla fanteria.\nConfronto con i mezzi similari italiani e tedeschi.\nLa jeep nell'ambito delle forze armate alleate aveva le stesse funzioni tattiche che avevano la K\u00fcbelwagen e la motocicletta BMW R75 nell'ambito delle forze armate tedesche, la Fiat 508 M e, in parte, la Moto Guzzi 500 \"Alce\" nel Regio Esercito. Nel campo delle forze armate giapponesi non risulta esistessero veicoli similari.\nDalla tabella si pu\u00f2 vedere che la jeep era leggermente meno ingombrante della vettura tedesca, e l'automobile pi\u00f9 bassa, fatto determinante per la visibilit\u00e0 mentre per le prestazioni il rapporto peso/potenza era superiore a quello delle altre automobili. Sotto entrambi questi aspetti il veicolo migliore era la motocicletta (con sidecar). Il peso ridotto per il K\u00fcbelwagen e la R75 permettevano ai due veicoli di essere manovrati a mano dal proprio equipaggio (il peso della Jeep, superiore a 1100\u00a0kg, praticamente \u00e8 simile a quello di una moderna automobile di media cilindrata). La capacit\u00e0 di carico delle due automobili era comunque nettamente superiore a quella delle motociclette (che potevano portare, al massimo, due (500 Alce) o tre uomini (R75) contro i quattro standard di jeep e K\u00fcbelwagen, mentre la 508 M aveva posto per 5 persone). La jeep era superiore ad entrambi i veicoli tedeschi e alla 508 M sia come velocit\u00e0 sia come capacit\u00e0 fuoristrada, in quanto la sua trazione totale le permetteva di gestire terreni sui quali gli altri tre veicoli dovevano essere portati fuori a mano dai relativi equipaggi (quando ci riuscivano).\nUn'ultima notazione riguarda l'impiego come supporto d'arma per i cinque veicoli, ruolo nel quale la BMW R75 e l'Alce devono assolutamente cedere nei confronti delle tre automobili. La jeep forniva, a causa del suo peso maggiore, una base di fuoco notevolmente pi\u00f9 stabile di quella dell'automobile tedesca. Questo \u00e8 ben visibile se non altro dal fatto che la mitragliatrice montata (a volte) sul \"K\u00fcbelwagen\" era la MG34 da 7,92\u00a0mm di calibro, mentre la Jeep era eventualmente armata con la M2 Browning di 12,7\u00a0mm di calibro, per quanto riguarda la 508 M, su alcune di esse vennero montata ben 2 mitragliatrici Breda Mod.37 cal. 8 x 59mm RB Breda accoppiate, alle quali poteva competere solo la jeep in dotazione allo Special Air Service, con 3 mitragliatrici aeronautiche Vickers K, cal. .303 British (7,7\u00a0mm). Le due motociclette erano equipaggiate la R75 con una mitragliatrice cal. 7,92 \u00d7 57 mm Mauser (MG 34 o MG 42, ma non mancano casi in cui, causa mancanza di queste ultime, anche con MG 15 o MG 81, mentre l'italiana \"Alce\" (nel caso dei bersaglieri motociclisti) con la Breda Mod.30, calibrata 6,5\u00a0mm; ma in questo caso bisognava fermarsi per sparare.\nDopo la seconda guerra mondiale.\nIl successo della jeep port\u00f2, dopo la fine della guerra, alla produzione in un certo numero di stati stranieri e, nell'ambito delle forze armate statunitensi, divenne il Modello MC, o, pi\u00f9 precisamente, Willys M38. L'evoluzione della jeep nell'ambito delle forze armate statunitensi prosegu\u00ec con altri veicoli che, in parallelo con lo sviluppo tecnologico, assunsero caratteristiche sempre pi\u00f9 lontane da quelle della jeep originale.\nFra i mezzi costruiti all'estero a similitudine della jeep, il GAZ 67B utilizzava componenti costruiti in URSS, mentre in Francia fu prodotta su licenza come Hotchkiss M 201."}
{"id": "2065024", "revid": "1855488", "url": "https://it.wikipedia.org/wiki?curid=2065024", "title": "Bailee Madison", "text": "Biografia.\nNata a Fort Lauderdale, Florida, \u00e8 la pi\u00f9 giovane di sette figli. Ha quattro fratelli e due sorelle. Sua sorella maggiore \u00e8 Kaitlin Riley, anche lei attrice. Sua madre \u00e8 Patricia Riley.\nHa iniziato la sua carriera quando aveva sole due settimane, in uno spot pubblicitario di Office Depot. Da allora, \u00e8 comparsa in diversi spot pubblicitari nazionali per compagnie pi\u00f9 importanti inclusi Disney, Seaworld, e Cadillac.\n\u00c8 anche una portavoce nazionale per la carit\u00e0 dei bambini malati di cancro, Alex's Lemonade Stand Foundation.\nNel 2006 fa il suo debutto cinematografico in \"Lonely Hearts\", in cui interpreta Rainelle, mentre l'anno seguente, ha un ruolo significativo nel film Disney \"Un ponte per Terabithia\", basato su un libro per bambini, in cui interpreta May Belle Aarons, la sorella minore del protagonista maschile interpretato da Josh Hutcherson.\n\u00c8 presente nell'episodio 19 della terza serie tv \"Dr. House\", andata in onda tra il 2006 e il 2007.\nAppare anche nel film indipendente \"Look\", come Megan, una ragazza che viene perseguitata da un rapitore. Ha un ruolo minore in \"\" di Sarah Connor, durante la finale della prima stagione.\nAppare anche in alcune produzioni Nickelodeon come \"L'ultimo giorno d'estate\", e lo speciale natalizio \"Merry Christmas, Drake &amp; Josh\".\n\u00c8 stata candidata per i Saturn Award e un Critics' Choice Awards per aver interpretato Isabelle Cahill nel film \"Brothers\" (2009), accanto a Tobey Maguire e Natalie Portman.\nNel 2010 recita nel film \"Letters to God\", dove interpreta Samantha Perryfield, migliore amica del protagonista che sta combattendo il cancro. Appare anche in \"Conviction\", nell'episodio \"Locum\" di \"Law &amp; Order - Unit\u00e0 vittime speciali\", e in tre episodi della serie horror per bambini \"The Haunting Hour\".\nNel 2011 ottiene il ruolo di Maxine nella serie originale Disney Channel, \"I maghi di Waverly\" e il ruolo di Maggie Murphy nel film \"Mia moglie per finta\", assieme ad Adam Sandler e Jennifer Aniston. Appare anche nel film drammatico, \"An invisible Sign\", con Jessica Alba. Interpreta il ruolo di Sally Hurst nel film horror \"Non avere paura del buio\" (2011), con Katie Holmes e Guy Pearce.\nNel 2012 viene scelta per il ruolo della piccola Biancaneve nella serie tv \"C'era una volta\", dove recita anche l'anno dopo in altri episodi e nel 2016 nella quinta stagione. Dal 2015 fa parte del cast della serie \"Good Witch\", nei panni di Grace Russell.\n\u00c8 stata fidanzata con il modello Alex Lange fino al 2019.\nRiconoscimenti.\nnell'episodio \"Bambini precoci\" (2007)"}
{"id": "2065028", "revid": "287204", "url": "https://it.wikipedia.org/wiki?curid=2065028", "title": "Prealpi di Grasse", "text": "Le Prealpi di Grasse (dette anche \"Prealpi Orientali di Provenza\" oppure \"Prealpi di Castellane\") sono un gruppo montuoso delle Prealpi di Provenza. Si trovano nel dipartimento delle Alpi Marittime e del Varo; prendono il nome dalla citt\u00e0 di Grasse oppure dalla citt\u00e0 di Castellane.\nClassificazione.\nLa SOIUSA vede le Prealpi di Grasse come una sottosezione alpina e vi attribuisce la seguente classificazione:\nDelimitazioni.\nConfinano:\nSuddivisione.\nSi suddividono in tre supergruppi, sette gruppi e 21 sottogruppi:"}
{"id": "2065031", "revid": "116944", "url": "https://it.wikipedia.org/wiki?curid=2065031", "title": "Continuatio Theophanis", "text": ""}
{"id": "2065038", "revid": "1086846", "url": "https://it.wikipedia.org/wiki?curid=2065038", "title": "Unione Sportiva Palermo 1987-1988", "text": "Questa voce raccoglie le informazioni riguardanti l'Unione Sportiva Palermo nelle competizioni ufficiali della stagione 1987-1988.\nStagione.\nInizia una nuova era per il Palermo, rinato il 7 gennaio 1987 a seguito del suo terzo fallimento della storia, per inadempienze finanziarie, avvenuto il 18 settembre 1986 (dopo quelli del 1926 e 1940). Per festeggiare il ritorno del Palermo alla \"Favorita\", il 19 agosto 1987 venne giocata un'amichevole contro l' (1-2): gli spettatori furono pi\u00f9 di 40.000, in uno stadio che ne poteva contenerne all'incirca non pi\u00f9 di trentamila. Ripartito dalla Serie C2 dopo non aver partecipato a nessun campionato la stagione precedente, il Palermo ottiene subito una promozione nella serie superiore, concludendo al primo posto in classifica con il maggior numero di vittorie (19), il minor numero di sconfitte (4) e il maggior numero di gol fatti (57). La prima giornata del medesimo torneo fu disputata il 20 settembre 1987, quando i rosanero sconfissero in trasferta per 2-1 il . La prima sconfitta arriva alla terza giornata, in trasferta contro il , dopo la vittoria contro la alla seconda giornata. Per festeggiare il salto di categoria in Serie C1, il 19 maggio 1988 venne organizzata un'amichevole contro il blasonato , club che un mese prima era stato finalista in Coppa delle Coppe: la partita fu vinta dal Palermo per 4-0, con tripletta di Maurizio D'Este e gol di Giampiero Pocetta. La squadra disput\u00f2 anche la Coppa Italia di Serie C perdendo nella sua prima finale contro il (societ\u00e0 calcistica militante in Serie C1 e poi promossa in Serie B), dopo la doppia sfida terminata con un pareggio di 0-0 (a reti bianche) all'andata a Palermo e una sconfitta per 2-1 al ritorno a Monza. Lo stadio venne dichiarato inagibile per l'intera annata, a causa dei lavori di ristrutturazione in vista del Campionato mondiale di calcio 1990: erano agibili solo la Tribuna e la Curva Sud.\nStatistiche.\nStatistiche dei giocatori.\n\"Tra parentesi le presenze e le eventuali reti segnate\""}
{"id": "2065050", "revid": "6923", "url": "https://it.wikipedia.org/wiki?curid=2065050", "title": "Elisabetta Tona", "text": "Ha fatto parte della rosa della nazionale italiana che ha partecipato ai campionati europei nel 2005 e nel 2009, vestendo la maglia azzurra della nazionale in 94 incontri e realizzando 12 reti.\nCarriera.\nClub.\nInizia in tenera et\u00e0 a praticare svariati giochi di squadra, dove riesce a mettersi in luce per le sue qualit\u00e0 atletiche. La svolta a favore del calcio avviene nel 1997, quando Elisabetta vince il torneo di Calcio a 5 dei Giochi della Giovent\u00f9 con la rappresentativa della propria scuola media, allenata dal pap\u00e0 professore nella scuola stessa e successivamente entra nella squadra primavera della Fiammamonza. Con la Fiammamonza gioca diverse stagioni e grazie alle prestazioni offerte raggiunge anche la convocazione in nazionale maggiore.\nSuccessivamente passa alla Torres Terra Sarda, squadra dove si consacra definitivamente come uno dei migliori difensori italiani e che le d\u00e0 la possibilit\u00e0 di giocare per un breve periodo (da giugno 2007 ad agosto 2007) nella compagine statunitense dell'Indiana Football Club. Nel 2010 ha vinto il suo primo scudetto con la Torres con al braccio la fascia di capitano n. 5 ed il record di reti segnate per una giocatrice nel suo ruolo (12 gol in 22 partite giocate).\n\u00c8 una delle calciatrici italiane in attivit\u00e0 con il palmar\u00e8s tra i pi\u00f9 ricchi: dal 1999 ad oggi ha vinto complessivamente 14 trofei (4 volte lo Scudetto, 4 la Coppa Italia e 6 volte la Supercoppa italiana).\nDurante il calciomercato estivo 2015 ha trovato un accordo con la neoistituita Fiorentina Women's. Nella sezione femminile del principale club di Firenze contribuisce a giocare un campionato sempre al vertice della classifica, sfuggendo solo alla fine la zona di accesso alla Champions League. Al termine della stagione 2015-2016 lascia la societ\u00e0 con un tabellino personale di 20 incontri disputati e 5 reti segnate in campionato.\nDurante il calciomercato estivo 2016 sottoscrive un accordo con il neopromosso che le offre l'opportunit\u00e0 di continuare l'attivit\u00e0 in Serie A per la stagione 2016-2017. La stagione si rivela difficile, con la squadra che non riesce a staccarsi dalla parte bassa della classifica e che al termine del campionato non riesce a evitare la retrocessione della societ\u00e0 al suo primo anno nel livello di vertice del campionato italiano. Durante il campionato Tona scende in campo in 21 occasioni, siglando 3 reti che la renderanno la terza migliore marcatrice in maglia neroverde, alle quali si aggiungono l'unica presenza, dove marca anche una rete, nella partita del secondo turno di Coppa Italia e dove il Chieti elimina la con un rotondo 6-0.\nNell'agosto 2017 Tona decide di affrontare una nuova avventura nel , giovane societ\u00e0 con sede a Firenze vincitrice della Serie C Toscana e impegnata a rafforzare un organico per puntare alle zone alte della classifica per il campionato di Serie B 2017-2018.\nNell'estate 2019, dopo una stagione in Serie A con le biancorosse fiorentine, si ritira dal calcio giocato e diventa allenatrice, iniziando come vice di Michele Ardito sulla panchina della stessa squadra toscana, nel frattempo trasferitasi a San Gimignano.\nNazionale.\nHa esordito con la nazionale italiana nel giugno del 2002 contro la . Ha preso parte agli Europei 2005. \u00c8 stata tra le maggiori artefici della qualificazione per gli Europei 2009, con ottime prestazioni tra le quali risalta la tripletta messa a segno contro l' il 2 ottobre 2008 durante le qualificazioni all'Europeo di Finlandia 2009."}
{"id": "2065052", "revid": "123310822", "url": "https://it.wikipedia.org/wiki?curid=2065052", "title": "Jeep", "text": ""}
{"id": "2065054", "revid": "287204", "url": "https://it.wikipedia.org/wiki?curid=2065054", "title": "Campionato AMA Supermoto 2007", "text": "Nel Campionato AMA Supermoto 2007 i titoli vengono assegnati al pilota Yamaha Mark Burkhart (450\u00a0cm\u00b3), al pilota Aprilia Ben Carlson (Unlimited) e al pilota Yamaha Brandon Currie (Lites)."}
{"id": "2065057", "revid": "119620667", "url": "https://it.wikipedia.org/wiki?curid=2065057", "title": "Guanto da baseball", "text": "Il guanto da baseball \u00e8 un grande guanto in pelle usato dai nove giocatori di baseball durante la fase difensiva del gioco, \u00e8 utilizzato sia per ricevere le palle battute avversarie sia per ricevere i passaggi dai propri compagni di squadra. Viene indossato dai giocatori destri nella mano sinistra e dai mancini nella mano destra.\nla struttura \u00e8 la stessa sia nelle competizioni internazionali sia nel campionato italiano che in quello americano.\nStoria.\nUno dei primi giocatori di baseball del campionato americano che hanno utilizzato per la prima volta un guanto fu Doug Allison nel 1870 allora giocatore dei Cincinnati Red Stockings chiamati attualmente Cincinnati Reds dopo un infortunio alla mano sinistra. Il primo progetto di guanto fu eseguito nel 1885 da Charles Waitt il quale don\u00f2 guanti colorati in pelle ai giocatori dei St. Louis Cardinals. I giocatori del periodo non accettavano l'idea del guanto, chi portava il guanto veniva chiamato \"sissy\" anche se in tempi brevi l'uso del guanto si svilupp\u00f2 in tutto il campionato americano a cavallo tra il 1800 e il 1900, incentivato oltretutto dal fatto che una star del baseball di allora Albert Spalding, giocatore di prima base inizi\u00f2 ad utilizzarlo.\nI pi\u00f9 semplici guanti del periodo erano fatti con uno strato in pelle, con le dita tagliate, come i guantini da ciclista, con un rinforzo in tessuto nella regione del palmo.\nNel 1920 fu Bill Doak, lanciatore dei St. Louis Cardinals, a suggerire l'idea di inserire tra il dito medio e il pollice una sorta di rete (l'attuale sacca interdigitale) in modo da creare una sacca per poter prendere al meglio le palle. Questa struttura generale \u00e8 quella utilizzata attualmente anche se da quei primi anni la forma e i vari materiali sono modificati notevolmente.\nStruttura e dimensioni.\nLe dimensioni attuali sono varie e specifiche in base al ruolo, le maggiori differenze sono riscontrabili nel guanto del ricevitore e del prima base. In tutti gli altri ruoli le differenze sono minime, anche se necessarie per esplicare al meglio le azioni difensive. La forma standard presenta una dimensione variabile tra i 11-13pollici (circa 40\u00a0cm), misurabile tra la fine del mignolo in diagonale fino alla fine del pollice. In molti punti sono presenti lacci che consentono di regolarne a piacimento la flessibilit\u00e0 e internamente nella regione del palmo, e alla base delle dita sono presenti numerose imbottiture interposte tra i due strati di pelle, quello esterno e quello interno che a volte non \u00e8 in pelle ed \u00e8 e stretto contatto con la mano.\nTipologie di guanto in base al ruolo.\nPossono essere suddivisi in 5 tipologie di guanto anche se le differenze maggiori sono solo in 2 ruoli.\nGuanto da ricevitore.\nIl guanto da ricevitore \u00e8 progettato per prendere, nel migliore dei modi e senza danni alla mano di chi lo indossa, palle lanciate dal lanciatore a 90 miglia orarie (160\u00a0km orari); di conseguenza presenta numerose imbottiture extra lungo tutto il perimetro della punta delle dite e le stesse sono unite insieme in un unico sacco. La circonferenza media di questa tipologia di guanti \u00e8 32-34 pollici (circa 60\u00a0cm).\nGuanto da Prima base.\nIl guanto da prima base presenta, come quello del ricevitore, dita unite ma a differenza dello stesso \u00e8 molto meno imbottito e le dimensioni solo maggiori, \u00e8 progettato per prendere, nel migliore dei modi, le palle tirate dagli interni nelle azioni difensive. Le dimensioni medie sono di 13-14 pollici (circa 45\u00a0cm).\nGuanto da interno.\nRispetto ai guanti da prima base i guanti degli interni, (seconda base, terza base e interbase) sono notevolmente pi\u00f9 piccoli, anche se in ogni ruolo la dimensione cambia.\nTra i tre il guanto pi\u00f9 grande \u00e8 del terza base, il guanto da interbase \u00e8 il pi\u00f9 piccolo, le dimensioni medie sono di circa 11-12 pollici (circa 40\u00a0cm). La sacca interdigitale \u00e8 a forma di griglia e non un unico strato continuo di pelle.\nSono progettati per prendere nel migliori dei modi palle battute che rimbalzano nel terreno, il fatto che siano di dimensioni ridotte consente un pi\u00f9 facile movimento durante l'azione difensiva.\nGuanto da esterno.\nBuona parte delle palle battute verso gli esterni sono palle da prendere \"al volo\" (prima che tocchino il terreno) di conseguenza le dimensioni sono maggiori rispetto ai guanti indossati dagli interni, di solito 13 pollici (circa 42\u00a0cm), e la sacca interdigitale \u00e8 costituita da un unico strato continuo di pelle.\nGuanto da lanciatore.\nPresenta dimensioni medie di 12 pollici (circa30cm) e la sacca interdigitale \u00e8 chiusa per impedire al battitore di vedere la mano sulla palla precedentemente alla fase di lancio."}
{"id": "2065058", "revid": "114348254", "url": "https://it.wikipedia.org/wiki?curid=2065058", "title": "Corpi bandistici militari", "text": "I corpi bandistici militari sono bande musicali, i cui esecutori sono musicisti di professione, tutti diplomati in conservatori o istituti musicali pareggiati appartenenti ad un corpo militare.\nGli organici vanno da un minimo di 80 ad un massimo di 100 elementi. Tutti i complessi sono formati da soli strumenti a fiato e a percussione (eccezione fatta per la banda musicale della Polizia di Stato che, per esempio, annovera un orchestrale addetto alla chitarra).\nLe esibizioni, avvengono in: \nTutte le bande, che sono da considerarsi orchestre a fiati, si esibiscono in Italia e all'estero, con largo successo e incidendo CD e video.\nStoria delle bande militari.\nI sonatori erano gi\u00e0 impiegati negli eserciti antichi, specialmente nell'Esercito Romano. Ma c'erano anche corporazioni non militari. Queste corporazioni, con vari nomi e figure, ricompaiono nelle corti feudali e nei comuni medievali. Come in Italia, anche in Francia, Regno Unito, Germania si hanno bande che ricevono ordinamenti. Queste bande di pifferi, flauti, pive, trombe, tamburi, viole, costituiscono il germe delle organizzazioni moderne. L'Esercito Francese, le truppe svizzere, ecc. hanno gi\u00e0 nel XVI secolo loro reparti di strumentisti rigidamente organizzati. Decisivo slancio si ebbe in Francia e in Germania che serv\u00ec di base al progressivo sviluppo bandistico in Europa. Ulteriore impulso ebbe dalla Rivoluzione francese, che impiegava spesso la banda nelle feste civiche. Grandioso fu nel XIX secolo lo sviluppo sei complessi bandistici in Francia, Belgio, Germania e Russia, favorito dalle invenzioni di A. Sax. In Italia, dopo un periodo di stasi si formarono numerose bande comunali; tra queste fu notevole quella di Roma, fondata nel 1871. Quest'ultima assunse nel 1885 la direzione di A. Vessella. Questi diede con la banda comunale romana il primo esempio italiano di formazione regolare d'un complesso bandistico moderno. Le bande militari italiane furono riorganizzate nel 1901. Dal 1981, anno in cui inizi\u00f2 la smilitarizzazione di talune forze di polizia; si decret\u00f2 che la Polizia di Stato, il Corpo di polizia penitenziaria ed il Corpo forestale dello Stato, sebbene inquadrati come corpi di polizia civile, ottennero che i loro complessi bandistici venissero inquadrati nella cerchia delle bande militari italiane. Giova precisare che anche i corpi forestali delle Regioni autonome a Statuto speciale vantano le loro formazioni bandistiche d'ordinanza. \u00c8, ad esempio, il caso della banda musicale del Corpo forestale della Regione Siciliana."}
{"id": "2065061", "revid": "47767", "url": "https://it.wikipedia.org/wiki?curid=2065061", "title": "Tatsuo Aku", "text": ""}
{"id": "2065066", "revid": "767487", "url": "https://it.wikipedia.org/wiki?curid=2065066", "title": "Costa (cantante)", "text": "Carriera.\nNato a Vercelli nel 1964, nel 1991 ha pubblicato per la Columbia - Sony Music l'album \"Costabravo\" con il gruppo rock omonimo, composto da Marco Costa, Emiliano Coppo e Stefano Balma. Il disco, prodotto da Pier Michelatti, ha ottenuto un buon riscontro di pubblico e critica. La band partecip\u00f2 nello stesso anno al Festivalbar.\nNel 1993 ha fondato il gruppo Tony e i Volumi insieme ad alcuni componenti della Banda Osiris, e ha pubblicato per la Virgin l'album \"Cielito Lindo\", partecipando all'omonima trasmissione televisiva in onda su Rai 3, condotta da Claudio Bisio. Durante le registrazioni delle puntate di \"Cielito Lindo\" ha avuto l'occasione di suonare con Fabrizio De Andr\u00e9, Francesco Guccini, Ivano Fossati, Fiorella Mannoia, Teresa De Sio, Roberto Vecchioni. Nel 1995, sempre con Tony e i Volumi, ha pubblicato \"Il capo lavoro\", ancora per la Virgin.\nNel 1997 ha partecipato a Sanremo Giovani come cantautore con la canzone \"Ci sono cose\", venendo ammesso tra i partecipanti al Festival di Sanremo 1998 con il brano \"Compagna segreta\". Nello stesso anno \u00e8 uscito il suo album solista \"Stella del Baretto\" per la Universal Music Group.\nCosta ha avuto la possibilit\u00e0 di aprire i concerti italiani di Willy DeVille e Joe Ely. Insieme a Paolo Pizzimenti ha fondato una societ\u00e0 di produzione musicale per la pubblicit\u00e0 e per video in genere, la CostantiniPizzimenti.\nNel 2011 Costa \u00e8 tornato sulle scene con la sua nuova band, Costa &amp; The Drunks, con la quale propone musica d'autore folk/rock e brani originali."}
{"id": "2065076", "revid": "111430124", "url": "https://it.wikipedia.org/wiki?curid=2065076", "title": "Alpi delle Grandes Rousses e delle Aiguilles d'Arves", "text": "Le Alpi delle Grandes Rousses e delle Aiguilles d'Arves sono una sottosezione delle Alpi del Delfinato. La vetta pi\u00f9 alta \u00e8 l'Aiguilles d'Arves che raggiunge i 3.514 . Si trovano nei dipartimenti francesi della Savoia, Is\u00e8re ed Alte Alpi.\nDelimitazione.\nConfinano:\nRuotando in senso orario i limiti geografici sono: Colle del Galibier, Colle del Lautaret, fiume Romanche, torrente Eau d'Olle, Colle del Glandon, torrente Glandon, fiume Arc, torrente Valloirette, Colle del Galibier.\nSuddivisione.\nSi suddividono, in accordo con le definizioni della SOIUSA, in due supergruppi e quattro gruppi e sette sottogruppi:\nI due supergruppi sono divisi dal Col des Pr\u00e8s Nouveaux (2.292\u00a0m)."}
{"id": "2065080", "revid": "767487", "url": "https://it.wikipedia.org/wiki?curid=2065080", "title": "Macropinocitosi", "text": "La Macropinocitosi \u00e8 una forma di pinocitosi (dal greco \"\u03c0\u03b9\u03bd\u03c9\", \"pino\", bevo;), sistema presente nelle cellule per l'assunzione di sostanze liquide dall'ambiente esterno.\nVisibilit\u00e0 del fenomeno.\nLe fasi del fenomeno sono le stesse riscontrabili nella fagocitosi dove al contatto con un corpo solido esterno (per esempio un batterio) la membrana cellulare si introflette fino ad avvolgerlo e, richiudendosi sopra di esso, forma una vescicola isolata al suo interno (quindi nel citoplasma). Il contenuto \u00e8 successivamente distrutto ad opera di particolari organuli detti lisosomi.\nLa differenza \u00e8 nel fatto che la pinocitosi consiste invece nell'assunzione di sostanze liquide. La macropinocitosi, in particolare, si verifica quando vi \u00e8 assunzione di grosse gocce visibili al microscopio ottico, mentre nella micropinocitosi (del tutto analoga per le modalit\u00e0) compaiono vescicole pi\u00f9 piccole visibili solo con il microscopio elettronico (del diametro dell'ordine di qualche decina di nanometri).\nLa cellula assume in questo modo le sostanze dall'ambiente esterno utili per il suo metabolismo."}
{"id": "2065082", "revid": "599013", "url": "https://it.wikipedia.org/wiki?curid=2065082", "title": "Axel Witsel", "text": "Biografia.\nSuo padre Thierry, originario della Martinica, \u00e8 un allenatore di calcio ed ex calciatore.\nCaratteristiche tecniche.\nGiocatore dotato di buona tecnica e visione di gioco, il suo ruolo naturale \u00e8 quello di centrocampista centrale, ma, essendo molto duttile, \u00e8 in grado di ricoprire anche il ruolo di mediano, esterno offensivo di fascia destra e di trequartista. Per la sua notevole fisicit\u00e0 e per i suoi ottimi tempi di gestione del pallone, ricorda Patrick Vieira.\nCarriera.\nClub.\nInizi.\nMuove i primi passi nel calcio professionistico nel club del , dove rimane fino al 2004 quando, a quindici anni, viene prelevato dallo . Il 2004 disputa un torneo internazionale in Ucraina e viene eletto miglior giocatore della competizione.\nStandard Liegi.\nIl 17 settembre 2006, a 17 anni appena compiuti, debutta in Jupiler League nella vittoria interna per 2-1 contro il , subentrando all'89\u00ba minuto a Steven Defour. Dopo il debutto ufficiale anche in Coppa UEFA, contro il Celta Vigo, l'allenatore Michel Preud'homme gli d\u00e0 fiducia anche nel prosieguo della stagione, e il 18 marzo segna anche la sua prima rete in campionato nel 3-2 esterno contro il Roesalare, ripetendosi poi il 21 aprile contro il . La stagione si conclude con 16 presenze e 2 reti in campionato, e il terzo piazzamento finale del club.\nPromosso titolare nella stagione successiva, nella quale \u00e8 ancora affiancato a centrocampo da Marouane Fellaini, segna subito alla prima giornata il quarto gol del 4-1 finale contro lo , e va a segno altre sei volte, concludendo la stagione con 33 presenze e 7 reti, che contribuiscono in modo decisivo alla vittoria del torneo dopo 25 anni. A fine stagione, confermandosi come uno dei talenti pi\u00f9 brillanti del panorama europeo, viene anche insignito del titolo di calciatore belga dell'anno, davanti ai compagni di squadra Milan Jovanovi\u0107 e Marouane Fellaini.\nLo Standard Liegi lo conferma anche per la stagione 2008-2009, che vede anche il suo debutto nei preliminari di Champions League contro il . Nel corso dell'anno totalizza 33 presenze e 7 reti, ma a causa della parit\u00e0 di punti finale il titolo viene assegnato dopo uno spareggio, con andata e ritorno, contro i rivali dell'Anderlecht. Il 24 maggio, dopo lo 0-0 dell'andata, \u00e8 proprio Witsel, su rigore, a segnare il gol decisivo che consegna allo Standard Liegi la seconda vittoria consecutiva in due anni della Jupiler League.\nIl 30 agosto 2009, nella gara di campionato contro l' effettua un intervento violentissimo sulla caviglia del polacco Marcin Wasilewski, causandogli una doppia frattura a tibia e perone. La Federcalcio belga lo squalifica inizialmente per 10 giornate, poi ridotte a 8 in appello, mentre la multa viene cambiata da 2500 a 250 euro. Nonostante le sue scuse ufficiali, ha ricevuto minacce di morte per lui e la sua famiglia da parte dei tifosi dell'Anderlecht e da tifosi polacchi, a causa delle quali gli \u00e8 stata assegnata una scorta dalla polizia. Viene anche inserito dal quotidiano \"Het laatste Nieuws\" nell'elenco delle personalit\u00e0 belga pi\u00f9 spregevoli dell'anno accanto all'assassino di Dendermonde, \"Kim de Gelder\". Nell'anno gioca tutte e sei le partite del girone di Champions League e anche sei partite di Europa League, con 3 reti (una doppietta al e il gol decisivo contro il ).\nRimane a Liegi anche nella stagione 2010-2011, la prima con l'introduzione dei playoff. Nella stagione regolare scende in campo 28 volte, realizzando 7 reti, di cui due doppiette contro e . Nei play-off Witsel \u00e8 ancora decisivo con tre gol nelle gare contro , e ; in finale sono proprio i giocatori del Genk a ottenere il titolo. Il 21 maggio, tuttavia, Witsel \u00e8 in campo nella finale della Coppa del Belgio, vinta 2-0 contro il . Questa partita \u00e8 anche l'ultima per Witsel con la maglia dei \"Les Rouches\", la cui esperienza si conclude con 194 presenze e 45 reti totali.\nBenfica.\nIl 13 luglio 2011 viene acquistato a titolo definitivo per 13.5 milioni di euro dal . Con la squadra delle \"aquile\" firma un contratto quinquennale, con una clausola di rescissione fissata a 40 milioni di euro. Esordisce con la nuova maglia il 12 agosto nel 2-2 in casa contro il Gil Vicente, e nell'esordio ai preliminari di Champions League segna 2 gol, entrambi al turno di ritorno, contro il . In campionato disputa in tutto 29 partite, con una rete realizzata il 31 marzo contro lo Sporting Braga, ma il club termina comunque alle spalle del , che trionfa con 6 punti di vantaggio. Le soddisfazioni maggiori arrivano dalla Ta\u00e7a da Liga, vinta in finale con il Gil Vicente, ma soprattutto dalla Champions League, dove Witsel \u00e8 sempre titolare inamovibile. Dopo il passaggio del turno ai gironi, la squadra sconfigge agli ottavi lo Zenit (con un assist decisivo dello stesso Witsel), ma deve cedere ai quarti al poi vittorioso di Roberto Di Matteo.\nZenit.\nDopo aver iniziato il campionato con il Benfica, giocando tre partite, il 3 settembre 2012 lo di Luciano Spalletti fa valere la clausola rescissoria del suo contratto e, al costo di 40 milioni di euro, acquista il giocatore a titolo definitivo. Esordisce con la nuova maglia il 14 settembre 2012 nella sconfitta in casa per 2-0 contro il . Il 20 novembre 2012 segna le prime reti, nonch\u00e9 la prima doppietta con la nuova maglia, nella partita vinta 4-2 in casa dello . Il 4 dicembre 2012, nonostante la vittoria per 1-0 in casa del Milan, la sua squadra non riesce a raggiungere gli ottavi di Champions League e viene declassata ai sedicesimi di finale di Europa League dove incontra gli inglesi del Liverpool. Il 14 marzo 2013 trova il primo gol europeo con la maglia russa nel ritorno degli ottavi di Europa League contro il nella gara vinta 1-0 in casa. Nonostante ci\u00f2 la sua squadra non raggiunge i quarti per via della sconfitta per 2-0 subita in Svizzera. Conclude la sua prima stagione in Russia con 31 presenze, 5 gol e un assist.\nNella seconda stagione con la maglia russa diventa un'icona del club e nonostante le molte voci su un suo possibile addio resta e diventa un perno fondamentale della squadra. La stagione si apre con la sconfitta per 3-0 nella finale della supercoppa russa per mano del CSKA Mosca. Il 6 ottobre 2013 trova il primo gol stagionale nella vittoria per 3-0 sul campo del Tom Tomsk. L'11 dicembre 2013 nonostante una sola vittoria la sua squadra ottiene il pass per gli ottavi di Champions League piazzandosi al secondo posto nel girone, davanti ad e Porto, e dietro agli spagnoli dell'. Agli ottavi la squadra incontra il dove perde con il risultato di 4-2 in casa. La sconfitta costa la panchina al tecnico che lo aveva portato in Russia: Luciano Spalletti. Termina questa stagione con 42 presenze e 4 gol.\nLa nuova stagione si apre con 8 vittorie di fila grazie anche alle sue buone prestazioni. Il 16 settembre 2014 trova il primo gol stagionale in Champions League contro la sua ex squadra, il Benfica dove la squadra russa vince 2-0. In campionato \u00e8 decisivo grazie ai suoi gol in due occasioni: nella vittoria per 1-0 in casa del e nella vittoria sempre per 1-0 in casa contro l'. A fine stagione vince il suo primo titolo con la maglia russa, il campionato russo davanti al CSKA Mosca. Conclude la stagione con 42 presenze e 6 gol complessivi.\nInizia la nuova stagione con la vittoria della Supercoppa russa ai danni della ai calci di rigore dopo che i tempi regolamentari e supplementari si erano conclusi sull'1-1, dove tra l'altro serve l'assist per il gol del compagno Smol'nikov. Il 16 settembre 2015 segna il primo gol stagionale nella gara di Champions League in occasione della prima giornata -Zenit finita 2-3 per la squadra russa. Il 28 ottobre 2015 segna la prima doppietta con la maglia della squadra russa nella competizione coppa nazionale russa giocata contro il Tosno e vinta 5-0, in cui regala anche un assist.\nTianjin Quanjian.\nIl 3 gennaio 2017, lo Zenit ha annunciato ufficialmente il trasferimento di Witsel al club cinese del Tianjin Quanjian. Il giocatore ha firmato un contratto di quattro anni e mezzo, con un ingaggio pari a 18 milioni di euro a stagione.\nBorussia Dortmund.\nIl 6 agosto del 2018 firma con il Borussia Dortmund, trasferimento costato circa 20 milioni di euro. Il 20 agosto alla gara di esordio contro il Greuther F\u00fcrth in coppa nazionale segna il goal del momentaneo 1-1, partita poi vinta dalle vespe per 2-1 grazie al goal decisivo di Marco Reus. Debutta in Bundesliga il 26 agosto successivo, contro il , andando peraltro in rete. Conclude la sua prima stagione al Borussia con 43 presenze e 6 reti all'attivo.\nIl 3 agosto 2019, Witsel conquista il suo primo trofeo in maglia giallonera, ovvero la supercoppa tedesca, battendo per 2 a 0 il .\nNazionale.\nCon le nazionali giovanili partecipa al Campionato Europeo Under-17 del 2006 e al Campionato Europeo Under-21 del 2007.\nIl 26 marzo 2008 debutta in nazionale maggiore in amichevole contro il Marocco, bagnando l'esordio con un gol. Segna la sua prima doppietta in nazionale contro l'Austria il 25 marzo 2011, gara valida per le qualificazioni a Euro 2012. Viene convocato per i Mondiali 2014 in Brasile, dove giunge sino ai quarti di finale, e per gli Europei 2016 in Francia. Nel girone della competizione continentale segna il gol del momentaneo 2-0 nella partita poi vinta 3-0 contro l'Irlanda.\nPartecipa al campionato mondiale di calcio in Russia aiutando i \"Red Devils\" a ottenere lo storico terzo posto.\nIl 15 novembre 2018, in occasione della sfida di Nations League vinta poi 2-0 contro l'Islanda, ha raggiunto la 100\u00ba presenza in nazionale.\nStatistiche.\nWitsel tra club, nazionale maggiore e nazionali giovanili ha collezionato 753 presenze segnando 100 reti, con una media di 0,13 gol a partita. In nazionale \u00e8 il secondo giocatore per numero di presenze, con 117 partite giocate.\nPresenze e reti nei club.\n\"Statistiche aggiornate al 7 ottobre 2021.\"\nCronologia presenze e reti in nazionale.\n "}
{"id": "2065085", "revid": "181699", "url": "https://it.wikipedia.org/wiki?curid=2065085", "title": "Napule \u00e8/Na tazzulella 'e caf\u00e8", "text": "Napule \u00e8/Na tazzulella 'e caf\u00e8 \u00e8 un singolo di Pino Daniele; entrambe le tracce provengono dal suo album di esordio \"Terra mia\" (1977). Il brano \"Napule \u00e8\" apr\u00ec le porte a Daniele per il suo debutto televisivo, che avvenne nell'estate 1977 nel Programma Auditorio A con l'orchestra dell'Auditorium Rai di Napoli diretta da Pino Presti.\nNapule \u00e8.\nL'arrangiamento della canzone venne curato da Antonio Sinagra ed \u00e8 l'unico brano dell'album a non essere stato arrangiato dallo stesso Pino Daniele.\nIl testo della canzone parla delle contraddizioni e della difficile realt\u00e0 di Napoli e della sensazione di indifferenza e di rassegnazione per questa situazione.\nIl brano ottenne grande successo nel corso degli anni seguenti, testimoniato dal fatto che \u00e8 stato pi\u00f9 volte riproposto dallo stesso autore sia in raccolte (\"Yes I Know My Way\", \"Voglio 'o mare\", \"Pino Daniele Studio Collection (Le origini)\", \"Napule \u00e8\", \"Ricomincio da 30\"), sia in album \"live\" (\"Sci\u00f3 live\", \"E sona mo\"', \"I concerti live @ RTSI\", \"In tour\").\nNumerose anche le cover pubblicate da altri artisti, tra le quali quelle di Mina (\"Napoli secondo estratto\", 2003), Gino Paoli (due volte: \"Appropriazione indebita\", 1996, e \"Una lunga storia\", 2004), Mario Trevi (\"...Niente - Trevi canta Daniele\", 1995), Laura Pausini (\"Laura Live World Tour 09\", 2009).\n\"Napule \u00e8\" \u00e8 diventato l'inno ufficiale del : il brano infatti accompagna l'ingresso in campo delle squadre che si sfidano allo Stadio San Paolo, a partire dall'11 gennaio 2015 (in occasione di Napoli-Juventus e in ricordo del cantautore scomparso allora da pochi giorni)."}
{"id": "2065087", "revid": "122254510", "url": "https://it.wikipedia.org/wiki?curid=2065087", "title": "Nemeton", "text": "La parola gallica Nemeton (al plurale Nemeta) designava il santuario, il luogo specifico in cui i Celti praticavano i loro culti, sotto la direzione dei druidi.\nL'equivalente gaelico \u00e8 Nemed che significa \u00absacro\u00bb (\"nyfed\" in lingua gallese, \"neved\" in lingua bretone). Strabone afferma che il nome del santuario dei Galati d'Anatolia era \"Drunemeton\".\nIl Nemeton veniva chiamato da molti come \"faro del soprannaturale\" e veniva rappresentato da molti come un albero di cui rimase solo il tronco e le radici ma la parte superiore fu tagliata."}
{"id": "2065088", "revid": "287204", "url": "https://it.wikipedia.org/wiki?curid=2065088", "title": "Campionato AMA Supermoto 2008", "text": "Nel 2008 il Campionato AMA Supermoto vede come campioni l'australiano Troy Herfoss (KTM) nella Premier, l'americano Steve Drew (KTM) nella Unlimited e l'americano Brandon Currie (Yamaha) nella Lites, al suo secondo titolo nella classe 250."}
{"id": "2065090", "revid": "124522145", "url": "https://it.wikipedia.org/wiki?curid=2065090", "title": "Palasport di San Rocco Castagnaretta", "text": "Il palasport di San Rocco Castagnaretta (nome commerciale \"PalaUbiBanca\") \u00e8 tra i principali impianti sportivi cuneesi; \u00e8 stato concepito e tuttora viene principalmente utilizzato per la pallavolo, anche se saltuariamente vi hanno luogo eventi come concerti o spettacoli di intrattenimento. Inizialmente era stato pensato per ospitare persone, ma \u00e8 stato successivamente aumentato il numero di posti disponibili fino ad arrivare agli attuali , causa il grande afflusso alle partite di pallavolo.\nStoria.\nLa costruzione dell'impianto \u00e8 terminata nell'estate del 1992, su richiesta di Ezio Barroero, allora presidente della societ\u00e0 pallavolistica Piemonte Volley, ed \u00e8 stato inaugurato con la presenza del sindaco di Cuneo Giuseppe Menardi e del presidente provinciale del CONI Giovanni Palanca. Il compito di animare l'inaugurazione fu affidata al conduttore televisivo Red Ronnie, al cantante Biagio Antonacci ed alla presentatrice di Radio Monte Carlo Gabriella Giordano.\nAl palasport si sono tenuti concerti di importanti gruppi musicali e cantanti solisti come i Subsonica, Max Pezzali, Francesco Guccini e Jovanotti, oltre a numerosi spettacoli di intrattenimento, come quello tenuto da Beppe Grillo."}
{"id": "2065095", "revid": "119330521", "url": "https://it.wikipedia.org/wiki?curid=2065095", "title": "Lilli Lembo", "text": "Carriera.\n\u00c8 stata anche signorina buonasera della Rai (attiva dagli studi di Napoli assieme ad Anna Maria Xerry De Caro) e presentatrice televisiva (Canzonissima 1960 per la Lotteria Italia, con il trio Alberto Lionello-Lauretta Masiero-Aroldo Tieri, Festival di Napoli 1960 e 1963 e Festival di Sanremo 1961 assieme a Giuliana Calandra e ancora con Lionello).\nPer il piccolo schermo \u00e8 stata interprete nel 1966 dell'episodio \"Rapina in francobolli\" della serie \"Le avventure di Laura Storm\" e l'anno successivo dell'episodio \"Tenente Sheridan: Recita a soggetto\" della serie televisiva poliziesca con Ubaldo Lay.\nPer il cinema \u00e8 stata interprete essenzialmente di film di genere (specialmente spaghetti-western e musicarelli). Uno dei primi (ed anche il pi\u00f9 importante) film in cui \u00e8 apparsa \u00e8 stato, nel 1961, \"Il giudizio universale\", di Vittorio De Sica, in cui interpreta il ruolo di un'annunciatrice televisiva."}
{"id": "2065097", "revid": "7", "url": "https://it.wikipedia.org/wiki?curid=2065097", "title": "Lilly Lembo", "text": ""}
{"id": "2065100", "revid": "256896", "url": "https://it.wikipedia.org/wiki?curid=2065100", "title": "Gobius ater", "text": "Il ghiozzo di Bellotti (Gobius ater) \u00e8 un pesce di mare appartenente alla famiglia Gobiidae. \nDistribuzione e habitat.\n\u00c8 endemico del mar Mediterraneo occidentale. La sua distribuzione \u00e8 incompletamente nota, \u00e8 riportato per le isole Baleari, per la Provenza e per la Sardegna.\nSi incontra tra le Fanerogame marine sottocosta a bassissima profondit\u00e0 e nelle lagune.\nDescrizione.\nSimile agli altri Gobius, come caratteri distintivi si possono citare:\nRaggiunge i 7 cm.\nBiologia.\nIgnota"}
{"id": "2065102", "revid": "116527895", "url": "https://it.wikipedia.org/wiki?curid=2065102", "title": "Better Be Good to Me", "text": "Better Be Good to Me \u00e8 un singolo della cantante statunitense naturalizzata svizzera Tina Turner pubblicato nel 1985.\nDescrizione.\nEstratto come singolo dall'album \"Private Dancer\", la canzone era stata registrata originariamente nel 1981 dagli Spider, un gruppo di New York, di cui faceva parte il compositore Holly Knight. La versione di Tina Turner ebbe un notevole successo nelle classifiche statunitensi, soprattutto nella \"US R&amp;B/Hip-Hop\", dove il singolo raggiunse la vetta. Il brano vinse il Grammy Award come \"Miglior performance rock femminile\".\nIl video.\nIl video prodotto per \"Better Be Good to Me\" vede la Turner esibirsi su un palco al Beverly Theater. Verso la fine del video un uomo (Cy Curnin del gruppo The Fixx) si unisce alla cantante, dopo di che sparisce in una nuvola di fumo."}
{"id": "2065103", "revid": "1873140", "url": "https://it.wikipedia.org/wiki?curid=2065103", "title": "High Line", "text": "La High Line \u00e8 un parco lineare di New York realizzato su una sezione in disuso della ferrovia sopraelevata chiamata West Side Line facente parte della pi\u00f9 ampia New York Central Railroad.\nLa High Line Park utilizza la sezione meridionale in disuso della West Side Line di 2,33\u00a0km, che corre lungo il lato occidentale di Manhattan.\nIn precedenza, la High Line proseguiva in direzione sud fino a un terminale ferroviario di Spring Street appena a nord di Canal Street , ma tale parte inferiore \u00e8 stata demolita nel 1960.\nStoria.\nLa West Side Line fu costruita nei primi anni trenta ed abbandonata nel 1980.\nNel 1999 si costitu\u00ec un'associazione di residenti della zona, la \"Friends of High Line\", in opposizione all'ipotesi di abbattimento dell'infrastruttura, opzione pi\u00f9 volte ventilata, proponendo la sua riqualificazione in parco urbano. Il progetto della promenade verde, realizzato dagli architetti Diller Scofidio+Renfro e dallo studio di architettura del paesaggio James Corner Field Operations, \u00e8 stato poi approvato nel 2002 mentre i lavori sono cominciati nel 2006.\nLa prima sezione, tra Gansevoort Street e la 20\u00aa strada, \u00e8 stata aperta al pubblico nel giugno 2009; un secondo troncone fino alla 30\u00aa strada \u00e8 stato successivamente aperto nel 2011. La terza e ultima fase \u00e8 stata ufficialmente aperta al pubblico il 21 settembre 2014, fatta eccezione per un ultimo breve tratto di intersezione sovrastante la 10\u00aa Avenue e la 30\u00aa strada, la quale \u00e8 stata aperta nel 2015.\nIl 5 giugno 2019 ha aperto al pubblico \"\u201cThe Spur\u201d\" (cio\u00e8 lo sperone \u2013 derivante dalla forma delle rotaie, che in questa zona formano un semicerchio), che ha riqualificato l\u2019ultimo tratto della ferrovia originale. \nQuesto tratto si estende ad est lungo la 30th Street e termina sopra la 10th Avenue con uno spazio con ampia visuale sopraelevata nonch\u00e9 periodiche installazioni d'arte moderna."}
{"id": "2065115", "revid": "212348", "url": "https://it.wikipedia.org/wiki?curid=2065115", "title": "Szymon Winawer", "text": ""}
{"id": "2065117", "revid": "599013", "url": "https://it.wikipedia.org/wiki?curid=2065117", "title": "Logi Gunnarsson", "text": ""}
{"id": "2065118", "revid": "775372", "url": "https://it.wikipedia.org/wiki?curid=2065118", "title": "Storia di Palau", "text": "I primi abitanti di Palau, probabilmente giunti dall'Indonesia, si stabilirono sulle isole intorno al 1000 a.C.\nNel 1543 l'esploratore spagnolo Ruy L\u00f3pez de Villalobos fu il primo europeo a visitare Palau, ma i primi tentativi europei di stanziamento e commercio con i locali si ebbero solo nel XVIII secolo, ad opera dei britannici. La Spagna colonizz\u00f2 le isole nel XVIII secolo, ma poi le vendette alla Germania nel 1899.\nIl Giappone occup\u00f2 Palau allo scoppio della prima guerra mondiale ed ottenne un mandato di controllo fino alla fine della seconda guerra mondiale, quando le isole furono cedute agli Stati Uniti quale parte del Territorio in amministrazione fiduciaria delle isole del Pacifico (\"Trust Territory of the Pacific Islands\").\nNel 1979 i paluani votarono contro l'unione con gli Stati Federati di Micronesia, optando per l'indipendenza.\nDopo un lungo periodo di transizione, durante il quale si ebbero le morti violente di ben due presidenti (Haruo Remeliik, assassinato nel 1985, e Lazarus Salii, suicidatosi nel 1988), l'indipendenza arriv\u00f2 nel 1994."}
{"id": "2065124", "revid": "767487", "url": "https://it.wikipedia.org/wiki?curid=2065124", "title": "Luis Aguiar", "text": " Possiede anche il passaporto italiano.\nCarriera.\nClub.\nAguiar inizi\u00f2 la sua carriera professionistica nelle file del Liverpool F\u00fatbol Club in Uruguay; dopo una stagione viene acquistato dal Porto per poi essere ceduto in prestito dopo due mesi, non trovando spazio nella rosa, all'Estrela Amadora e quindi all'Acad\u00e9mica.\nNel luglio del 2008 si trasferisce rimanendo pur sempre in Portogallo, firmando un contratto con lo Sporting Braga. Con la squadra vince 11 delle prime 15 partite ufficiali. Il 23 ottobre 2008 segna un gol su calcio di punizione nell'incontro vinto per 3-0 contro il , valevole per il girone eliminatorio di Coppa UEFA.\nIl 5 luglio 2011 viene acquistato dallo Sporting Lisbona insieme a Diego Rubio"}
{"id": "2065126", "revid": "125353180", "url": "https://it.wikipedia.org/wiki?curid=2065126", "title": "Apodemus agrarius", "text": "Il topo selvatico a dorso striato (\"Apodemus agrarius\" ) \u00e8 un mammifero roditore della famiglia dei Muridi. La specie popola una vasta area che si estende dall'Europa occidentale all'Asia orientale.\nSinonimi.\nI sinonimi accettati includono \"Apodemus albostriatus\" (Bechstein, 1801), \"Apodemus causasicus\" (Kuznetzov, 1944), \"Apodemus chejuensis\" (Johnson and Jones, 1955), \"Apodemus coreae\" (Thomas, 1908), \"Apodemus gloveri\" (Kuroda, 1939), \"Apodemus harti\" (Thomas, 1898), \"Apodemus henrici\" (Lehmann, 1970), \"Apodemus insulaemus\" (Tokuda, 1939 and 1941), \"Apodemus istrianus\" (Kry\u0161tufek, 1985), \"Apodemus kahmanni\" (Malec and Storch, 1963), \"Apodemus karelicus\"(Ehrstr\u00f6m, 1914), \"Apodemus maculatus\"(Bechstein, 1801), \"Apodemus mantchuricus\" (Thomas, 1898), \"Apodemus nicolskii\" (Charlemagne, 1933), \"Apodemus nikolskii\" (Migouline, 1927), \"Apodemus ningpoensis\" (Swinhoe, 1870), \"Apodemus ognevi\" (Johansen, 1923), \"Apodemus pallescens\" (Johnson and Jones, 1955), \"Apodemus pallidior\" (Thomas, 1908), \"Apodemus pratensis\" (Ockskay, 1831), \"Apodemus rubens\" (Oken, 1816), \"Apodemus septentrionalis\" (Ognev, 1924), \"Apodemus tianschanicus\" (Ognev, 1940) and \"Apodemus volgensis\" (Kuznetzov, 1944).\nDistribuzione.\nCon numerose sottospecie (\"Apodemus agrarius agrarius\", \"Apodemus agrarius chejuensis\", \"Apodemus agrarius chevrieri\", \"Apodemus agrarius coreae\", \"Apodemus agrarius henrici\", \"Apodemus agrarius istrianus\", \"Apodemus agrarius kahmanni\", \"Apodemus agrarius mantchuricus\", \"Apodemus agrarius ningpoensis\", \"Apodemus agrarius ognevi\", \"Apodemus agrarius pallidior\") la specie vive in un vasto areale che va dall'Europa Centrale alla Cina ed alla Corea, colonizzando anche l'isola di Taiwan. Il suo areale \u00e8 delimitato a sud dal Caucaso. Il pattern di colonizzazione del topo selvatico striato \u00e8 un esempio di distribuzione disgiunta. Il suo habitat si divide in due aree, la prima delle quali si estende dall'Europa centrale e orientale, arrivando fino al lago Bajakl (Russia) a nord, ed alla Cina a sud. La seconda include parti della Russia orientale, fino a toccare la Mongolia e il Giappone. L'espansione dell'area abitata attraverso Europa orientale appare piuttosto recente. In particolare si pensa che la specie abbia raggiunto l'Austria solo negli anni Novanta. In Italia vive la sottospecie \"istrianus\", diffusa nelle aree pianeggianti del nord-est fino al fiume Ticino, non spingendosi mai pi\u00f9 a sud del Po.\nLa specie \u00e8 piuttosto opportunista, vivendo in zone boscose ma spingendosi anche nelle aree antropizzate, e non di rado rendendosi responsabile di danneggiamenti ai raccolti in alcune zone dove \u00e8 particolarmente numeroso: in Italia tende a colonizzare le aree rurali non eccessivamente coltivate e ricche di siepi ed aree di sottobosco.\nDescrizione.\nDimensioni.\nIl corpo del topo selvatico striato raggiunge i 126 mm di lunghezza, ai quali si sommano fino a 90 mm di coda, per un peso che arriva ai 50 g.\nAspetto.\nIl pelo \u00e8 bruno-arancio sul dorso (con tonalit\u00e0 pi\u00f9 chiara o pi\u00f9 scura a seconda della sottospecie presa in considerazione) mentre assume una colorazione pallida e grigiastra sul ventre, con tendenza all'inscurimento sulla testa. Dalla nuca parte una caratteristica striscia nera che corre lungo la spina dorsale fino all'attaccatura della coda, che \u00e8 glabra. Occhi e orecchie sono relativamente piccoli.\nBiologia.\nSi tratta di animali prevalentemente crepuscolari e notturni, comportamento questo evoluto per sfuggire ad un'ampia gamma di potenziali predatori che cacciano durante il giorno. In particolare la specie tende ad essere notturna durante il periodo estivo, ma principalmente diurna durante quello invernale. Ha abitudini principalmente solitarie e tende a muoversi nel fitto sottobosco, evitando le zone aperte. Il topo selvatico striato scava gallerie corte e superficiali, con una camera di nidificazione all'interno. In un anno d\u00e0 alla luce dalle tre alle cinque cucciolate, con una media di sei cuccioli per parto. In una buona stagione la popolazione del topo striato pu\u00f2 crescere rapidamente. Fattori limitanti alla crescita demografica includono piogge frequenti e torrenziali durante la stagione calda, precoci gelate che interessano anche il suolo e la presenza di predatori.\nAlimentazione.\nSi nutre di materiale vegetale, come germogli, fiori, bacche, ma soprattutto semi, ghiande e nocciole, che apre coi robusti incisivi a crescita continua per mangiarne il contenuto.\nRapporto con l'uomo.\nIl topo striato selvatico \u00e8 una comune specie infestante in ambito agricolo, specialmente negli anni in cui si verificano grosse crescite della popolazione. Pu\u00f2 veicolare malattie comunemente associate ai roditori muridi."}
{"id": "2065127", "revid": "121722824", "url": "https://it.wikipedia.org/wiki?curid=2065127", "title": "Ingegneria edile", "text": "L'ingegneria edile \u00e8 la branca dell'ingegneria che si occupa della progettazione, direzione lavori, produzione cantieristica, collaudo, manutenzione degli edifici ad uso civile e non.\nNello specifico la sua scienza \u00e8 volta alla ottimizzazione, gestione, sostenibilit\u00e0, del processo edilizio in tutte le sue fasi, con capacit\u00e0 di progettazione in ambito architettonico, strutturale, impiantistico e tecnologico. In Italia l'ingegnere edile deve abilitarsi con lo stesso esame sostenuto da architetti e ingegneri civili. \nCompetenze particolari.\nCompito dell'ingegnere edile \u00e8 quello di progettare il \"sistema ambientale\" e il \"sistema tecnologico\" degli edifici, guidarne la realizzazione ed esserne garante della riuscita in tutti i suoi aspetti integranti; in particolare, viste le conoscenze multidisciplinari che in questi ambiti gli sono attribuite, svolge un ruolo di coordinatore fra i vari operatori del processo edilizio.\nNel dettaglio per \"sistema ambientale\" si intende la struttura logica che relaziona le attivit\u00e0 svolte dall'utenza con i requisiti prestazionali che un edificio deve possedere per ottimizzare lo svolgimento di tali attivit\u00e0. Per ogni area funzionale destinata ad attivit\u00e0 distinte la progettazione del relativo sistema ambientale si suddivide nella progettazione dell'accessibilit\u00e0, della mobilit\u00e0, della attrezzabilit\u00e0 e arredabilit\u00e0, dei livelli di illuminazione naturale e artificiale, del controllo termico e igrometrico, del controllo del rumore, della ventilazione naturale o forzata, della percezione visiva, sicurezza antincendio, igienica e sui luoghi di lavoro. \nLa progettazione ingegneristica del sistema ambientale \u00e8 stata elaborata in tempi recenti nell'ambito dell'architettura tecnica con lo scopo di annullare negli edifici di ultima generazione i frequenti errori riscontrati in passato nell'edilizia come le barriere architettoniche, inquinamento acustico (si pensi ai molti appartamenti sprovvisti di isolamento acustico dalle cellule abitative adiacenti), carenza di comfort climatico, illuminazione naturale inadatta (si pensi a musei o luoghi di lavoro), sprechi energetici, spazi inadeguati o insufficienti e cos\u00ec via.\nPer \"sistema tecnologico\" invece si intende l'insieme degli elementi architettonici (sia strutturali che non strutturali, come involucro edilizio) che costituiscono l'edificio. In particolare si verifica che le propriet\u00e0 dei materiali e delle soluzioni tecnologiche adottate permettano di soddisfare i requisiti imposti dal sistema ambientale, individuando le soluzioni progettuali pi\u00f9 ottimali.\nLo sviluppo dell'ingegneria edile fornisce un contributo importante all'evoluzione della domotica.\nEdilizia sostenibile ed energetica.\nNegli ultimi anni, con l'introduzione di normative di salvaguardia ambientale ed energetica sempre pi\u00f9 severe, il concetto di Architettura sostenibile \u00e8 divenuto una parte imprescindibile dalla progettazione edilizia, rendendo procedure come la certificazione energetica degli edifici o criteri di progetto come l'analisi del ciclo di vita di uso comune. Le competenze tecniche e multidisciplinari dell'ingegnere edile lo rendono una figura tecnica tra le pi\u00f9 qualificate in questo settore.\nFormazione.\nLa professione dell'ingegnere edile rientra nell'ambito del settore dell'ingegneria civile, edile, ambientale, pertanto l'abilitazione ad essa richiede una laurea triennale in ingegneria civile o architettura, ambientale, edile, per la sezione B, o una laurea quinquennale o magistrale in architettura-edile nelle medesime specializzazioni per la sezione A. Il percorso di studi di ingegneria edile prevede un curriculum contenente discipline tipiche dell'ingegneria civile, quali la scienza e la tecnica delle costruzioni, la geotecnica, l'idraulica, la topografia, la progettazione strutturale, la riabilitazione degli edifici esistenti, la tecnica delle costruzioni in legno strutturale, la sismica; alcune discipline tipiche dell'ingegneria industriale come l'energetica, il progetto degli impianti elettrici, idraulici, di riscaldamento e di climatizzazione; infine discipline concernenti l'ambito dell'architettura come l'analisi delle tipologie edilizie, la composizione architettonica, la storia dell'architettura, il rilievo urbano, l'urbanistica, la progettazione dell'architettura sostenibile e degli elementi architettonici, le tecniche del restauro. A queste vengono aggiunte discipline comuni come l'architettura tecnica, la tecnologia dei materiali da costruzione, la gestione e la sicurezza del cantiere, le tecniche della prefabbricazione, le valutazioni estimative, la progettazione illuminotecnica e acustica."}
{"id": "2065128", "revid": "281901", "url": "https://it.wikipedia.org/wiki?curid=2065128", "title": "Ghiozzo di Bellotti", "text": ""}
{"id": "2065129", "revid": "1573940", "url": "https://it.wikipedia.org/wiki?curid=2065129", "title": "Conchaspididae", "text": "Conchaspididae \u00e8 una piccola famiglia di insetti appartenente all'ordine dei Rincoti Omotteri, superfamiglia Coccoidea.\nDescrizione.\nI Conchaspididae hanno una stretta affinit\u00e0 morfologica con i Diaspini, da cui differiscono per il minore grado di neotenia delle femmine, per l'assenza di un vero e proprio pigidio e per le caratteristiche strutturali del follicolo.\nLa femmina ha un corpo appiattito, generalmente biancastro, di piccole dimensioni e di forma ovale, racchiuso all'interno di un follicolo. Le antenne sono brevi ma pluriarticolate, composte da 3-5 segmenti, zampe brevi ma evidenti, con tibia e tarso fusi, occhi assenti e sostituiti da macchie tegumentali. Gli ultimi uriti addominali sono ridotti ma non fusi a formare un vero e proprio pigidio come nei Diaspini.\nIl corpo \u00e8 racchiuso all'interno di uno scudetto protettivo formato da cera compatta (\"follicolo\"), simile a quello dei Diaspini, ma a differenza di questi non include i resti delle exuvie degli stadi preimmaginali. Il follicolo \u00e8 di colore biancastro, presenta spesso un pronunciamento di forma conica, da cui si diramano carene radiali; in alcune specie il pronunciamento \u00e8 assente ma sono generalmente presenti le carene.\nBiologia.\nI Conchaspididae sono generalmente associati ad alberi e arbusti e, frequentemente, si possono rinvenire anche su orchidee, palme ed euforbie. Lo sviluppo postembrionale si svolge, nelle femmine, in due stadi di neanide, e, nel maschio, in quattro stadi, di cui gli ultimi due sono ninfali.\nDistribuzione.\nLa famiglia \u00e8 rappresentata in tutte le zoogeografiche della Terra, con una netta prevalenza nelle regioni tropicali. Il maggior numero di specie \u00e8 rappresentato nella regione afrotropicale. La specie \"Conchaspis angraeci\", cosmopolita, espande il suo areale alle regioni temperate, mentre altre specie possono essere occasionalmente invasive presentandosi su piante ornamentali in ambiente protetto.\nSistematica.\nLa famiglia comprende 29 specie ripartite fra quattro generi, di cui il pi\u00f9 rappresentativo per numero di specie \u00e8 \"Conchaspis\"."}
{"id": "2065133", "revid": "281901", "url": "https://it.wikipedia.org/wiki?curid=2065133", "title": "Ghiozzo variegato", "text": ""}
{"id": "2065135", "revid": "281901", "url": "https://it.wikipedia.org/wiki?curid=2065135", "title": "Ghiozzo di Roule", "text": ""}
{"id": "2065137", "revid": "116944", "url": "https://it.wikipedia.org/wiki?curid=2065137", "title": "Itinerario antoniano", "text": ""}
{"id": "2065138", "revid": "92723", "url": "https://it.wikipedia.org/wiki?curid=2065138", "title": "Mira il tuo popolo bella signora", "text": "Mira il tuo popolo bella signora \u00e8 un canto sacro popolare cattolico. Originariamente intitolato \"Sancta Virgo\", \u00e8 da alcuni attribuito Guido Maria Conforti (1905), da altri a Alfonso Maria de' Liguori, da altri ancora a un detenuto delle carceri di Pisa. Il pezzo, arrangiato anche per banda, viene eseguito durante le processioni religiose o per le festivit\u00e0 Mariane.\nTesto.\nMira il tuo popolo, o bella Signora,\nche pien di giubilo oggi t'onora. \nAnch'io festevole corro a' tuoi pi\u00e8;\no Santa Vergine, prega per me!\nIl pietosissimo tuo dolce cuore\nEgli \u00e8 rifugio al peccatore.\ntesori e grazie racchiude in s\u00e9;\no Santa Vergine, prega per me!\nIn questa misera valle infelice\ntutti t'invocano soccorritrice. \nQuesto bel titolo conviene a te;\no Santa Vergine, prega per me!\nDel vasto oceano propizia stella \nti vedo splendere sempre pi\u00f9 bella. \nAl porto guidami per Tua merc\u00e9: \no Santa Vergine, prega per me!\nPietosa mostrati con l'alma mia,\nMadre dei miseri, Santa Maria. \nMadre pi\u00f9 tenera di te non v'\u00e8;\no Santa Vergine, prega per me!\nA me rivolgiti con dolce viso,\nRegina amabile del paradiso;\nte potentissima l'Eterno f\u00e8:\no Santa Vergine, prega per me!\nNel pi\u00f9 terribile, estremo agone,\nfammi tu vincere il rio dragone.\nPropizio rendimi il sommo re:\no Santa Vergine, prega per me!"}
{"id": "2065141", "revid": "118621774", "url": "https://it.wikipedia.org/wiki?curid=2065141", "title": "Francesco Germinario", "text": "Ha conseguito le abilitazioni a professore associato in Storia contemporanea e in Filosofia politica. Ha pubblicato numerosi saggi, in Italia ed all'estero, sul pensiero politico di Georges Sorel, i teorici del sindacalismo rivoluzionario italiano, la teoria politica dell'antisemitismo, la cultura di destra del Novecento, la storia della Repubblica Sociale Italiana. Negli ultimi anni ha orientato la ricerca sugli aspetti mitici della politica "}
{"id": "2065143", "revid": "486946", "url": "https://it.wikipedia.org/wiki?curid=2065143", "title": "Pontifex Maximus", "text": ""}
{"id": "2065148", "revid": "1543377", "url": "https://it.wikipedia.org/wiki?curid=2065148", "title": "Gobius roulei", "text": "Gobius roulei \u00e8 un pesce osseo appartenente alla famiglia Gobiidae e alla sottofamiglia Gobiinae.\nDistribuzione e habitat.\n\u00c8 diffuso nel mar Mediterraneo occidentale, nell'Adriatico e lungo le coste atlantiche portoghesi.\nSembra vivere su fondi sabbiosi nei pressi di praterie di Posidonia oceanica.\nDescrizione.\nMolto simile al ghiozzo nero anche per la pinna dorsale rilevata, si distingue per la nuca priva di squame e per il colore grigio sabbia con una fila di punti neri longitudinali. I maschi riproduttori non sono neri.\nSembra non superare i 7\u00a0cm.\nBiologia.\nIgnota."}
{"id": "2065152", "revid": "365417", "url": "https://it.wikipedia.org/wiki?curid=2065152", "title": "Ceola", "text": "Ceola \u00e8 una frazione del comune di Giovo, situata nella bassa Valle di Cembra ad un'altitudine di 570 metri sul livello del mare.\nGeografia fisica.\nTerritorio.\nSorge ai piedi di due rilievi boscosi chiamati doss Mancabr\u00f2t (m 819) e doss Mar\u00ecc (m 839).\nMonumenti e luoghi d'interesse.\nLuoghi d'interesse turistico e naturalistico.\nDa Ceola si possono ammirare varie cime:\nEconomia.\nA Ceola, come in gran parte della val di Cembra, si coltivano prevalentemente vitigni nei tipici campi terrazzati con muri a secco che permettono di addolcire le pendenze della valle. Le qualit\u00e0 di uva predominanti sono il M\u00fcller-Thurgau e lo Chardonnay.\nA valle del paese sono inoltre presenti alcune cave di porfido a cielo aperto che, dopo essere state abbandonate tra gli anni '80 e '90, hanno visto recentemente una parziale ripresa dell'attivit\u00e0 estrattiva."}
{"id": "2065153", "revid": "27723", "url": "https://it.wikipedia.org/wiki?curid=2065153", "title": "Ceraste cornuta", "text": ""}
{"id": "2065154", "revid": "119045040", "url": "https://it.wikipedia.org/wiki?curid=2065154", "title": "Omodeo", "text": ""}
{"id": "2065158", "revid": "599013", "url": "https://it.wikipedia.org/wiki?curid=2065158", "title": "Tolla", "text": ""}
{"id": "2065160", "revid": "287204", "url": "https://it.wikipedia.org/wiki?curid=2065160", "title": "Massiccio del Champsaur", "text": "Il Massiccio del Champsaur \u00e8 un gruppo montuoso delle Alpi del Delfinato.\nSi trova in Francia, nel dipartimento delle Alte Alpi.\nPrende il nome dal Champsaur, antica provincia del Delfinato.\nClassificazione.\nIl massiccio viene visto talvolta come parte del Massiccio des \u00c9crins. Secondo la SOIUSA esso \u00e8 separato dal Massiccio des \u00c9crins. \nSecondo le definizioni della SOIUSA il Massiccio del Champsaur \u00e8 una sottosezione alpina con la seguente classificazione:\nDelimitazione.\nConfina:\nRiotando in senso orario i limiti geografici sono: Colle di Vallonpierre, torrente \"Drac Blanc\", fiume Drac, Valgaudemar, Colle di Vallonpierre.\nSuddivisione.\nSi suddivide in un supergruppo, due gruppi e due sottogruppi:"}
{"id": "2065162", "revid": "131358", "url": "https://it.wikipedia.org/wiki?curid=2065162", "title": "Militari italiani caduti in missione di pace", "text": ""}
{"id": "2065166", "revid": "287204", "url": "https://it.wikipedia.org/wiki?curid=2065166", "title": "Champsaur (disambigua)", "text": ""}
{"id": "2065171", "revid": "24443", "url": "https://it.wikipedia.org/wiki?curid=2065171", "title": "Gruppo del Champsaur", "text": ""}
{"id": "2065173", "revid": "287204", "url": "https://it.wikipedia.org/wiki?curid=2065173", "title": "Palazzo di Rundale", "text": ""}
{"id": "2065174", "revid": "27723", "url": "https://it.wikipedia.org/wiki?curid=2065174", "title": "Palazzo Rundale", "text": ""}
{"id": "2065175", "revid": "666668", "url": "https://it.wikipedia.org/wiki?curid=2065175", "title": "Novi Grad", "text": "Novi Grad (in cirillico serbo \"\u041d\u043e\u0432\u0438 \u0413\u0440\u0430\u0434\"), fino al 1992 Bosanski Novi, spesso ricordata in letteratura semplicemente come Novi) \u00e8 una citt\u00e0 e municipalit\u00e0 della Bosnia ed Erzegovina situata nel nord della Repubblica Serba con 28.799 abitanti al censimento 2013. \nGeografia.\nSorge sulla riva destra del fiume Unna, di fronte alla citt\u00e0 croata di Dvor.\nStoria.\nVenne menzionata la prima volta nel 1280 come \"Castrum Novum\". Sotto il lungo dominio dell'Impero Ottomano venne semplicemente chiamata \"Novi\". Divenuto \"Bosanski Novi\" nel 1895, sotto il dominio austriaco.\nAmministrazione.\nGemellaggi.\nLa citt\u00e0 \u00e8 gemellata con i seguenti comuni:"}
{"id": "2065178", "revid": "287204", "url": "https://it.wikipedia.org/wiki?curid=2065178", "title": "Siauliai", "text": ""}
{"id": "2065181", "revid": "3115", "url": "https://it.wikipedia.org/wiki?curid=2065181", "title": "Konstanty Budkiewicz", "text": "Biografia.\nNato in Kr\u0101slava, un territorio al confine fra Lettonia, Bielorussia e Lituania, frequent\u00f2 il seminario cattolico di San Pietroburgo e fu ordinato sacerdote nel 1893. Esercit\u00f2 dapprima il ministero a Pskov; nel 1896 fu insegnante di religione al ginnasio di Vicebsk e nel 1905 fu nominato parroco di Santa Caterina a San Pietroburgo. Nel 1908 fu nominato decano e nel 1918 vicario generale del vescovo di San Pietroburgo Jan Cieplak.\nSvolse anche un'intensa attivit\u00e0 organizzativa in ambito religioso e, principalmente durante la prima guerra mondiale, anche sociale, soprattutto a favore dei polacchi. Dopo la Rivoluzione d'ottobre si oppose alle attivit\u00e0 antireligiose del governo bolscevico, attivandosi per esempio per la liberazione del metropolita Eduard Baron von der Ropp arrestato dalle autorit\u00e0 sovietiche, e fondando un movimento \"Democratico cristiano\".\nNel 1922, in seguito alla chiusura degli istituti religiosi, organizz\u00f2 seminari clandestini per la preparazione dei sacerdoti. Il 13 marzo 1923 fu arrestato assieme a numerosi sacerdoti cattolici, accusato di attivit\u00e0 controrivoluzionaria per aver disubbidito alle delibere dello stato contro l'istruzione religiosa, condannato a morte nonostante le proteste della comunit\u00e0 civile internazionale, e fucilato alla Lubjanka la notte di Pasqua tra il 31 marzo e il 1\u00ba aprile 1923.\nIl poemetto della I\u0142\u0142akowicz\u00f3wna.\nIl processo e l'uccisione di Konstanty Budkiewicz ispirarono la poetessa polacca Kazimiera I\u0142\u0142akowicz\u00f3wna la quale dedic\u00f2 alla vicenda un commosso poemetto in versi: \"Opowie\u015b\u0107 o moskiewskim m\u0119cze\u0144stwie\". L'opera, composta nel 1927, venne tradotta in italiano da Maria Bersano Begey con il titolo \"Storia del Martire di Mosca\"."}
{"id": "2065187", "revid": "228587", "url": "https://it.wikipedia.org/wiki?curid=2065187", "title": "Elena Pavlovna Romanova", "text": "La Granduchessa contribu\u00ec a finanziare, con 170.000 franchi oro, l'organizzazione assistenziale in Crimea (negli anni 1854-1856); furono 250 le nobili volontarie, da lei scelte e preparate per l'assistenza negli ospedali di San Pietroburgo, che partirono per la Crimea.\nFamiglia d'origine.\nElena Pavlovna era la quarta figlia dello zar Paolo I (1754\u20131801) e della zarina \"Marija F\u00ebdorovna\" nata Sofia Dorotea di W\u00fcrttemberg (1759\u20131828), era sorella dei futuri zar Alessandro I e Nicola I di Russia.\nLa nascita di una seconda figlia fu una felice notizia per suo padre. Si diceva che la granduchessa Elena fosse molto bella, tanto che la nonna, l'imperatrice Caterina II di Russia la soprannomin\u00f2 \"Elena di Troia\". La stessa nonna paterna supervision\u00f2 anche l'educazione di Elena che, come tutte le altre principesse della sua epoca, impar\u00f2 le lingue straniere, l'arte, la letteratura e la musica.\nTra tutti i suoi fratelli, tre maggiori e sei minori, Elena fu molto legata alla sorella maggiore Aleksandra.\nMatrimonio.\nSe i maschi reali sono passati alla storia per le loro decisioni politiche e militari, le donne hanno avuto un ruolo decisivo a unire attraverso il sangue e il matrimonio tutte le famiglie reali europee. La madre di Elena, Sofia Dorotea di W\u00fcrttemberg (ormai conosciuta come Maria F\u00ebdorovna dopo il suo battesimo nella fede ortodossa), fu un'ottima sensale per le figlie.\nVerso la fine dell'anno 1790 Elena fu promessa in sposa al principe ereditario Federico Ludovico di Meclemburgo-Schwerin (1778-1819), figlio del granduca Federico Francesco I di Meclemburgo-Schwerin (1756-1837) e della granduchessa Luisa di Sassonia-Gotha-Altenburg (1756-1808).\nIl matrimonio si celebr\u00f2 nel palazzo di Gat\u010dina il 23 ottobre del 1799.\nElena si trasfer\u00ec con il marito nella citt\u00e0 di Schwerin, dove entr\u00f2 a far parte della corte, molto diversa da quella opulenta di San Pietroburgo. A parte gli sforzi per adattarsi al suo nuovo ambiente, Elena ebbe una vita matrimoniale felice, che venne presto allietata ulteriormente dalla nascita di due figli:\nL'anno 1801 fu particolarmente duro per Elena, la quale perdette nel giro di pochi giorni due dei suoi famigliari. Il 16 marzo moriva di parto a Vienna l'amatissima sorella Aleksandra e, otto giorni dopo, a San Pietroburgo veniva assassinato il padre Paolo I.\nNel settembre del 1803 Elena si ammal\u00f2 improvvisamente e poco tempo dopo, il 24 dello stesso mese, mor\u00ec. Venne inumata nel \"Mausoleo Elena Pavlovna\" di Ludwigslust, chiamato cos\u00ec in sua memoria. Molti membri della dinastia Meclemburgo-Schwerin vi sono sepolti, compresa la seconda moglie di suo marito."}
{"id": "2065190", "revid": "287204", "url": "https://it.wikipedia.org/wiki?curid=2065190", "title": "Sigvard Lofgren", "text": ""}
{"id": "2065196", "revid": "24443", "url": "https://it.wikipedia.org/wiki?curid=2065196", "title": "Massiccio dell'Embrunais", "text": "Il Massiccio dell'Embrunais \u00e8 un gruppo montuoso francese delle Alpi del Delfinato.\nSi trova nel dipartimento delle Alte Alpi e prende il nome dall'Embrunais, regione intorno alla citt\u00e0 di Embrun.\nDefinizione.\nLa SOIUSA definisce il Massiccio dell'Embrunais come una sottosezione alpina e vi attribuisce la seguente classificazione:\nAltre definizioni lo vedono come parte del Massiccio des \u00c9crins.\nDelimitazione.\nConfina:\nRuotando in senso orario i limiti geografici sono: Pas de la Cavale, torrente \"Fournel\", fiume Durance, torrente R\u00e9allon, Col de Charges, torrente \"Drac Noir\", torrente \"Drac Blanc\", Pas de la Cavale.\nSuddivisione.\nSi suddivide in un supergruppo, tre gruppi e tre sottogruppi:\nVette.\nLe montagne principali del gruppo sono:"}
{"id": "2065197", "revid": "92723", "url": "https://it.wikipedia.org/wiki?curid=2065197", "title": "Thiago Arancam", "text": "Biografia e carriera.\nInizia i suoi studi musicali a San Paolo nel 1998 presso la \"Scuola Comunale di Musica\", e poi presso l'Universit\u00e0 di Musica \"Ant\u00f4nio Carlos Gomes\", dove si laurea in \"Canto Erudito\" nel 2003. \nPartecipa al V Concorso internazionale di canto Bidu Say\u00e3o nel 2004, vincendo il Premio Rivelazione e una borsa di studio della fondazione VITAE che gli permette di dedicarsi completamente allo studio del canto.\nSubito dopo viene invitato a frequentare il Corso di Perfezionamento per cantanti lirici presso l'Accademia del Teatro alla Scala di Milano diretta da Leyla Gencer, diventando il primo brasiliano ad accedervi e dove incontra, come insegnante di tecnica vocale, Vincenzo Manno.\nArancam debutta in concerto lirico al Teatro alla Scala il 27 febbraio 2005. Da allora partecipa ad alcune produzioni d'opera per il teatro milanese in ruoli di fianco: \"Ariadne auf Naxos\" (un ufficiale) e \"Salom\u00e8\" (secondo nazareno) di Richard Strauss, \"Lady Macbeth del Distretto di Mcensk\" di Dmitrij Dmitrievi\u010d \u0160ostakovi\u010d (primo capomastro).\nNel 2007 canta in una tourn\u00e9e con l'Orchestra Sinfonica del Friuli-Venezia Giulia, dal tema Zarzuela e canzoni classiche spagnole, e il 27 giugno dello stesso anno si diploma in Canto Lirico presso l'Accademia del Teatro alla Scala.\nIn dicembre debutta nel ruolo di Roberto nelle \"Villi\" di Puccini, che interpreta al Teatro Coccia di Novara e al Teatro Sociale di Mantova.\nNel 2008 partecipa ad una tourn\u00e9e di concerti negli Emirati Arabi Uniti con l'orchestra dell'Accademia del Teatro alla Scala e canta a Brasilia in due concerti, con l'Orchestra Sinfonica di Brasilia diretto da Silvio Barbato.\nPartecipa alla competizione internazionale Operalia 2008 (edizione svolta in Quebec), dove la giuria presieduta da Pl\u00e1cido Domingo, gli assegna il Primo Premio Zarzuela \"Don Pl\u00e1cido Domingo\", il Premio Audience del pubblico in sala e il Secondo Premio Opera.\nScelto da Pl\u00e1cido Domingo, l'8 novembre 2008 ha debuttato al Washington National Opera come Don Jos\u00e9 nella \"Carmen\" di Georges Bizet, al fianco del mezzosoprano Denyce Graves, con la direzione di Julius Rudel.\nNel 2009 si \u00e8 esibito nel ruolo di Cavaradossi nella \"Tosca\" che \u00e8 andata in scena dal 1\u00ba gennaio all'Oper Frankfurt; ha poi interpretato il Conte Maurizio nell'\"Adriana Lecouvreur\" al Teatro Regio di Torino, Radam\u00e8s nell\"'Aida\" al festival Soir\u00e9es Lyriques de Sanxay, e ha ripreso il ruolo di Don Jos\u00e8 (\"Carmen\") in due concerti in Malaysia, concludendo la stagione con \"Madama Butterfly\" a Valencia, sotto la bacchetta di Lorin Maazel.\nIl 2010 \u00e8 iniziato col debutto in \"Nabucco\" nel ruolo di Ismaele al Teatro Massimo di Palermo e in \"Cavalleria rusticana\", nel ruolo di Turiddu, al Teatro Mikhailovsky di San Pietroburgo, mentre il 2011 lo vede approdare al prestigioso Bolshoi ancora con la \"Carmen\", al Deutsche Oper Berlin e dopo le prime esibizioni ad inizio carriera di nuovo in Italia alle Terme di Caracalla e poi nel natio Brasile a Rio de Janeiro, sempre con la \"Tosca\".\nNel 2012 aggiunge al suo repertorio \"Des Grieux\" in Manon Lescaut debuttando con l'Opera Company of Philadelphia e porta il suo Cavaradossi per la prima volta al teatro dell'Opera reale svedese di Stoccolma.\nNel 2018 interpreta il Fantasma dell'Opera nel musical di Andrew Lloyd Webber \"The Phantom of the Opera\" in scena in Brasile"}
{"id": "2065200", "revid": "28057", "url": "https://it.wikipedia.org/wiki?curid=2065200", "title": "Via Alessandrina", "text": "Via Alessandrina \u00e8 una strada urbana di Roma, sita all'estremit\u00e0 meridionale del rione Monti, adiacente ai resti dei Fori Imperiali.\nEssa costituiva originariamente il principale asse viario del quartiere Alessandrino, realizzato nella seconda met\u00e0 del XVI secolo dal cardinale Michele Bonelli, nipote di papa Pio V nato presso Alessandria in Piemonte, dal che il nome del quartiere e della via. Tracciata attorno al 1570, la via era lunga 400 metri e collegava l'area urbanizzata del Foro di Traiano con la basilica di Massenzio.\nIl quartiere Alessandrino fu completamente demolito negli anni '30 del Novecento per l'apertura di \"via dell'Impero\", l'odierna via dei Fori Imperiali: via Alessandrina ne \u00e8 l'unica testimone superstite e, bench\u00e9 ormai decontestualizzata, costituisce tuttora una passerella pedonale che consente un suggestivo punto di vista sui resti archeologici.\nIl medioevo.\nLa zona dei Fori non fu mai completamente abbandonata, anche nei secoli della decadenza, in parte demolendo, ma anche ricostruendo e riutilizzando, strutture dei fabbricati antichi e in parte trasformando in terreno agricolo quello che era un tempo il centro della Roma imperiale.\nGli scavi nell'area dei Fori in corso dal 1998 hanno infatti evidenziato gli strati di crollo o di abbandono databili tra il VI e il VII secolo e resti di case aristocratiche databili al IX e X secolo nel Foro di Nerva, tra le pochissime tracce di edilizia di et\u00e0 carolingia note in Roma. La zona comunque - pianeggiante e posta ai piedi dei colli Quirinale, Viminale e Oppio - con la messa fuori uso del sistema fognante romano era tornata paludosa, tanto da essere denominata popolarmente \"li Pantani\".\nLa nascita del quartiere.\nLa prima sistemazione urbanistica moderna della zona tra il Foro di Nerva e la Colonna Traiana avvenne attorno al 1570 per opera del cardinale Michele Bonelli. Questi provvide a bonificare l'area e a renderla edificabile, tracciandovi la via detta, dal suo appellativo, \"Alessandrina\". La strada tagliava l'antico \"Argiletum\" raggiungendo il Tempio della Pace (al di l\u00e0 dell'odierna via Cavour).\nLe piccole strade strette del quartiere (via Cremona ne era il limite verso il Campidoglio; c'erano poi via Bonella, via del Priorato, via dei Carbonari, piazza delle Chiavi d'Oro) costituivano la maglia del tessuto edilizio che era cresciuto, continuo, fra le pendici del Campidoglio, il muro della Suburra e il Foro romano. Vi sorgevano case modeste, ma anche edifici di rilievo, come il palazzetto detto di Sisto IV (che per\u00f2 era, forse, il palazzo dei Ghislieri), il Conservatorio di Santa Eufemia, nato come convento delle \"Sperse di Sant'Eufemia\" accanto a una chiesa di Sant'Urbano, il palazzetto di Flaminio Ponzio. I pianterreni erano occupati da piccoli commerci e botteghe artigiane e lungo la via Alessandrina si contavano nel 1855 ben quattro osterie, una delle quali sistemata tra i resti del Tempio di Minerva, \"alle Colonnacce\".\nLa demolizione novecentesca.\nIl quartiere aveva dunque vita, storia, memorie anche di rilievo. Insisteva per\u00f2 su di un'area che, per la sua ricchezza di straordinari giacimenti archeologici, fin dall'unit\u00e0 d'Italia era stata al centro di quella che Antonio Cederna chiam\u00f2 \u00ab\"l'eterna fissazione sventratoria che si afferma subito dopo l'Unit\u00e0\"\u00bb e che la nuova Italia positivista condivideva del resto con altre capitali e grandi citt\u00e0 europee.\nGi\u00e0 il primo piano regolatore di Roma capitale, del 1873, prevedeva l'allargamento di via Cremona (la parallela di via Alessandrina sotto il Campidoglio, che insisteva sul Foro di Cesare) in direzione di via Cavour e la costruzione di un viadotto che, prolungando la stessa via Cavour (costruita appunto in quegli anni), attraversasse il Foro romano in sopraelevata, verso la Bocca della Verit\u00e0 e Trastevere. Tuttavia la costruzione dell'enorme massa del Vittoriano - avvenuta tra il 1900 e il 1911 al di fuori di ogni piano, come accadde per decenni a Roma - spost\u00f2 il fuoco dell'attenzione urbanistica dai Fori a Piazza Venezia.\nCominci\u00f2 allora ad apparire indispensabile realizzare un tracciato viario rettilineo che mettesse in comunicazione il nuovo nucleo monumentale moderno con quello antico, individuato nel Colosseo. Le prime demolizioni - finalizzate appunto alla costruzione del Vittoriano - erano avvenute nel primo decennio del Novecento tra Piazza Venezia e il fianco nord del Campidoglio, polverizzando fra l'altro quasi completamente il complesso medievale del convento dell'Ara Coeli e la Torre di Paolo III sul Campidoglio.\nProseguendo in questa logica, che mischiava ambizioni funzionali (per snellire il traffico si ipotizz\u00f2 perfino la costruzione di una galleria tramviaria sotto il Campidoglio) ed esaltazione retorica delle memorie di Roma imperiale, nel 1926 venne deliberata una variante al piano regolatore che prevedeva la completa demolizione di quanto era stato costruito nei secoli sopra i Fori tra piazza Venezia e via Cavour, come affermato da Mussolini nel 1925: \u00ab\"I monumenti millenari devono giganteggiare nella necessaria solitudine\"\u00bb.\nLo sventramento fu cos\u00ec approvato nel 1931 e realizzato in un solo anno, interessando tutto lo spazio tra piazza Venezia e il Colosseo, dove, per costruire i 900 metri di quella che sar\u00e0 poi chiamata la \"Via dell'Impero\", furono rimossi 300.000 metri cubi di terra e calcestruzzi romani (sversati qualche chilometro pi\u00f9 in l\u00e0 a colmare \u00ab\"le bassure gi\u00e0 malariche della via Ostiense\"\u00bb), . Alla fine dell'operazione che erano allora sperdute in mezzo alla campagna.\nL'ultimo blocco di case fu demolito nel 1933; i lavori di abbattimento furono ritardati dalle vicende legali conseguenti al ritrovamento di un ingente quantitativo di monete e di gioielli, il cosiddetto tesoro di via Alessandrina, rinvenuto il 22 febbraio di quell'anno in un muro di un appartamento al civico 101 della strada e appartenuto a Francesco Martinetti, un noto antiquario deceduto circa quarant'anni prima.\nStoria contemporanea.\nDopo gli interventi urbanistici del ventennio, la via sopravviveva dunque come si presenta attualmente: trasversale a via dei Fori Imperiali e isolata dal suo contesto originario. Fu chiusa al passaggio nel 1999, in attesa di scavi archeologici che per\u00f2 non ebbero mai luogo, e riaperta 14 anni dopo, il 28 ottobre 2013.\nLa via \u00e8 stata effettivamente interessata da scavi tra il marzo 2018 e il dicembre 2020: ne \u00e8 stato smantellato il tratto iniziale, di circa 50 metri, per permettere il ricongiungimento delle due aree del foro di Traiano rimaste isolate a seguito delle indagini archeologiche del 1998-2000. Nel corso degli scavi sono emersi resti di sculture antiche: dapprima un volto di divinit\u00e0 identificata con Dioniso, quindi un busto probabilmente appartenente alle circa 70 statue di guerrieri daci che decoravano l'attico del foro di Traiano, infine un ritratto colossale di Augusto, che sono stati tutti collocati nel vicino Museo dei Fori Imperiali nei Mercati di Traiano.\nI lavori si sono conclusi l'11 dicembre 2020."}
{"id": "2065203", "revid": "729019", "url": "https://it.wikipedia.org/wiki?curid=2065203", "title": "Tolla (Estonia)", "text": "Tolla \u00e8 un comune della contea di Raplamaa, in Estonia. La sua popolazione risultava pari, nel 2001, a 94 abitanti."}
{"id": "2065204", "revid": "1494169", "url": "https://it.wikipedia.org/wiki?curid=2065204", "title": "Embrunais", "text": ""}
{"id": "2065207", "revid": "281901", "url": "https://it.wikipedia.org/wiki?curid=2065207", "title": "Lesueurigobius suerii", "text": "Il ghiozzo blu (Lesueurigobius suerii) \u00e8 un pesce marino della Famiglia Gobiidae.\nDistribuzione e habitat.\nVive nel mar Mediterraneo occidentale e nell'Oceano Atlantico orientale (Marocco e Canarie).\nAl contrario degli altri gobidi mediterranei che sono prevalentemente costieri questa specie frequenta fondali fangosi attorno ai 100 m di profondit\u00e0.\nDescrizione.\nPu\u00f2 essere facilmente riconosciuto dagli altri gobidi mediterranei in base ad alcuni caratteri:\nMisura al massimo 6\u00a0cm.\nBiologia.\nIgnota"}
{"id": "2065209", "revid": "47767", "url": "https://it.wikipedia.org/wiki?curid=2065209", "title": "Hans Axel von Fersen (personaggio)", "text": ""}
{"id": "2065213", "revid": "281901", "url": "https://it.wikipedia.org/wiki?curid=2065213", "title": "Ghiozzo blu", "text": ""}
{"id": "2065214", "revid": "319096", "url": "https://it.wikipedia.org/wiki?curid=2065214", "title": "Abbronzato", "text": ""}
{"id": "2065215", "revid": "1442080", "url": "https://it.wikipedia.org/wiki?curid=2065215", "title": "Sander van Doorn", "text": "Biografia.\nIl primo grande riconoscimento della sua carriera \u00e8 stata la sua presenza fissa al Judgement Sunday in Ibiza e al The Gallery a Londra. Nel giugno del 2007 ha collaborato ad una delle puntate del programma di Eddie Halliwell su BBC Radio One. Le sue produzioni, sia quelle originali sia i remix, nel 2007-2008 sono state accolte molto bene nell'ambiente della musica elettronica e sono state supportate da pi\u00f9 di 50 radio in tutto il mondo. Sia, The Killers, Swedish House Mafia, Depeche Mode, sono solo alcuni tra gli artisti per cui ha prodotto numerosi remix. Ha anche collaborato con Robbie Williams.\nIl 3 marzo 2008 Sander ha pubblicato il suo primo album sull'etichetta Spinnin' Records. L'album, chiamato \"Supernaturalistic\", contiene 13 tracce molto varie tra loro. Nello stessso mese vince il premio come \"Best Breakthrough Dj\" (migliore dj emergente) agli \"International Dance Music Awards\" durante la Miami Winter Music Conference (superando artisti come Calvin Harris, Deadmau5 ed Axwell). La sua traccia \"Riff\" ottiene la nomination come miglior canzone della categoria \"Underground\".[1]\nSander \u00e8 stato protagonista di molti festival tra i quali \"Bal en Blanc\" a Montr\u00e9al, \"Beyond Wonderland\" di San Bernardino, \"Electric Zoo\" a New York e \"Transmission\" a Praga solo per nominarne alcuni. Ha ottenuto un grande successo il suo tour di un mese in Nord America, cominciato ad Aprile e conclusosi con l'ultimo \"Dusk Till Doorn: Show\" al \"The Guvernment\" di Toronto.\nCome nel 2009, tutte le tracce prodotte da Sander nel 2010, tra cui \"Renegade, Daisy, Reach Out, Hymn 2.0 e Daddyrock\" hanno raggiunto la cima della classifica di Beatport.\nIl 2011 \u00e8 stato un altro anno fondamentale per Sander. Infatti, oltre alla sua partecipazione a festival quali \"Energy, Mysteryland, EDC\" e la sua presenza costante in tutto il mondo al festival \"Sensation\", ha pubblicato le sue prime vere hit, ovvero \"Love is Darkness\" e \"Koko\".\nNel marzo del 2012 si \u00e8 esibito all\u2019\"Ultra\" di Miami, dove ha presentato il suo nuovo singolo \"Nothing Inside\" (Mayaeni/Justin Parker) in collaborazione con Mayaeni. La canzone ha raggiunto la cima di molte classifiche, tra cui quella di Beatport. Ad agosto \u00e8 stato annunciato che Sander van Doorn e altri famosi produttori di musica elettronica avrebbero collaborato per l'album di remix di Halo 4.\nNel gennaio del 2013 la Spinnin' Records ha pubblicato la sua nuova hit \"Joyenergizer\" che ha raggiunto la posizione #2 nella classifica principale di Beatport e la #1 nella \"DMC UK Buzz Chart\". Due mesi pi\u00f9 tardi esce \"TEN\" in collaborazione con Mark Knight e gli Underworld, che entra direttamente nella top ten della classifica di Beatport. La copertina \u00e8 opera di MM (Maxim dei The Prodigy).\nTornato a Miami per suonare all'Ultra Music Festival, viene pubblicata, il 29 aprile, \"Into The Light\", in collaborazione con i DubVision, e raggiunge la top 5 di Beaport in meno di una settimana.\nIl singolo \"Neon\" ha raggiunto direttamente la posizione #1 (Buzzchart) e #2 (HypeM's), mentre il 24 marzo 2014 viene pubblicata \"Guitar Track\", una collaborazione con i Firebeatz. Dopo \"Guitar Track\" produce \"Gold Skies\" (con Martin Garrix e DVBBS), famosissima hit a livello mondiale, rimanendo in 1\u00aa posizione su Beatport per settimane. Anche le successive produzione di Sander van Doorn ottengono ottimi risultati, come \"Get Enough\", \"THIS\" con Oliver Heldens, \"Rage\" con Firebeatz e Julian Jordan ed infine \"Phoenix\" con R3hab.\nIl DJ \u00e8 proprietario della Doorn Records, etichetta discografica affiancata dalla Spinnin' Records.\nIdentity.\nDal 2008 conduce il radioshow Identity ogni due settimane, nel suo show mixa tracce esclusive e lancia i suoi nuovi brani inoltre dall'episodio 31 ospita dei guest mix nell'ultima mezz'ora di trasmissione. I pezzi pi\u00f9 popolari dello show inoltre vengono raccolti in compilation non mixate.\nNote.\n^ [2] 25th Annual Dance Music Awards (2008).\n^ [3] http://electrojams.com/2012/08/22/sander-van-doorn-alvin-risk-koan-sound-others-to-appear-on-halo-4-remix-album/"}
{"id": "2065216", "revid": "439868", "url": "https://it.wikipedia.org/wiki?curid=2065216", "title": "Juventutem", "text": "La F\u0153deratio Internationalis Juventutem (abbreviato in Juventutem, acronimo, FIJ) \u00e8 un'associazione internazionale cattolica formata da giovani legati alla forma \"extraordinaria\" del rito romano, fondata ufficialmente il 24 maggio 2006 a Berna, in Svizzera, ma presente gi\u00e0 dal 2004.\nCaratteristiche.\nIl nome.\nIl termine \"Juventutem\" \u00e8 la forma accusativa della parola latina che significa \u201cgiovinezza\u201d: \u00e8 un riferimento alla \"preghiera ai piedi dell'altare\" del Messale Romano, ed indica, da un lato, uno stretto legame tra l'associazione e la forma extraordinaria del rito romano, dall'altro il fatto che l'associazione sia composta prevalentemente da giovani.\nIl simbolo.\nIl simbolo di \"Juventutem\" \u00e8 un ostensorio con un'ostia, circondato dalla scritta \"F\u0153deratio Internationalis Juventutem \" vergata in blu. L'ostensorio indica la fede dei membri dell'associazione nell'Eucaristia e il colore blu della scritta, il carattere mariano di \"Juventutem\", in quanto il blu \u00e8 considerato un colore legato alla Vergine Maria.\nAttivit\u00e0.\nGli aderenti alla \"F\u0153deratio Internationalis Juventutem\" svolgono attivit\u00e0 di tipo strettamente religioso ed altre di carattere pi\u00f9 sociale. Tra le prime, rientrano la partecipazione alla Santa Messa, possibilmente, nella forma extraordinaria del rito romano, la preghiera, lo studio del Catechismo e della sacra Scrittura, la partecipazione a pellegrinaggi, tra le seconde, ci sono attivit\u00e0 di volontariato e partecipazione a iniziative o conferenze di argomento religioso o sociale.\nIn particolare, \"Juventutem\" \u00e8 presente alle Giornate Mondiali della Giovent\u00f9 (GMG): in quella di Colonia del 2005 fece la sua prima apparizione per partecipare, poi, a quella del 2008 a Sydney.\nForma giuridica.\nGiuridicamente la FIJ \u00e8 un\"'associazione di laici\" creata in base al Codice di Diritto Canonico che agli articoli 215, 216, 298 e ss. ne regola lo Statuto e le norme. Il 17 gennaio 2008, il cardinale Dar\u00edo Castrill\u00f3n Hoyos, Presidente della Pontificia commissione \"Ecclesia Dei\", ha inviato una lettera ai membri di Juventutem come incoraggiamento e supporto per l'iniziativa.\nPur essendo un'associazione di laici, \u00e8 previsto che ogni \"cenacolo\" di \"Juventutem\" faccia riferimento ad un sacerdote che assume la qualit\u00e0 di \"cappellano\" e che cura l'aspetto spirituale. Il sacerdote deve essere, preferibilmente, scelto tra coloro che usano celebrare la messa secondo la forma extraordinaria del rito romano. I presbiteri appartenenti alla Fraternit\u00e0 Sacerdotale San Pietro sono tra i pi\u00f9 presenti nel ricopripre il ruolo di cappellano.\nDiffusione.\nLa \"F\u0153deratio Internationalis Juventutem\" ha sedi in diversi paesi del mondo. Attualmente, gruppi di aderenti, definiti ufficialmente \"cenacoli\", sono presenti in Australia, Bosnia ed Erzegovina, Cile, Colombia, Francia, Irlanda, Italia, Hong Kong, Kenya, Lituania, Paesi Bassi, Regno Unito, Repubblica Ceca, Russia, Spagna, Svizzera, Stati Uniti d'America e Ungheria."}
{"id": "2065217", "revid": "287204", "url": "https://it.wikipedia.org/wiki?curid=2065217", "title": "Ondal", "text": " \nOndal (o Andal) \u00e8 una suddivisione dell'India, classificata come \"census town\", di 19.504 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 36' 0 N e 87\u00b0 12' 0 E e ha un'altitudine di 75 .\nSociet\u00e0.\nEvoluzione demografica.\nAl censimento del 2001 la popolazione di Ondal assommava a 19.504 persone, delle quali 10.389 maschi e 9.115 femmine. I bambini di et\u00e0 inferiore o uguale ai sei anni assommavano a 2.055, dei quali 1.094 maschi e 961 femmine. Infine, coloro che erano in grado di saper almeno leggere e scrivere erano 14.645, dei quali 8.426 maschi e 6.219 femmine."}
{"id": "2065218", "revid": "729019", "url": "https://it.wikipedia.org/wiki?curid=2065218", "title": "Alu (Estonia)", "text": "Alu \u00e8 un borgo del comune di Rapla nella contea di Raplamaa, in Estonia. La sua popolazione risultava pari, nel 2001, a 950 abitanti.\n\u00c8 situato a circa 3 km dal capoluogo comunale.\n\u00c8 menzionato per la prima volta in un documento ufficiale nel 1241 come \"Alaf\u00e6\" nel censimento danese dell'epoca."}
{"id": "2065219", "revid": "281901", "url": "https://it.wikipedia.org/wiki?curid=2065219", "title": "Ghiozzetto blu", "text": ""}
{"id": "2065221", "revid": "281901", "url": "https://it.wikipedia.org/wiki?curid=2065221", "title": "Ghiozzo a grosse squame", "text": ""}
{"id": "2065223", "revid": "281901", "url": "https://it.wikipedia.org/wiki?curid=2065223", "title": "Ghiozzetto a grosse squame", "text": ""}
{"id": "2065225", "revid": "124961213", "url": "https://it.wikipedia.org/wiki?curid=2065225", "title": "Kain (Legacy of Kain)", "text": "Kain \u00e8 un personaggio immaginario della serie di videogiochi \"Legacy of Kain\". Venne creato da Denis Dyack della Silicon Knights, e introdotto per la prima volta in \"\", sia come protagonista che come antagonista, e appare in tutti i capitoli successivi della saga.\nIl creatore del personaggio di Kain, Denis Dyack, afferma di essersi ispirato al personaggio di William Munny, interpretato da Clint Eastwood nel film \"Gli spietati\".\nCaratteristiche.\nKain \u00e8 un nobiluomo assassinato che risorge come vampiro per vendicare la propria morte. Egli cerca inizialmente di reprimere la sua nuova natura, tentando invano di trovarvi un rimedio, per poi successivamente accettarla del tutto e sfruttarne i poteri per ottenere ci\u00f2 che vuole, sino a diventare addirittura il sovrano delle lande di Nosgoth, il continente immaginario nel quale si svolgono le vicende della saga.\nLa sua ambigua moralit\u00e0, n\u00e9 benevola n\u00e9 malvagia, \u00e8 la sua caratteristica principale, e gli conferisce il dualistico aspetto di eroe e tiranno, ruoli che sebbene si alternino in ciascun capitolo, non portano mai a classificare definitivamente Kain come l'uno o l'altro.\nIl carattere di Kain muta nel tempo: in \"Blood Omen\" Kain, un nobiluomo austero e orgoglioso, impara a convivere con la sua nuova natura di vampiro in favore della propria sopravvivenza. In \"Blood Omen 2\", in cui ha oltre quattrocento anni e diventa il punto di riferimento per la sua razza, Kain acquisisce la sprezzante spavalderia che caratterizzer\u00e0 poi il personaggio nei secoli a venire. In \"Defiance\" egli mette da parte il proprio ego, diviene pi\u00f9 saggio e conscio delle conseguenze delle proprie azioni.\nKain possiede le tipiche caratteristiche dei vampiri del folklore europeo: egli possiede forza e agilit\u00e0 innaturali, pu\u00f2 tramutarsi occasionalmente in un animale, o in fenomeni atmosferici come la nebbia, e pu\u00f2 talvolta controllare la mente delle persone. Ma nella maggior parte dei casi, Kain si avvale semplicemente delle sue abilit\u00e0 di milite, utilizzando varie armi.\nDiversamente dalla canonica prerogativa nella quale l'aspetto di un vampiro rimane immutato in eterno, l'aspetto di Kain si modifica nel corso del tempo: In \", Kain si presenta da umano come un uomo alto, dai capelli e gli occhi castani. Al momento della sua resurrezione come vampiro, la sua pelle diviene diafana e i suoi capelli diventano biancastri, mentre gli occhi diventano gialli ed emanano un riverbero rosso.\nIn \", ambientato quattrocento anni dopo, la pelle di Kain diviene ulteriormente bianca e le sue labbra livide, le sue mani sono composte da soltanto quattro dita munite di artigli, e gli occhi sono come coperti da miasmi azzurrognoli. Solo in \"Blood Omen 2\" si ha la possibilit\u00e0 di utilizzare gli artigli come arma di attacco per Kain.\nIn \", ambientato duemila anni dopo, la stempiatura di Kain si allunga, creando una sorta di calotte ossee simili a quelle di un rettile; la sua pelle diviene coriacea e di colore ocra, e ambo i suoi arti presentano solo tre artigli spessi al posto delle dita. La capigliatura \u00e8 pi\u00f9 lunga e opaca e gli occhi sono ambrati, screziati di sfumature giallastre.\nStoria.\nPrimi anni.\nKain nasce nella citt\u00e0 immaginaria di Cooraghen circa trent'anni prima della caduta dei Pilastri di Nosgoth (delle colonne infinite che fungono da sigillo contro una razza avversaria dei vampiri, degli alieni conosciuti come Hylden), nell'esatto istante in cui Ariel, una donna che era la Guardiana del Pilastro dell'Equilibrio viene uccisa da Mortanius, guardiano negromante del pilastro della morte. Della sua vita da umano molte cose sono ignote, a parte il fatto che verso i trentadue anni di et\u00e0 egli lascia la propria citt\u00e0 natale per mettersi in viaggio per Nosgoth, con lo scopo di esplorarne tutte le terre.\nUna notte, presso la citt\u00e0 di Ziegsturhl Kain, che era in cerca in una locanda per coricarsi, viene aggredito e ucciso da alcuni banditi. Kain si ritrova successivamente incatenato dentro una sorta di Inferi, dove un negromante ivi presente, Mortanius, gli offre di poter resuscitare e cos\u00ec vendicarsi. Kain, essendo un uomo molto orgoglioso, accetta la proposta senza pensarci su e ritorna in vita come un vampiro quattro giorni dopo. Si mette subito alla ricerca dei suoi assassini e una volta trovati li uccide; il suo scopo sembra ultimato, ma interviene Mortanius, che gli spiega di essere stato vittima di una cospirazione da parte di terzi ignoti, e suggerisce a Kain di dirigersi verso i Pilastri.\nAd attendere Kain nel suddetto luogo c'\u00e8 il fantasma della Guardiana Ariel, che gli spiega che la propria dipartita, insieme a quella di alcuni dei suoi compagni, i Guardiani dei Pilastri di Nosgoth, hanno portato il caos nel suddetto regno, e che l'unico modo per ripristinarlo \u00e8 quello di uccidere i Guardiani superstiti, corrotti dal caos scaturito, quindi Ariel chiede al vampiro di adempiere tale compito. Kain asseconda la richiesta della donna ed elimina per primo Nupraptor, l'amante di Ariel, per poi eliminare altri due Guardiani, Bane e Dejoule e aiutato dal vampiro Vorador, conosciuto poco tempo prima, riesce a far eliminare anche il guardiano Malek.\nKain si dirige dunque verso la citt\u00e0 assediata di Avernus, dove trova la \"Mietitrice d'Anime\" (\"Soul Reaver\"), una spada posseduta che diviene la sua arma principale nei secoli a venire ed elimina la Guardiana Azimuth; si dirige alla volta della citt\u00e0 di Willendorf e aiuta il suo sovrano, il Re Ottmar, in difficolt\u00e0 per la perdita della figlia e l'avanzare del esercito di un re corrotto che governa sotto il nome di \"Nemesi\", e organizzano un'armata per sconfiggerlo. Ma la battaglia volge a favore di Nemesi e Kain decide di sfruttare la \"Tessitrice del Tempo\", una sorta di macchina del tempo appartenente a uno dei Guardiani, Moebius, che si offre in apparenza di aiutare il vampiro, affinch\u00e9 egli possa tornare indietro del tempo e sconfiggere il re malvagio.\nKain torna dunque indietro nel tempo, uccide Nemesi che era allora conosciuto come \"William il Giusto\", vent'anni prima della sua avanzata contro Re Ottmar, creando cos\u00ec il primo paradosso temporale della storia di Nosgoth, e ritorna alla sua epoca; essendo per\u00f2 il re a quei tempi ancora un onesto sovrano, la sua dipartita causa l'ira del genere umano contro la razza dei vampiri, scatenando una vera e propria inquisizione plurisecolare ai danni di questi ultimi, nella quale perisce anche Vorador. Kain, ora l'unico vampiro rimasto, si lancia alla ricerca del Guardiano traditore e lo uccide, per poi tornare da Mortanius, che ha appena ucciso il Guardiano Anacrothe. Kain comprende che il vero artefice del suo omicidio era proprio Mortanius e lo uccide, ottenendo tutti gli elementi per ripristinare i Pilastri. Tuttavia ne manca soltanto uno: Kain stesso, in quanto egli \u00e8 il diretto successore di Ariel, dipartita prima della corruzione del Cerchio dei Guardiani; ma essendo Kain corrotto per la sua natura di vampiro, la sua morte \u00e8 sola cosa che avrebbe purificato Nosgoth.\nKain \u00e8 portato quindi ad affrontare due scelte, ovvero se uccidere se stesso e ripristinare la terra di Nosgoth, oppure se vivere e perpetuare la propria specie, condannando per\u00f2 allo sfacelo della suddetta terra. Kain, che ha ormai abbracciato la sua natura di vampiro, si rifiuta di dare la propria vita per quella di Nosgoth, e decide di dominarla nel caos insieme ai suoi simili.\nDue secoli dopo il crollo dei Pilastri di Nosgoth, Kain al comando di un'armata di vampiri, ingaggia insieme a Vorador, resuscitato da poco, una guerra vendicativa contro le armate degli umani. Tra i ranghi di queste armate ci sono i guerrieri Sarafan, sacerdoti ammazza-vampiri guidati da una creatura, conosciuta come il \"Signore dei Sarafan\". La battaglia termina con la sconfitta di Kain, che perde la Mietitrice d'Anime e finisce in una sorta di coma definito \"sonno letargico\", che dura circa duecento anni.\nQuando si risveglia, Kain viene accolto da Umah, una vampira subordinata di Vorador, che si \u00e8 occupata di lui nel corso dei suoi due secoli di assenza, e spiega che il quell'epoca la situazione \u00e8 ritornata come ai tempi antecedenti la dipartita di William il Giusto, in cui la caccia ai vampiri, diretta a ritmo serrato dai Sarafan, \u00e8 al suo apice. Inoltre, alcuni vampiri, come Umah, si sono coalizzati in gruppi di resistenza, mentre altri, tra i quali gli stessi luogotenenti di Kain al suo fianco durante la battaglia, hanno venduto i propri simili mettendosi al servizio dei Sarafan per avere salva la vita. Informato della situazione attuale, Kain decide di dare man forte ai Cabal, il gruppo di Umah, eliminare i suoi ex alleati corrotti e recuperare la Mietitrice.\nDurante la sua missione, Kain scopre che i Sarafan e la loro missione di epurazione del vampirismo sono in realt\u00e0 macchinazioni occulte ad opera degli Hylden, acerrimi nemici dei vampiri, che attraverso un congegno alimentato dal sangue di Janos Audron, il vampiro pi\u00f9 antico di Nosgoth, e un manufatto conosciuto come \"Pietra di Unione\", essi intendono sterminare definitivamente la loro nemesi. Kain riesce a neutralizzare il congegno, liberandone il suo prigioniero, e a recuperare la Pietra, ma Umah, perplessa per le conseguenze che potrebbero generare un nuovo ritorno di Kain al potere di Nosgoth, gli sottrae il manufatto e scappa, cercando di sconfiggere il Signore dei Sarafan da sola. Ma la vampira finisce presto assediata dai Sarafan, neutralizzati poco dopo da Kain, che sentitosi tradito da Umah la uccide.\nRaggiungendo con il manufatto una dimensione sconosciuta, Kain incontra infine il Signore dei Sarafan, che altro non \u00e8 che un Hylden, e dunque Kain affronta il suo avversario, armato della Mietitrice. Kain uccide la creatura e tornato in possesso della sua lama, prosegue con la sua missione per il dominio di Nosgoth.\nA circa un millennio di distanza dalla sua rivalsa sui Sarafan, Kain ha conquistato Nosgoth con l'ausilio della sua progenie vampirica, i suoi luogotenenti Raziel, Turel, Dumah, Rahab, Zephon e Melchiah. Con lo scorrere del tempo, il loro corpo e i loro poteri si evolvono di continuo, e Kain stabilisce che ogni cambiamento sarebbe stato sempre sperimentato prima da lui. Tuttavia Raziel, il suo primogenito, nonch\u00e9 il pi\u00f9 importante dei suoi luogotenenti, precede il suo signore con un nuovo cambiamento fisico, e si evolve per primo. Kain interpreta tale evento come un affronto al suo status di leader, strappa le ali (queste il dono della sua evoluzione) al vampiro, e ordina in seguito ai suoi subalterni di giustiziarlo, gettandolo nel vortice di una cascata (NB: le grandi quantit\u00e0 di acqua sono letali per i vampiri, nel universo di Legacy of Kain).\nPassa un numero imprecisato di secoli, le lande di Nosgoth sono ormai devastate, e minate da continui cataclismi. Tale degenerazione avviene anche sui restanti luogotenenti di Kain, che mutano a tal punto di non sembrare nemmeno pi\u00f9 vampiri, ma Kain stesso, sembra non subire nessun sostanziale cambiamento. Intanto un'entit\u00e0 conosciuta come \"L'Anziano Dio\" resuscita le spoglie di Raziel, e sfrutta la collera del vampiro per indirizzarlo a eliminare il loro comune nemico, Kain, e i suoi progenitori vampiri. Kain e Raziel si scontrano in due occasioni: nella prima presso il suo quartier generale, dove nel tentativo di colpire Raziel egli perde la Mietitrice d'Anime che va in frantumi, rivelando la sua vera natura eterea e fondendosi con Raziel, e in un secondo momento presso la stanza Tessitrice del Tempo, appartenuta al redivivo Guardiano Moebius, dove Kain, sconfitto dal suo ex subordinato manipola il marchingegno impostandolo in un'epoca precisa, apre un portale e lo attraversa, obbligando Raziel a seguirlo.\nLo scopo di Kain, che ha impostato la Tessitrice del Tempo in modo da condurlo nell'epoca in cui i Guardiani vennero assassinati da Vorador, \u00e8 quello di mostrare a Raziel alcuni punti salienti della storia di Nosgoth, e scovare le affermazioni menzognere impartitegli dal Anziano Dio.\nNel corso di tali viaggi nel tempo, Kain mostra a Raziel la vera natura dei sacerdoti Sarafan, dei quali Raziel stesso da umano faceva parte, i quali erano militi sanguinari e fanatici ben lungi dai santi uomini decantati dal mendace Anziano Dio, e dopo essere venuto in possesso della Mietitrice d'Anime (al tempo ancora sotto forma di una lama solida) ed eliminati questi, la presenza di ambo le Mietitrici, quelle eterea fusa al braccio di Raziel, e quella materiale, causano un paradosso temporale, che cerca di annullarsi eliminando Raziel. Kain a quel punto viene in suo soccorso, estraendo la Mietitrice materiale dal suo corpo, per poi andarsene e proseguire il suo viaggio in un'altra epoca.\nGiunto nella fortezza di Moebius quando ancora i Pilastri erano intatti, Kain cerca di tendere un agguato al Guardiano, che rivela che Raziel si trova avanti nel tempo di 500 anni, quindi Kain si incammina in cerca di un modo per tornare indietro nel tempo. Kain si reca verso i Pilastri dai quali raggiunge le rovine di una cittadella abitata dall'Antica Razza, gli antenati dei vampiri, e attraverso un varco temporale riesce a raggiungere l'epoca in cui si trova Raziel, che cerca di far risorgere Janos Audron.\nEssendo Janos Audron l'ultimo rimasto dell'Antica Razza, egli pu\u00f2 cadere facilmente sotto il controllo degli Hylden, la storica razza avversaria dei vampiri, e permettere a tali creature di ritornare a Nosgoth. Kain, essendo conscio di tutto ci\u00f2 cerca di fermare Raziel, ma questi, accecato dalla rabbia, lo attacca e gli strappa il cuore, in realt\u00e0 appartenente a Janos Audron, e risveglia il vampiro il quale, come previsto, viene posseduto dagli Hylden e uccide Raziel.\nNonostante la perdita del cuore, Kain si risveglia e raggiunge la Cittadella dei Vampiri, dove trova e uccide Moebius, e scopre che l'Anziano Dio \u00e8 solo una creatura parassita che approfitta della fede di chi lo venera per nutrirsi delle loro anime. Aiutato dallo spirito di Raziel, che diviene l'anima della Mietitrice d'Anime, Kain combatte la creatura e la mette in fuga, ed avendo ora un'arma dallo spirito puro, inizia a contemplare l'idea di purificare Nosgoth.\nAltre opere.\nKain appare anche in una serie di fumetti dedicati alla sua saga, e come personaggio DLC acquistabile per il videogioco \"Lara Croft and the Guardian of Light\"."}
{"id": "2065232", "revid": "124690077", "url": "https://it.wikipedia.org/wiki?curid=2065232", "title": "I Barrittas", "text": "I Barrittas o, in certe emissioni discografiche, I Barritas, sono stati un gruppo musicale beat italiano formato nel 1962 a Oristano e attivo fino al 1971.\nStoria.\n1961-1963: origini e formazione.\nI Barrittas nacquero tra Oristano e Santa Giusta nel 1961 dapprima con il nome Gli Assi, poi I Visconti e quindi Aces, per arrivare alla fine del 1962 al nome I Barrittas, dal sardo \"barrita\", che vuol dire berretto, riferito al tipico copricapo del costume tradizionale sardo chiamato appunto \"berrita\". Il nome venne adottato quando entr\u00f2 nel gruppo l'ex fantasista di circo Benito Urgu, il cui soprannome era appunto barrita per il suo vecchio cappello di scena.\nIn questo periodo portarono per l'isola il loro concerto dai forti toni cabarettisti e teatrali, in cui alternavano brani dal suono e dal sapore americaneggiante come \"Gambale Twist\" o \"Whisky, Birra e Jonnikola\" a gag di vita paesana interpretate in costume.\n1964-1965: I Barritas e la Ariel.\nLa vittoria al concorso \"Arpa d'argento\" della citt\u00e0 di Ozieri li port\u00f2 a ottenere un contratto con la casa discografica Ariel di Gaetano Pulvirenti e nel 1964 debuttarono con il loro primo singolo, \"Gambale twist\", seguito dopo poche settimane dal secondo 7\", questa volta cantato in dialetto sardo e intitolato \"Ziu Paddori\". Il 7\" riportava in copertina la scritta \"sponsorizzato dalla Vernaccia Sardinian Gold, il miglior vino del mondo\".\nNel 1965, cosa inusuale e segno di grande fiducia dell'etichetta discografica, pubblicarono il loro primo album omonimo che racchiudeva le canzoni composte nei primi anni di carriera e poi una serie di singoli, alcuni in lingua sarda, di genere beat, brani originali country-western come \"Arizona\" o \"Gennargentu\" o dal sapore pi\u00f9 sentimentale come \"Filo di seta\", ma anche, come era abitudine all'epoca, cover di canzoni inglesi e americane tradotte in italiano, tra cui riscossero un certo successo \"Mi appartieni ancora\" (\"Go Now\" dei Moody Blues), \"Rhonda, aiuto\" (\"Help me Rhonda\" dei Beach Boys) e una versione di \"Sunshine of Your Love\" dei Cream (in italiano \"Ritorno da te\") con un arrangiamento rock vicino all'originale, registrata da Antonello Salis, Mariolino Paliano, Benito Urgu, Antonio e Giulio Albano e Giuseppe Miscali. Nel 1965 parteciparono poi al film \"Su e gi\u00f9\" di Mino Guerrini, scrivendone anche il tema musicale principale.\nNel frattempo si esibirono con successo in tutta Italia.\n1966-1967: I Barritas e la \"Messa beat\".\nNel 1966 vennero coinvolti dal maestro Marcello Giombini (che aveva gi\u00e0 collaborato in precedenza con loro, firmando la musica della canzone \"Su e gi\u00f9\", sul loro terzo singolo) nella realizzazione della prima \"Messa beat\" italiana, eseguita in prima assoluta nella cappella Borromini a Roma la sera del 27 aprile 1966 alla presenza di un foltissimo pubblico e dei mass media, compresa una troupe televisiva della Rai. Il disco, tratto dall'esibizione e inciso insieme ai The Bumpers e Angel and the Brains, diventer\u00e0 un album \"cult\", tuttora molto ricercato dai collezionisti. I loro brani dell'album furono anche riproposti nel singolo \"Gloria\" (Ariel, 1966). Le sonorit\u00e0 delle messe e delle registrazioni anticipavano cos\u00ec tematiche e sonorit\u00e0 mistiche tipiche della musica psichedelica che l'anno dopo divennero celebri in tutto il mondo con \"Messa in fa minore\" degli Electric Prunes.\nNel 1967 I Barrittas lasciarono la Ariel per firmare con la Bluebell Records e incidere il singolo \"Dusu amigusu\".\n1968-1971.\nNel 1969 I Barrittas realizzarono una nuova versione della \"messa beat\" che venne anche tradotta in inglese e pubblicata negli Stati Uniti dall'etichetta newyorkese Avantgarde Music, con la produzione di Clay Pitts.\nNegli anni successivi pubblicarono altre \"cover\" come \"Al ristorante\" (\"Sea Of Joy\" dei Blind Faith), dopodich\u00e9 si sciolsero nei primi anni settanta. Dalle loro ceneri nacquero i Salis &amp; Salis, che si inserirono nel progressive-folk italiano, mentre il cantante Benito Urgu intraprese la carriera di cabarettista.\nIl gruppo si \u00e8 riunito nell'ultima puntata de \"I migliori anni\" per cantare \"Gambale Twist\"."}
{"id": "2065233", "revid": "256896", "url": "https://it.wikipedia.org/wiki?curid=2065233", "title": "Lesueurigobius friesii", "text": "Il ghiozzo a grandi squame (Lesueurigobius friesii) \u00e8 un pesce di mare appartenente alla famiglia Gobiidae.\nDistribuzione e habitat.\n\u00c8 presente nel mar Mediterraneo occidentale e nell'Oceano Atlantico orientale tra la Mauritania e il Mar del Nord.\nVive su fondi fangosi tra 20 e 300 m di profondit\u00e0.\nDescrizione.\nMolto simile al congenere ghiozzo blu da cui si distingue per:\nLe dimensioni raggiungono i 10 cm.\nBiologia.\nSpesso si trova negli stessi ambienti degli scampi."}
{"id": "2065242", "revid": "109936858", "url": "https://it.wikipedia.org/wiki?curid=2065242", "title": "DES-X", "text": "In crittografia il DES-X (o anche DESX) \u00e8 una variante del cifrario a blocchi DES (Data Encryption Standard) proposta da Ronald Rivest nel 1984 e sviluppata per incrementarne la resistenza agli attacchi a forza bruta attraverso una tecnica chiamata \"key whitening\".\nMotivazione dello sviluppo.\nL'algoritmo DES originale fu presentato nel 1976 con una chiave grande 56 bit, che offriva quindi 256 combinazioni per la chiave segreta. All'epoca ci fu un acceso dibattito secondo cui una chiave cos\u00ec corta fu scelta perch\u00e9 la National Security Agency (NSA), l'agenzia per la sicurezza nazionale statunitense, fosse gi\u00e0 in possesso di elaboratori in grado di violare il DES con la forza bruta.\nRonald Rivest present\u00f2 perci\u00f2 il DES-X allo scopo di incrementare la dimensione della chiave del DES senza alterarne la struttura: il suo algoritmo fu inserito nella libreria crittografica BSAFE da RSA Security alla fine degli anni ottanta.\nModifiche rispetto al DES.\nIl DES-X differisce dal DES originale per due operazioni di XOR applicate al testo in chiaro prima e dopo l'esecuzione del DES: questa tecnica, denominata key whitening ed utilizzata anche in altri cifrari (ad esempio nel Twofish), serve ad incrementare la sicurezza dell'algoritmo senza appesantirne eccessivamente i calcoli.\nNel DES-X, per ogni operazione di XOR vengono utilizzati 64 bit della chiave:\nformula_1\nLegenda dei simboli utilizzati nella formula:\nRobustezza del DES-X.\nNonostante la dimensione della chiave venga incrementata a 184 bit (56 + 2 \u00d7 64), la sicurezza effettiva \u00e8 di soli formula_2\u2248 formula_3 bits , dove M \u00e8 il numero di coppie note di testo cifrato/testo in chiaro che l'attaccante pu\u00f2 ottenere, e formula_4 denota il logaritmo binario (a causa di ci\u00f2, alcune implementazioni stabiliscono K2 come una robusta funzione unidirezionale di K1 e K).\nIl DES-X incrementa anche la robustezza del DES contro la crittanalisi differenziale e la crittanalisi lineare, anche se il miglioramento \u00e8 molto meno importante che nel caso degli attacchi a forza bruta. \u00c8 stato stimato che la crittanalisi differenziale richiede circa 261 testi in chiaro scelti (contro 247 necessari per il DES), mentre la crittanalisi lineare richiede 260 testi in chiaro scelti (contro 243 richiesti per il DES). \u00c8 doveroso segnalare che con 264 testi in chiaro (noti o scelti non fa differenza in questo caso) il DES (o comunque qualsiasi altro cifrario a blocchi con un blocco dati di 64 bit) \u00e8 totalmente violato utilizzando un semplice attacco di tipo codebook."}
{"id": "2065243", "revid": "15756", "url": "https://it.wikipedia.org/wiki?curid=2065243", "title": "The Adventures of Doctor McNinja", "text": "The Adventures of Doctor McNinja (\"Le Avventure del Dottor McNinja\") \u00e8 un fumetto web scritto e disegnato da Chris Hastings e inchiostrato da Kent Archer. Narra in chiave comica le avventure surreali del Dottor McNinja (che, come lo descrive lo stesso Hastings, \u00e8 \"un dottore che \u00e8 anche un ninja\"). La serie, divisa in puntate da 20-60 pagine e aggiornata con tre pagine nuove a settimana, \u00e8 iniziata nel 2004 ed \u00e8 diventata subito molto popolare, tanto da vincere diversi premi del mondo dei webcomic.\nLo stile grafico tende a essere realistico nello stile dei fumetti polizieschi o supereroistici. Questo contrasta coi contenuti spesso assurdi della trama, generando un effetto comico; mentre in parte il fumetto parodia vari generi di film - d'azione, dell'orrore, di fantascienza - e di fumetti - polizieschi o di supereroi - nonch\u00e9 alcuni aspetti della societ\u00e0 americana, la maggior parte dell'umorismo scaturisce da situazioni paradossali, esagerate e surreali.\nStoria editoriale.\nLa serie \u00e8 stata raccolta in volumi antologici, \"The Adventures Of Dr. McNinja.\"\nPersonaggi.\nIl Dottor McNinja \u00e8 il protagonista del fumetto. Viene da una famiglia irlandese, i McNinja, con un'antica tradizione di arti marziali. Nonostante sia un ninja molto abile e potente, ha deciso di seguire il suo sogno di diventare un medico, e questo provoca conflitti non solo fra lui e la sua famiglia (in primis suo padre, Dan McNinja) ma anche fra la sua parte ninja (che vuole uccidere le persone) e la sua parte medico (che vuole curarle). Ha un piccolo studio medico a Cumberland. \u00c8 un grande fan di Batman, tanto da sfiorare quasi l'ossessione. Usa spesso le sue abilit\u00e0 ninja e mediche per proteggere se stesso e la citt\u00e0 da una schiera di improbabili e letali nemici.\nGordito DelGado \u00e8 un ragazzino messicano di 10 anni che si \u00e8 fatto crescere folti baffi con la sola forza di volont\u00e0 in seguito all'omicidio di suo padre. \u00c8 un tiratore infallibile, e usa sempre le pistole di suo padre. \u00c8 diventato l'assistente del Dottor McNinja dopo che questi aveva aiutato suo zio, un bandito messicano cavalcatore di Velociraptor, a sconfiggere un suo nemico.\nJudy \u00e8 una femmina di Gorilla. Lavora come segretaria del Dottor McNinja, ma non esita ad aiutare il dottore anche nelle missioni pi\u00f9 rischiose, grazie alla sua grande forza. \u00c8 molto intelligente e parla il linguaggio dei segni, che il dottore non capisce.\nYoshi (il cui nome deriva dall'omonimo personaggio di Mario), \u00e8 un vorace Velociraptor ammaestrato, che per\u00f2 accetta di farsi cavalcare solo da Gordito. Spesso litiga con Judy.\nIl Clone di Benjamin Franklin \u00e8 esattamente quello che il suo nome suggerisce. Geniale quanto il Franklin originale, ma molto pi\u00f9 aggressivo e sboccato, \u00e8 stato il mentore del Dottor McNinja quando questi studiava medicina, e lo ha aiutato nelle sue avventure pi\u00f9 recenti, rimanendo per\u00f2 ucciso da Dracula."}
{"id": "2065249", "revid": "1782831", "url": "https://it.wikipedia.org/wiki?curid=2065249", "title": "I figli dei Flintstones", "text": "I figli dei Flintstones (\"The Flintstones Comedy Hour\") \u00e8 una serie animata prodotta da Hanna-Barbera e basata sui personaggi degli \"Antenati\"."}
{"id": "2065250", "revid": "729019", "url": "https://it.wikipedia.org/wiki?curid=2065250", "title": "Luke McLean", "text": "Biografia.\nNato nel Queensland da madre di origine italiana (i cui genitori, emigrati, dovettero abbandonare la cittadinanza al fine di poter acquistare dei terreni in Australia), McLean ebbe le sue prime esperienze internazionali con l'Under-19 australiana; nel 2007, tesserato con il , squadra dell'allora Australian Rugby Championship, era in procinto di entrare nelle giovanili del Western Force, ma decise per un posto in prima squadra in Italia quando gli fu fatto notare che, per diritti di ascendenza, aveva diritto di giocare come italiano anche in Nazionale.\n\"Utility back\" capace di giocare ala, estremo e, talora, apertura, nel campionato 2007-08 McLean esord\u00ec nel , squadra con cui si laure\u00f2 alla sua prima stagione campione d'Italia; nell'estate 2008 il commissario tecnico della Nazionale italiana Nick Mallett lo convoc\u00f2 per il \"tour\" nell'emisfero australe, e lo schier\u00f2 per la prima volta in occasione del \"test match\" contro il a Citt\u00e0 del Capo, perso 0-26; lo conferm\u00f2 nella vittoria di C\u00f3rdoba 13-12 contro l' e da allora fu schierato regolarmente sia nei \"test\" stagionali sia nel Sei Nazioni (esordio nel torneo a Twickenham contro l').\nDall'estate 2009 al 2014, a seguito della rinuncia del Calvisano al Super 10, McLean ha milit\u00f2 nel vincendo il suo secondo scudetto e disputando la Celtic League. Nel biennio 2014-15 fu ingaggiato dai in Premiership per una stagione, salvo poi fare ritorno al Benetton in Pro12 fino al 2017, superando le 100 presenze con il club veneto.\nDal 2017 al 2019 fu al , club con cui vinse la RFU Championship dopo la retrocessione del 2018. Al termine della stagione sportiva, McLean si ritir\u00f2 dall'attivit\u00e0 professionistica."}
{"id": "2065253", "revid": "228587", "url": "https://it.wikipedia.org/wiki?curid=2065253", "title": "Istituto per l'innovazione e trasparenza degli appalti e la compatibilit\u00e0 ambientale", "text": "L'Istituto per l'innovazione e trasparenza degli appalti e la compatibilit\u00e0 ambientale (ITACA) \u00e8 centro tecnico per l'innovazione e trasparenza degli appalti e della compatibilit\u00e0 ambientale.\nCostituisce una struttura competente a favorire e ad assicurare, nella Conferenza delle regioni e delle province autonome, un'attiva organizzazione tecnica e funzionale tra le medesime Regioni ed altri enti ed attori del settore. \u00c8 nato nel 1996 per la stessa volont\u00e0 delle Regioni italiane.\nIl lavoro dell'Istituto \u00e8 di ricerca tecnica e di valutazione delle delibere specialistiche della Conferenza delle Regioni e delle Province autonome. Costituisce, inoltre, un centro tecnico d'appoggio per l'esercizio delle istituzioni Regionali nell'Osservatorio dei contratti degli Enti Pubblici nei vari tipi di appalto.\nI fini del suo statuto mirano a tre punti fondamentali:\nL'Attivit\u00e0 dell'Istituto riguarda aree tematiche che spaziano anche in campi collaterali e specificatamente: \nProtocollo Itaca.\nL'istituto con la formazione di un gruppo di lavoro specifico nell'anno 2001 ha elaborato un protocollo comune tra le Regioni Italiane per la valutazione dei requisiti e delle soglie di edilizia sostenibile, denominato Protocollo Itaca.\nTale protocollo segue i metodi e gli standards gi\u00e0 studiati in altri paesi come quello Britannico definito BREEAM (BRE Environmental Assessment Method), e Statunitense LEED (Leadership in Energy and Environmental Design|), che sono una serie di valutazioni e strumenti per aiutare l'edilizia professionale a capire e mitigare l'impatto ambientale nello sviluppo del disegno e della costruzione degli edifici. Sono stati stabiliti 10 principi base che devono caratterizzare la Bioedilizia:\nIl protocollo completo \u00e8 articolato in settanta schede di valutazione e stabilisce requisiti minimi di sostenibilit\u00e0 edilizia. Affiancato ad esso \u00e8 stato elaborato anche un protocollo semplificato di 28 schede e il sistema si organizza in un insieme di fogli procedurali:"}
{"id": "2065254", "revid": "167080", "url": "https://it.wikipedia.org/wiki?curid=2065254", "title": "Pianura ungherese", "text": ""}
{"id": "2065264", "revid": "1418004", "url": "https://it.wikipedia.org/wiki?curid=2065264", "title": "Premio Napoli", "text": "Il Premio Napoli \u00e8 un riconoscimento per la cultura e la lingua italiana, organizzato dalla Fondazione Napoli. Il premio \u00e8 nato nel 1954 ed \u00e8 assegnato con cadenza annuale. La Fondazione ha sede presso Palazzo Reale di Napoli.\nOrigini e organizzazione.\nLa Fondazione, ente pubblico no profit, \u00e8 costituita in Ente Morale con decreto del Presidente della Repubblica del 5 giugno 1961: ne compongono il consiglio di amministrazione il Comune di Napoli, la Provincia di Napoli, la Regione Campania e la Camera di commercio di Napoli.\nInizialmente e per molti anni (1954-2002), il premio \u00e8 stato conferito a un'opera di narrativa italiana..\nIl premio ha avuto, dal 2003 al 2006, quattro sezioni vincitrici: narrativa italiana, narrativa straniera, saggistica internazionale e poesia. Per ogni sezione, veniva selezionata una terna di vincitori, in cui era poi designato un \"Supervincitore\". Nel 2007 si sono mantenute le quattro categorie e la formula delle terne vincitrici, ma la designazione finale \u00e8 diventata \"Libro dell'anno\". Dal 2008 al 2011 le sezioni sono state due: letteratura italiana e letterature straniere.\nDal 2012 al 2016 il Premio \u00e8 stato denominato \"Premio Napoli per la lingua e la cultura italiana\", ed \u00e8 stato conferito a numerosi libri nel primo anno, in seguito invece a personalit\u00e0 letterarie per l'insieme dei loro scritti.\nDal 2017 le sezioni sono tre: narrativa, saggistica e poesia. Le terne prescelte dalla Giuria tecnica producono un vincitore ciascuna.\nI presidenti.\nAlla presidenza della Fondazione Napoli sono stati incaricati: Achille Lauro (1954-1955), Antonio Limongelli (1955-1957), Ernesto Pontieri (1958-1961), Giuseppe Tesauro (1961-1962), Vincenzo Maria Palmieri (1962-1965), Ferdinando Clemente di San Luca (1965-1980), Antonio Ghirelli (1980-1990), Sergio Zavoli (1991-2002), Ermanno Rea (2002-2007), Silvio Perrella (2007-2012), Gabriele Frasca (2012- 2016), Domenico Ciruzzi (dal 9.12.2016 ad oggi).\nLe giurie.\nDal 2003, una giuria tecnica seleziona gli scritti per ogni sezione, i quali sono poi sottoposti ad una giuria popolare. In precedenza si utilizzava la formula della giuria popolare. La giuria tecnica \u00e8 costituita dal presidente in carica e da una rosa di giurati scelti tra scrittori, docenti universitari, giornalisti, magistrati ed altre personalit\u00e0. Le giurie hanno decorso annuale."}
{"id": "2065267", "revid": "486946", "url": "https://it.wikipedia.org/wiki?curid=2065267", "title": "Mike Istvan", "text": ""}
{"id": "2065269", "revid": "1632387", "url": "https://it.wikipedia.org/wiki?curid=2065269", "title": "Bor\u0161\u010d", "text": "Il bor\u0161\u010d (in ucraino \u0431\u043e\u0440\u0449) \u00e8 una minestra a base di barbabietola, originaria dall' Ucraina, molto diffusa nei paesi slavi.\nPreparazione.\nOltre alla barbabietola, nella preparazione del bor\u0161\u010d possono entrare numerosi ingredienti supplementari, diversi a seconda della tradizione culinaria. Tra questi, piuttosto comuni sono fagioli, cavolo, carote, cetrioli, patate, cipolle o pomodori, i funghi e la carne (pollo, maiale o manzo).\nOrigine.\nIl bor\u0161\u010d viene di norma attribuito alla cucina ucraina ed \u00e8 possibile risalire alle sue origini alle popolazioni site nei delta del Dnepr e del Danubio nel Mar Nero, prima che i due stati moderni fossero stati fondati\nTale piatto \u00e8 diventato parte dell'eredit\u00e0 culinaria locale anche di molti paesi dell'est e del centro Europa. I nomi del bor\u0161\u010d possono variare: \u00e8 chiamato \"Borschtsch\" in Germania, \"bar\u0161\u010diai\" in Lituania, \"barszcz\" in Polonia, \"bor\u0161\u010d\" (\u0411\u043e\u0440\u0449) in Ucraina (viene pronunciato [bor\u0283\u02a7] in Ucraino) e \"bor\u0219\" in Romania."}
{"id": "2065270", "revid": "7336", "url": "https://it.wikipedia.org/wiki?curid=2065270", "title": "Aringa rossa", "text": ""}
{"id": "2065271", "revid": "7336", "url": "https://it.wikipedia.org/wiki?curid=2065271", "title": "Red herring", "text": ""}
{"id": "2065280", "revid": "729019", "url": "https://it.wikipedia.org/wiki?curid=2065280", "title": "Strada statale 466 di Sibiola", "text": "La strada statale 466 di Sibiola (SS 466) \u00e8 una strada statale italiana, il cui percorso collega Monastir con Serdiana.\nPercorso.\nLa strada ha inizio alla rotatoria costruita alla confluenza tra la strada statale 130 dir Iglesiente ed il vecchio tracciato della strada statale 131 Carlo Felice, oramai dismesso e consegnato al comune di Monastir.\nProseguendo in direzione est, presenta in sequenza i due svincoli per la strada statale 131 Carlo Felice, accessibile quindi in tutte e due le direzioni, e giunge ad Ussana ormai evitata in variante.\nIl tracciato continua fino all'innesto con la strada statale 387 del Gerrei, proprio alle porte dell'abitato di Serdiana."}
{"id": "2065283", "revid": "228587", "url": "https://it.wikipedia.org/wiki?curid=2065283", "title": "Ch\u014d", "text": "Si \u00e8 laureato all'universit\u00e0 di Nishogakusha ed \u00e8 membro dei Tokyo Actor's Consumer's Cooperative Society. Il nome Ch\u014d deriva da un personaggio che ha interpretato nel programma per bambini Tanken Boku no Machi dal 1984 al 1991."}
{"id": "2065285", "revid": "74668", "url": "https://it.wikipedia.org/wiki?curid=2065285", "title": "Shigeru Nagashima", "text": ""}
{"id": "2065287", "revid": "74668", "url": "https://it.wikipedia.org/wiki?curid=2065287", "title": "Y\u016bichi Nagashima", "text": ""}
{"id": "2065289", "revid": "74668", "url": "https://it.wikipedia.org/wiki?curid=2065289", "title": "Yuuichi Nagashima", "text": ""}
{"id": "2065291", "revid": "74668", "url": "https://it.wikipedia.org/wiki?curid=2065291", "title": "Yuichi Nagashima", "text": ""}
{"id": "2065292", "revid": "181699", "url": "https://it.wikipedia.org/wiki?curid=2065292", "title": "European Film Awards 2008", "text": "La 21\u00aa edizione della cerimonia di premiazione dei European Film Awards si \u00e8 tenuta il 6 dicembre 2008 a Copenaghen, Danimarca.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "2065294", "revid": "74668", "url": "https://it.wikipedia.org/wiki?curid=2065294", "title": "Aoki Mayuko", "text": ""}
{"id": "2065295", "revid": "1543377", "url": "https://it.wikipedia.org/wiki?curid=2065295", "title": "Trasporti e vie di comunicazione a Ferrara", "text": "Il sistema di trasporti e vie di comunicazione a Ferrara \u00e8 l'insieme dei servizi di trasporto pubblico offerti dalla citt\u00e0 nonch\u00e9 delle infrastrutture presenti nel territorio comunale estense.\nAttualmente i sistemi di comunicazione di Ferrara si stanno potenziando grazie alla sistemazione di infrastrutture gi\u00e0 presenti oppure attraverso la costruzione di nuovi servizi, in particolare i collegamenti stradali.\nGrazie alla sua posizione geografica che la pone nel pieno della Pianura padana Ferrara \u00e8 situata fra il crocevia stradale e ferroviario posto tra Bologna e Venezia oltre a possedere collegamenti diretti con il Mare Adriatico e con Ravenna e Mantova.\nSistema stradale.\nAutostrade.\nFerrara \u00e8 servita dall'Autostrada A13 che collega Bologna a Padova ed \u00e8 dotata di due caselli autostradali, \"Ferrara Nord\" e \"Ferrara Sud\". Sono inoltre previsti i lavori che doteranno della terza corsia il tratto autostradale Ferrara-Bologna; l'apertura del cantiere \u00e8 stata annunciata entro il 2010.\nSuperstrade.\nLa citt\u00e0 \u00e8 collegata al Mare Adriatico tramite il Raccordo autostradale 8, detto anche \"Raccordo Autostradale Ferrara-Porto Garibaldi\" oppure, pi\u00f9 semplicemente, \"Ferrara-Mare\". Questo tratto di superstrada ha inizio al casello di \"Ferrara Sud\" della A13 e prosegue per un tratto di circa 50\u00a0km sino ai Lidi di Comacchio in localit\u00e0 Porto Garibaldi. Tale tratto viario non \u00e8 al momento soggetto a pedaggio.\nAutostrada Cispadana.\nL'Autostrada Regionale Cispadana sar\u00e0 la prima autostrada regionale presente in Emilia-Romagna che collegher\u00e0 il casello di \"Ferrara Sud\" con l'Autostrada A22 presso il casello di \"Reggiolo-Rolo\" in provincia di Reggio Emilia. Tale asse viario sar\u00e0 realizzato come alternativa alla Via Emilia al fine di alleggerirne il flusso di traffico. La Cispadana sar\u00e0 soggetta a tariffazione, godr\u00e0 delle caratteristiche di una autostrada e sar\u00e0 dotata di quattro corsie, due per ogni senso di marcia..\nStrade statali.\nIn ambito urbano, la citt\u00e0 \u00e8 servita dalla Tangenziale Ovest, costruita da ANAS, il cui primo tratto \u00e8 stato aperto il 18 dicembre 2014 e collega la zona industriale con l'esistente asse di penetrazione est-ovest costituito dalle vie Beethoven e Wagner. Il secondo ramo della tangenziale, attualmente in costruzione, permetter\u00e0 di collegare in modo diretto il tratto esistente con il casello di Ferrara Sud.\nFerrara \u00e8 anche collegata a Pistoia tramite la Strada statale 64 Porrettana ed \u00e8 interamente attraversata dalla Strada statale 16 Adriatica. Inoltre \u00e8 collegata a San Benedetto Po nel mantovano tramite la Strada statale 496 Virgiliana.\nIl territorio della provincia \u00e8 invece interessato dal tracciato della Strada statale 309 Romea, transitante per Comacchio, che si collega al Raccordo Autostradale Ferrara-Porto Garibaldi.\nStrade urbane.\nIl territorio comunale di Ferrara \u00e8 servito da numerosi assi stradali anche se essi non risultano soddisfacenti al fine di ridurre la forte presenza di veicoli sulle strade della citt\u00e0; nonostante ci\u00f2 i pi\u00f9 significativi punti di saturazione del traffico sono posti in corrispondenza dei principali accessi alla citt\u00e0 (come i caselli autostradali o l'immissione in territorio comunale delle strade statali) e dai varchi per l'entrata o l'uscita dalla citt\u00e0 storica. Della rete viaria che compone la maglia urbana, su 227\u00a0km soltanto 17,7\u00a0km sono interessati dalla congestione del traffico.\nVarchi di immissione.\nFerrara \u00e8 collegata alla provincia e ai territori limitrofi nonch\u00e9 alle vicine citt\u00e0 tramite numerosi varchi di immissione che permettono l'accesso dall'esterno alla citt\u00e0. Tali varchi, partendo da nord e proseguendo in senso orario, sono:\nCirconvallazioni.\nAttualmente il territorio urbano di Ferrara \u00e8 servito dai cosiddetti \"viali di circonvallazione\" ovvero le principali arterie stradali che gravitano attorno al perimetro esterno delle mura storiche e che garantiscono gli accessi primari al centro della citt\u00e0. Partendo da nord in senso orario i viali sono:\nLa citt\u00e0 dispone anche delle circonvallazioni esterne alle mura costituite a est dagli assi Via Caretti-Via Pontegradella, a sud dagli assi Via Wagner-Via Beethoven e ad ovest dall'asse Via Ferraresi. Su tale strada gravita un forte traffico il quale verrebbe deviato sulla nuova circonvallazione ovest che collegherebbe Via Ferraresi con, a nord-ovest, Via Modena. Tale opera \u00e8 attualmente in fase di progetto.\nSistema ferroviario.\nSotto il profilo del trasporto ferroviario la citt\u00e0 \u00e8 servita da una stazione principale pi\u00f9 altri due scali ferroviari di minore importanza.\nStazione di Ferrara.\nIl principale scalo ferroviario della citt\u00e0 \u00e8 rappresentato dalla Stazione di Ferrara classificata come stazione \"Gold\" da RFI. La stazione rappresenta una fermata della ferrovia Padova-Bologna la quale \u00e8 stata considerata come linea di collegamento fondamentale.\nLa stazione offre quotidianamente collegamenti con le vicine localit\u00e0 e con le principali citt\u00e0 del nord Italia.\nNella provincia la stazione offre servizi per Codigoro tramite la ferrovia Ferrara-Codigoro, con Portomaggiore, Argenta e Bondeno.\nIn regione i principali collegamenti si hanno con Bologna, con Ravenna e Rimini tramite la Ferrovia Ferrara-Rimini.\nFuori dalla regione le principali direttrici collegano Ferrara a Suzzara tramite la ferrovia Suzzara-Ferrara, Rovigo, Padova, Venezia, Roma, Napoli, Bari, Bergamo, Siracusa, Pesaro, Udine e Trieste.\nIl fabbricato viaggiatori \u00e8 stato di recente sottoposto a ristrutturazione grazie alla partecipazione della stazione al progetto Centostazioni. La stazione offre tutti i servizi possibili ai viaggiatori ed \u00e8 dotata di 6 binari per il traffico passeggeri e di 8 binari per il traffico merci. Tramite la nuova sistemazione della distribuzione delle merci in citt\u00e0 sar\u00e0 possibile eliminare i convogli merci che transitano in stazione per deviarli sul nuovo tragitto interrato di recente costruzione.\nStazione di Ferrara Porta Reno.\nIl secondo scalo ferroviario della citt\u00e0 \u00e8 rappresentato dalla \"Stazione di Ferrara Porta Reno\" situata a sud-ovest della citt\u00e0 nel quartiere del \"Foro Boario\". La stazione rappresenta una fermata e talvolta anche capolinea della ferrovia Ferrara-Codigoro.\nIl fabbricato viaggiatori offre pochi servizi quali la biglietteria, parcheggi per auto e servizi igienici.\nLa stazione di Porta Reno verr\u00e0 nei prossimi anni dismessa in seguito all'interramento dei binari della ferrovia per adibirla a stazione della metropolitana leggera di Ferrara. Il fabbricato viaggiatori in ogni caso non verr\u00e0 abbandonato ma sar\u00e0 ristrutturato e riutilizzato per ospitare esercizi commerciali ed altri servizi legati al quartiere.\nA poca distanza dalla stazione di Porta Reno si trova la \"Stazione di Ferrara Aleotti\" che rappresenta una fermata della ferrovia per Codigoro ed \u00e8 utilizzata solamente dagli studenti che frequentano l'omonima scuola ubicata a pochi metri dalla fermata.\nAnche per tale stazione si prevede l'interramento dei binari per trasformarla cos\u00ec in una fermata della metropolitana leggera.\nMobilit\u00e0 urbana.\nLa citt\u00e0 e i principali centri urbani che vi gravitano attorno sono tutti serviti dal trasporto pubblico locale che attualmente e, parimenti, anche la provincia gode di una rete intensa di servizio extraurbano.\nTrasporto pubblico urbano.\nIl trasporto pubblico urbano di Ferrara \u00e8 attualmente costituito da 23 linee gestito da due societ\u00e0: AMI, che si occupa della pianificazione delle linee, dei percorsi e degli orari, e T.P.F. (Trasporto Pubblico Ferrarese Scarl - composto da ATC, FER e FEM, quest'ultimo un consorzio di imprese private formato da Cosepuri, La Valle Trasporti e Saca), alla quale fanno riferimento la gestione delle linee, gli automezzi e il personale di servizio.\nIl Comune di Ferrara ha emanato un'ordinanza risalente al 2006 che prevedesse la diminuzione dei tragitti di autobus nel pieno del centro storico ovvero sull'asse \"Corso Martiri della Libert\u00e0\", dove sono collocati il Castello Estense, il Teatro comunale di Ferrara e il Duomo, e \"Corso Porta Reno\". Questo provvedimento ha sensibilmente diminuito il transito delle vetture in centro storico ma ha anche causato disagi riguardanti la poca accessibilit\u00e0 ad esso e la frequenza del servizio relativamente bassa. Attualmente il centro storico \u00e8 servito da una linea, la linea 11, mentre nelle vicinanze del centro storico il servizio \u00e8 piuttosto intenso.\nSull'asse Viale Cavour-Corso Giovecca, che rappresenta il viale storico pi\u00f9 importante, transitano la gran parte delle linee urbane ed extraurbane dirette principalmente alla stazione e nelle immediate periferie. Frequenti sono i collegamenti con alcune importanti frazioni come Porotto, Pontelagoscuro, Pontegradella e Malborghetto di Boara.\nFerrovia Ferrara-Codigoro.\n\u00c8 in previsione un potenziamento della linea, con raddoppio parziale del binario e realizzazione di nuove fermate. Ci\u00f2 permetter\u00e0 di istituire un servizio ferroviario metropolitano fino a Quartesana, servendo anche il nuovo ospedale in localit\u00e0 Cona.\nTrasporto pubblico extraurbano.\nLa rete dei trasporti extraurbani, costituita da 49 linee, collega la citt\u00e0 ai pi\u00f9 importanti paesi della provincia. Si hanno collega con Copparo, Bondeno, Codigoro, Mesola, Poggio Renatico, Portomaggiore, Molinella (BO), Ostellato, Argenta, Comacchio e i suoi lidi.\nDi minore frequenza sono invece i collegamenti con le vicine citt\u00e0 di Bologna, Modena e Ravenna.\nIdrovia.\nL'Idrovia Ferrarese rappresenta un'asta fluviale navigabile che parte dal Po nella conca di Pontelagoscuro e arriva a Porto Garibaldi ai Lidi di Comacchio passando per Ferrara e in alcune localit\u00e0 della provincia.\nAl fine di permettere il transito delle imbarcazioni \u00e8 necessario avviare una serie di opere di bonifica e risanamento delle acque oltre all'innalzamento di alcuni ponti e alla costruzione di apposite banchine di attracco posizionate nelle principali localit\u00e0 poste lungo il tracciato del fiume. Tale opera \u00e8 in fase di ultimazione e potr\u00e0 rappresentare oltre ad un'offerta turistica anche un'alternativa al trasporto delle merci che verrebbero cos\u00ec sottratte alle strade eliminando a loro volta le vetture che gravitano sulle strade ferraresi.\nL'idrovia sar\u00e0 dotata di 2 porti fondamentali, quello fluviale di Pontelagoscuro e quello fluviale-marittimo di Porto Garibaldi, insieme al terzo scalo pi\u00f9 importante ovvero quello fluviale di Ferrara.\nPercorsi ciclabili.\nFerrara viene spesso associata alle biciclette a causa del frequente e pervasivo uso di tale mezzo da parte dei suoi cittadini. Questo particolare, oltre a definire Ferrara con l'appellativo di \"citt\u00e0 delle biciclette\", ha indotto l'amministrazione comunale alla costruzione di sempre pi\u00f9 piste ciclabili all'interno dell'area urbana, dell'hinterland e della provincia. A tutt'oggi ogni nuova arteria stradale ancora prima della sua costruzione viene progettata con annessa pista ciclabile. Ferrara \u00e8 la citt\u00e0 italiana in cui l'uso di tale mezzo \u00e8 fra i pi\u00f9 alti d'Europa, infatti nel 2000 un'indagine ha rivelato che il 30,9% dei ferraresi utilizza la bicicletta. Ferrara \u00e8 stata anche inserita nel progetto \"Cities of Cyclists\" che accomuna tutte le principali citt\u00e0 del mondo dove l'uso della bici risulta essere molto frequente.\nL'area urbana ferrarese dispone di pi\u00f9 di 84,7\u00a0km di piste ciclabili calcolando che in media ogni abitante dispone di circa 0,64\u00a0km di circuiti ciclo-pedonali. A Ferrara \u00e8 anche presente un apposito \u201cUfficio Biciclette\u201d dove si possono affittare bici e anche registrarle al fine di poterle in seguito ritrovare nel caso venissero rubate.\nAeroporti.\nIn citt\u00e0 \u00e8 presente un aeroporto, il \u201cMichele Allasia\u201d, sottotenente ferrarese durante la prima guerra mondiale, aperto al traffico civile anche se non ospita nessun volo nazionale. \u00c8 presente l'Aero Club e una scuola di paracadutismo. Durante il Ferrara Balloons Festival l'aeroporto ospita l'esibizione delle Frecce Tricolori. \u00c8 in progetto l'idea di spostare l'area dell'aeroporto in modo da poter ampliare la pista di atterraggio al fine di ospitare piccoli voli turistici o nazionali per aumentare l'afflusso turistico e garantire maggiori possibilit\u00e0 di collegamento.\nNella frazione di Aguscello \u00e8 presente il secondo aeroporto della citt\u00e0, il \u201cPrati Vecchi\u201d che ospita una scuola di volo e ripara aerei storici oltre ad ospitare voli di piccoli velivoli bicicli."}
{"id": "2065301", "revid": "1543377", "url": "https://it.wikipedia.org/wiki?curid=2065301", "title": "Alice Dreossi", "text": "Si \u00e8 diplomata all'Accademia di belle arti di Venezia nel 1902 allieva di Guglielmo Ciardi e di Tito Amodei durante i suoi studi conosce la pittrice sua contemporanea Emma Ciardi.\nSi unisce alla colonia pittorica di Dachau nel 1919 a Monaco di Baviera che frequenta per alcuni anni, nel 1915 allo scoppio della prima guerra mondiale si trasferisce a Genova dove frequenta lo studio di Cesare Maggi celebre pittore paesaggistico da cui subisce grande influenza e che continuer\u00e0 a frequentare fino al 1922.\nNel 1924 esordisce alla Biennale di Venezia esperienza che ripeter\u00e0 anche nel 1926 e nel 1935.\nPur continuando ad abitare a Venezia, non manca di ritornare al natio Friuli dove partecipa anche a varie esposizioni ad Udine dove decide si trasferirsi nel 1950."}
{"id": "2065305", "revid": "72811", "url": "https://it.wikipedia.org/wiki?curid=2065305", "title": "Banner of the Stars", "text": ""}
{"id": "2065309", "revid": "478814", "url": "https://it.wikipedia.org/wiki?curid=2065309", "title": "Everton de Vi\u00f1a del Mar", "text": "L'Everton de Vi\u00f1a del Mar S.A.D.P., in precedenza Corporaci\u00f3n Deportiva Everton de Vi\u00f1a del Mar e noto anche solo come Everton, \u00e8 una societ\u00e0 calcistica cilena, con sede a Vi\u00f1a del Mar. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1909, da un gruppo di inglesi di Liverpool emigrati in Cile, ha vinto quattro titoli nazionali; nel 2008 ha vinto il campionato di Apertura dopo 32 anni senza vittorie, grazie anche al tecnico Nelson Acosta.\nNel giugno del 2016, il Grupo Acosta del Messico rileva l'80% delle quote del club, e nel 2019 diventa proprietario al 100%."}
{"id": "2065322", "revid": "6923", "url": "https://it.wikipedia.org/wiki?curid=2065322", "title": "Club Deportivo Palestino", "text": "Il Club Deportivo Palestino \u00e8 una societ\u00e0 calcistica cilena, con sede a Santiago. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\n\u00c8 stato fondato a Osorno, citt\u00e0 nel sud del paese, nel 1920, da un gruppo di immigrati palestinesi. \"Palestino\" in spagnolo significa \"Palestinese\". \nI colori sociali sono gli stessi della bandiera della Palestina: il rosso, il bianco, il verde e il nero. Ha vinto due titoli nazionali e tre coppe del Cile.\nRosa 2018-2019.\n "}
{"id": "2065329", "revid": "287204", "url": "https://it.wikipedia.org/wiki?curid=2065329", "title": "Shotaro Morikubo", "text": ""}
{"id": "2065330", "revid": "179980", "url": "https://it.wikipedia.org/wiki?curid=2065330", "title": "Palestino", "text": ""}
{"id": "2065332", "revid": "339392", "url": "https://it.wikipedia.org/wiki?curid=2065332", "title": "CD Everton", "text": ""}
{"id": "2065336", "revid": "114455509", "url": "https://it.wikipedia.org/wiki?curid=2065336", "title": "Derek Ho", "text": "Biografia.\nVinse il titolo mondiale nel 1993 a 29 anni; aveva iniziato ad usare la tavola da surf all et\u00e0 di 3. Era fratello di Michael Ho, anch'egli surfista.\nDerek Ho \u00e8 morto nel luglio del 2020 in ospedale, dopo alcuni giorni di coma causato da un grave infarto."}
{"id": "2065346", "revid": "729019", "url": "https://it.wikipedia.org/wiki?curid=2065346", "title": "Strada statale 537 di Ghilarza", "text": "La strada statale 537 di Ghilarza (SS 537) \u00e8 una strada statale italiana, il cui percorso collega il centro abitato di Orotelli con la maggiore viabilit\u00e0 sarda.\nPercorso.\nLa strada ha inizio staccandosi dalla strada statale 129 Trasversale Sarda all'altezza di Marta Cantoniera e proseguendo verso sud raggiunge la localit\u00e0 di Massingiua e quella di Orotelli. La strada prosegue quindi verso sud-ovest, innestandosi sulla SP 21 e sulla SP 39, non lontano dallo svincolo della strada statale 131 Diramazione Centrale Nuorese di \"Orotelli\".\nIl tracciato originario era lungo km 43,700 e proseguiva in direzione di Ottana, Sedilo e Ghilarza, da cui derivava il nome stesso, fino all'innesto con la strada statale 131 Carlo Felice. Con D.M. 24/06/1972 - G.U. 268 del 13/10/1972 il tratto dal km 9,500 al km 43,700 venne declassificato a strada provinciale, in seguito alla costruzione della strada statale 131 Diramazione Centrale Nuorese."}
{"id": "2065348", "revid": "729019", "url": "https://it.wikipedia.org/wiki?curid=2065348", "title": "Strada statale 547 di Guasila", "text": "La strada statale 547 di Guasila (SS 547) \u00e8 una strada statale italiana che collega il territorio del Medio Campidano con il sud Sardegna.\nPercorso.\nLa strada ha inizio staccandosi dalla strada statale 197 di San Gavino e del Flumini, superando subito il fiume Flumini Mannu ed attraversando il centro abitato di Furtei. La strada continua quindi verso est raggiungendo Guasila, Ortacesus e Senorb\u00ec, dove all'interno del centro abitato, condivide un breve tratto stradale con la strada statale 128 Centrale Sarda.\nL'arteria devia il percorso verso sud, superando il Riu Mannu e giungendo a Sant'Andrea Frius dove si innesta sulla strada statale 387 del Gerrei."}
{"id": "2065349", "revid": "55935", "url": "https://it.wikipedia.org/wiki?curid=2065349", "title": "Costantino Budkiewicz", "text": ""}
{"id": "2065350", "revid": "20010401", "url": "https://it.wikipedia.org/wiki?curid=2065350", "title": "Rete telefonica privata", "text": ""}
{"id": "2065355", "revid": "60648594", "url": "https://it.wikipedia.org/wiki?curid=2065355", "title": "Rete telefonica fissa", "text": ""}
{"id": "2065356", "revid": "27723", "url": "https://it.wikipedia.org/wiki?curid=2065356", "title": "Settore tessile", "text": ""}
{"id": "2065357", "revid": "287204", "url": "https://it.wikipedia.org/wiki?curid=2065357", "title": "Innafayce", "text": "Innafayce \u00e8 un EP degli Snuff pubblicato nel 2003."}
{"id": "2065359", "revid": "59960824", "url": "https://it.wikipedia.org/wiki?curid=2065359", "title": "Rete telefonica mobile", "text": ""}
{"id": "2065361", "revid": "2056951", "url": "https://it.wikipedia.org/wiki?curid=2065361", "title": "Ordini non nazionali", "text": "L'istituto giuridico degli Ordini non nazionali \u00e8 previsto, nella Repubblica Italiana, dall'articolo 7 della legge 3 marzo 1951, n. 178 \"Istituzione dell'Ordine al merito della Repubblica italiana e disciplina del conferimento e dell'uso delle onorificenze\" che recita:\nIl successivo art. 8, poi, sancisce che:\nL'Ordine non nazionale nell'ordinamento giuridico italiano.\nL'espressione \"Ordine non nazionale\" \"stricto sensu\" d\u00e0 immediatamente l'idea di un ordine cavalleresco (o di merito) conferito da uno stato estero. Ma la lettura dell'art. 7 della legge 178/1951 parla di \"onorificenze o distinzioni cavalleresche [...] conferite da Ordini non nazionali o da Stati esteri.\" Quindi gli Ordini non nazionali sono una cosa diversa dagli ordini degli Stati esteri e questo pensiero del legislatore del 1951, atto a disciplinare un campo della vita nazionale della neo nata Repubblica, suscit\u00f2 non poche perplessit\u00e0.\nInfatti, scomparsa la monarchia e travolta la \"fons honorum\" di Casa Savoia (dalla XIII disposizione transitoria e finale della Costituzione) si venne a creare un vuoto legislativo - ma anche una sostanziale indifferenza del nuovo Stato - nel campo degli onori e dei titoli cavallereschi e nobiliari.\nTale indifferenza non era tuttavia condivisa da molti cittadini che invece, nel fervore del dopoguerra, pur nella prevalente scarsa conoscenza dei relativi precetti costituzionali, mostrarono un incredibile interesse per i titoli onorifici talch\u00e9, trovandosi in uno Stato privo di strumenti per conferirli, andarono spesso a ricercarli ovunque venissero offerti, talora acquistandoli a prezzi esorbitanti. Nei primi anni cinquanta l'Italia brulicava di un enorme numero di principi e sovrani spodestati o pretendenti a troni esistenti mille anni prima o, pi\u00f9 spesso, mai esistiti e denominati nei modi pi\u00f9 fantasiosi. Ebbene questi personaggi, molti dei quali erano solo millantatori e non di rado truffatori, lucrarono riccamente finch\u00e9 tale malcostume, divenuto di dominio pubblico, non convinse il Governo a muoversi in direzione di quella che fu la severissima legge 178/1951.\nI legislatori dovettero convenire (come quasi 150 anni prima Napoleone Bonaparte che, soppressi gli ordini dei Borbone di Francia ed i titoli nobiliari, dovette istituire l'Ordine della Legion d'onore e creare un nuovo ordine, non nobiliare, denominato \"napoleonico\") che anche il nuovo Stato italiano aveva la necessit\u00e0 di conferire riconoscimenti onorifici a coloro che meritavano.\nInfatti recita l'art. 1 della legge 151:\nGli Ordini non nazionali nella dottrina e nella giurisprudenza.\nSia nella relazione al Parlamento, per la presentazione del progetto della legge 151, sia nella dottrina - elaborata in conseguenza della entrata in vigore e della problematica applicazione della XIV disposizione transitoria della Costituzione nonch\u00e9 per le numerose sentenze (con complicatissime procedere di accertamento, quasi mai esperite in periodo regio) che dovettero essere pronunciate da Preture, Tribunali, Corti di Appello e finanche dalla Corte di cassazione- fu chiarito che \"l'Ordine non nazionale \u00e8 quello appartenente al patrimonio araldico e familiare delle dinastie ex-regnanti, eccettuate quelle debellate\"\".\"\nMolte furono anche le disquisizioni su chi dovesse essere il titolare legittimo delle rispettive \"fons honorum\" e sulle procedure per individuarlo quando la titolarit\u00e0 fosse oggetto di disputa o di controversia. Al riguardo, tenuto presente il prevalente pensiero dei pi\u00f9 autorevoli esperti della materia e di alcune pronunce giudiziarie (di Corti repubblicane che giudicavano ormai in nome del popolo italiano e non pi\u00f9 in nome del sovrano) venne a pi\u00f9 riprese affermato che titolare della \"fons honorum\" - ovvero della potest\u00e0 di conferire titoli nobiliari e cavallereschi - doveva essere \"colui che legittimamente era posto a capo della casa dinastica ex-regnante, quale discendente immediato e diretto del sovrano spodestato (il cosiddetto \"principe ereditario\"), secondo le leggi che regolavano la successione dinastica al momento in cui il sovrano spodestato era in carica\". E lo stesso principio dovrebbe valere per i discendenti a venire.\nDel tutto irrilevanti, per il diritto pubblico, sono le eventuali modifiche che i discendenti del sovrano spodestato dovessero apportare nel tempo alle norme sulla successione od agli statuti nobiliari o degli ordini cavallereschi, i cui titoli hanno contenuti meramente onorifici e di diritto privato, ove previsto dagli ordinamenti dei vari stati.\nIl Ministero della Difesa nel 2009 ha emanato una circolare ad ampia diffusione che affronta il problema delle richieste di autorizzazioni che giungono dai cittadini italiani nel loro diritto a fregiarsi di onorificenze conferite da ordini cavallereschi \"non nazionali\". In particolare elenca gli ordini cavallereschi \"non nazionali\" autorizzabili, suddivisi per paese. Nella stessa circolare definisce anche gli ordini \"non nazionali\" non autorizzabili, per i quali le richieste \"non saranno prese in considerazione\".\nLa titolarit\u00e0 della Fons honorum nelle dinastie ex-regnanti.\nOgni volta che sia necessario qualificare come \"Ordine non nazionale\" un ordine cavalleresco, occorre poter dimostrare l'esistenza storica dello stesso, verificare la sua continuit\u00e0 storica sino ai nostri tempi ed accertare la legittimit\u00e0 della persona che rivendica in s\u00e9 lo \"jus honorum\".\nI capisaldi dell'ordinamento italiano, stravolto quello del Regno d'Italia con il passaggio alla Repubblica, appuntano la loro attenzione sul piano del diritto internazionale, dove \u00e8 possibile qualificare quantomeno la titolarit\u00e0 delle prerogative sovrane e del patrimonio araldico della famiglia ex-regnante spettanti, \"jure sanguinis\", al re spodestato cui fare riferimento.\nLo Stato nell'ambito del suo territorio pu\u00f2 vietare al sovrano spodestato l'esercizio di quel suo diritto, come \u00e8 avvenuto per l'Ordine della SS. Annunziata, ma non potr\u00e0 sopprimere un diritto cui non ha dato vita, limitandosi a vietarne l'ingresso nella sua sfera giuridica.\nIn genere, poi, al fine di annientarne concretamente ed internazionalmente il diritto, lo Stato subentrato subordina la revoca dell'atto di allontanamento dal territorio dello Stato stesso alla rinuncia alla \"pretenzione\" da parte del sovrano spodestato o del discendente subentratogli quale capo della dinastia: si tratta di perfezionamento della \"debellatio\". Inutile dire che la rinuncia alla pretenzione proietter\u00e0 i suoi effetti anche sulla discendenza: una volta spento il diritto diviene impossibile riaccenderlo.\nIn dottrina, si disquisisce sulle implicanze del caso di rinuncia del principe ereditario che pu\u00f2 presentare ipotesi di estensibilit\u00e0 della perdita alla pretensione degli altri rami successibili. Se si potesse applicare il diritto dinastico il problema non sussisterebbe perch\u00e9 il principe ereditario pu\u00f2 rinunciare al proprio diritto ma non pu\u00f2 disporre del diritto di cui altri sono depositari. Da ci\u00f2 discenderebbe il principio che per l'annientamento completo del diritto di pretensione occorrerebbe ottenere da parte dello Stato subentrato separata rinuncia da parte di ogni successibile.\nSia il Conte di Parigi sia Otto d'Asburgo-Lorena, a suo tempo, hanno rinunciato ai loro diritti di pretensione per tornare rispettivamente in Francia ed in Austria e cos\u00ec hanno dovuto fare anche Vittorio Emanuele di Savoia, figlio di Umberto II, ed il principe Emanuele Filiberto di Savoia. Quest'ultimo evento farebbe propendere poi per una rinuncia esplicita, da parte di Vittorio Emanuele, alla titolarit\u00e0 della fons honorum da lui comunque esercitata, nonostante qualcuno lo considerasse gi\u00e0 decaduto dalla sua qualit\u00e0 di pretendente al trono in forza del denegato assenso al matrimonio.\nInterventi giurisprudenziali molto importanti in tema di \"Ordini non nazionali\" sono rappresentati da due pronunce della 1\u00aa Sezione del Consiglio di Stato, rispettivamente il \"Parere n. 1869/1981 avente per oggetto il riconoscimento di istituzione cavalleresca \"non nazionale\" dell'Ordine Costantiniano di San Giorgio\" (all'epoca conferito da Ferdinando Maria di Borbone-Due Sicilie, duca di Castro), nonch\u00e9 il \"Parere n. 813/2001 avente per oggetto la possibilit\u00e0 di autorizzare l'uso in Italia delle distinzioni cavalleresche dell'Ordine della Corona Ferrea.\nIl caso dell'Ordine Costantiniano.\nIl \"Parere n. 1869/1981 - avente appunto per oggetto il riconoscimento dell'Ordine Costantiniano di San Giorgio\" conferito dal principe Ferdinando Maria di Borbone-Due Sicilie, duca di Castro cittadino francese - delinea il contenuto dell'istituto \"Ordini non nazionali\" che vengono identificati in:\nE sulla stregua di questa enunciazione, il parere continua chiarendo che:\nDa ci\u00f2 deriva:\nL'applicazione dei principii enunciati nel parere 1689/1981 cre\u00f2 per\u00f2 numerose recriminazioni del ramo spagnolo dei Borboni (cosiddetto \"ispano-napoletano\") che pure svolgeva contemporaneamente un'attivit\u00e0 di conferimento delle onorificenze del medesimo ordine in favore di cittadini italiani e di ecclesiastici anche di altissimo rango, rivendicando la titolarit\u00e0 esclusiva della relativa \"fons honorum\", adducendo a sostegno complesse argomentazioni di carattere dinastico cui venivano opposte altre, non meno complesse ed articolate, dal ramo francese (cosiddetto \"franco-napoletano\").\nCi si venne a trovare, insomma, di fronte ad un caso di duplice conferimento della medesima onorificenza, grosso modo come avviene per l'Ordine del Toson d'oro. Oggi il Ministero degli Esteri italiano concede autorizzazioni per le onorificenze costantiniane conferite da entrambi i rami. Nel 1994 lo stato spagnolo invece decret\u00f2 come legittimo il ramo \"ispano-napoletano\".\nIl caso dell'Ordine della Corona Ferrea.\nCon il parere 813/2001 la 1\u00aa sezione del Consiglio di Stato dovette affrontare un problema pi\u00f9 complesso perch\u00e9 non solo dovette esprimersi sulla configurabilit\u00e0 dell'Ordine della Corona Ferrea come \"Ordine non nazionale\" ma dovette anche accertare la legittimit\u00e0 del soggetto concedente e soprattutto la validit\u00e0 dell'ordine stesso.\nAl parere del 1981 si affianc\u00f2 un rapporto conclusivo datato 18 aprile 1996 redatto da un gruppo di studio, diretto dal professor Umberto Leanza, che chiariva come potessero essere considerati ordini non nazionali gli ordini cavallereschi \"quasi ordini religiosi\" e gli \"ordini di collana\", cio\u00e8 creati da un sovrano non quale capo di stato, bens\u00ec quale capo della propria famiglia. Ma anche per questi istituti deve accertarsi la legittimit\u00e0 del soggetto concedente e la validit\u00e0 dell'ordine. \u00c8 perci\u00f2 indispensabile un riconoscimento che ne identifichi l'esistenza e ne attesti la dignit\u00e0 cavalleresca. Le prove di questi requisiti vanno ovviamente ricercate in altri ordinamenti stranieri: o in quello canonico od in quelli esteri.\nIn questa ottica il Consiglio di Stato argomenta che\nIl conferimento di onorificenze e distinzioni cavalleresche, da parte dell'Associazione risult\u00f2 pertanto - alla stregua della documentazione e degli elementi esaminati - incorrere nel divieto di cui all'art. 8 della legge n. 178. In conseguenza, apparve del tutto evidente l'assenza del presupposto per il legittimo esercizio del potere autorizzatorio da parte del Ministro degli Esteri, con la conseguente possibilit\u00e0, per l'Amministrazione, di far uso del potere di annullamento in sede di autotutela delle autorizzazioni precedentemente ed erroneamente concesse.\nAltri ordini operanti in Italia ritenuti \"non nazionali\".\nGli \"Ordini non nazionali\" sono una realt\u00e0 cavalleresca con soli contenuti onorifici che non giustificano l'esercizio di attivit\u00e0 tipiche degli ordini cavallereschi veri e propri, quali il S.M.O.M. e l'Ordine del Santo Sepolcro. Non pu\u00f2 non essere chiaro il concetto che l'autorizzazione ministeriale, a fregiarsi delle insegne e dei titoli conferiti in un ordine non nazionale, non estende la possibilit\u00e0 di operare in favore di pretese finalit\u00e0 cavalleresche perseguite dall'ordine stesso: tutto ci\u00f2 che si fa in conseguenza dell'appartenenza \"nominale\" ad un ordine non nazionale \u00e8 materia di diritto privato.\nCos\u00ec le offerte per opere benefiche o le quote sociali - di natura incompatibile con gli ordini cavallereschi e tipiche invece dei Rotary, dei Lions, dei Kiwanis, dei club privati, ecc. - elargite agli ordini non nazionali non potranno mai avere rilievo di attivit\u00e0 previste e disciplinate dal diritto pubblico internazionale.\nCome in altri Paesi, anche in Italia gli ordini dinastici delle famiglie ex-sovrane possono essere autorizzati solo se sono stati costituiti quando la famiglia era ancora regnante. Attualmente il Ministero degli Affari Esteri normalmente autorizza le onorificenze concesse negli ordini che seguono, ritenuti non nazionali ai sensi della legge 178 e dei pareri del Consiglio di Stato descritti.\nTra di loro si possono annoverare l'Ordine di Santo Stefano Papa e Martire e l'Ordine di San Giuseppe, entrambi della dinastia Asburgo-Lorena di Toscana; l'Ordine dell'Aquila Estense della dinastia Asburgo-Este; l'Ordine Costantiniano di San Giorgio dei Borbone di Parma; l'Ordine di San Ludovico di Parma e l'Ordine di San Giorgio al Merito Militare, entrambi della dinastia Borbone-Parma; l'Ordine Costantiniano di San Giorgio della dinastia Borbone-Due Sicilie e Borbone di Spagna, mentre permane il mancato riconoscimento degli Ordini cavallereschi di Casa Savoia.\nQuesta elencazione non ha n\u00e9 pu\u00f2 avere un carattere tassativo perch\u00e9, si ricorda, l'autorizzazione ministeriale \u00e8 facoltativa ed \u00e8 concedibile caso per caso, dopo l'esibizione dei documenti e di eventuali indagini ministeriali che possono riguardare l'ordine, colui che pretende di essere lecitamente il Gran Maestro nonch\u00e9 le qualit\u00e0 personali e morali dell'insignito.\nTutto questo \u00e8 anche il risultato di ci\u00f2 che venne deciso, non sempre secondo diritto, in seno al Congresso di Vienna che si svolse dal 1814 al 1816. Tra l'altro, in quella sede, si stabil\u00ec che gli ordini cavallereschi appartenenti a dinastie ancora regnanti durante il Congresso e riconosciute dal Congresso stesso, come gli Asburgo, i Wittelsbach, gli Hannover, gli Z\u00e4hringer del Baden, gli Orange-Nassau, i Savoia, i Braganza, i Romanov, i Windsor, gli Hohenzollern e i Borbone, regolarmente conferiti in passato sarebbero stati riconosciuti anche in futuro."}
{"id": "2065363", "revid": "729019", "url": "https://it.wikipedia.org/wiki?curid=2065363", "title": "Strada statale 90 delle Puglie", "text": "La strada statale 90 delle Puglie \u00e8 una statale italiana che assicura il collegamento tra Campania e Puglia. Il percorso si snoda tra le province di Avellino e Foggia varcando la linea spartiacque appenninica presso la sella di Ariano, a un'altitudine di . La strada ha inizio in localit\u00e0 Calore (Venticano) a partire dalla strada statale 7, per terminare alle porte di Foggia ove confluisce sulla strada statale 673.\nGli 81\u00a0km della strada, interamente di competenza dell'ANAS ad eccezione del tratto interno al centro abitato di Ariano Irpino, si snodano per circa 48\u00a0km in provincia di Avellino (nel compartimento della Campania) e per 33\u00a0km in quella di Foggia (nel compartimento della Puglia).\nStoria.\nTranne alcune rettifiche o varianti di tracciato, il percorso si sviluppa lungo la medesima direttrice della storica strada r\u00e8gia delle Puglie, realizzata a cavallo tra Cinquecento e Seicento in sostituzione dell'antichissimo tratturello Camporeale-Foggia. Lungo il percorso dell'arteria furono poi edificate, tra il Seicento e Settecento, numerose fontane di notevole valore storico e architettonico, quali la \"fontana del Re\" tra i comuni Mirabella Eclano e Grottaminarda, la \"fontana Carpino della Pila\", la \"fontana della Maddalena\", la \"fontana Carpino della Tetta\" e la \"fontana di Ponte Gonnella\", tutte site nel territorio di Ariano Irpino, la \"fontana Bataffio\" presso Greci, la \"fontana di Ponte Pacicco\" alle falde del centro abitato di Montaguto, e infine la \"fontana del Ponte\" di Bovino. Tutte le fontane sono sormontate dallo stemma reale con imposto il nome di re Carlo di Borbone.\nLa strada ha rappresentato la principale (se non l'unica) via di comunicazione tra Campania e Puglia fino alla costruzione della ferrovia Napoli-Foggia (nel secolo XIX) e dell'autostrada Napoli-Canosa (nel secolo XX).\nFra il 2006 e il 2011 un gigantesco smottamento, la frana di Montaguto, invest\u00ec la strada determinandone la chiusura al traffico per lungo tempo. L'emergenza venne poi tamponata mediante la costruzione di una bretella alternativa, l'imbrigliamento e la stabilizzazione delle pendici instabili e la successiva regimentazione delle acque sorgive e pluviali.\nStrada statale 90 bis delle Puglie.\nLa strada statale 90 bis delle Puglie (SS 90 bis) si snoda tra le province di Benevento ed Avellino, costituendo cos\u00ec un tracciato parzialmente alternativo alla strada statale 90. Costruita e aperta al transito nella seconda met\u00e0 del XX secolo, l'arteria ha inizio nella citt\u00e0 di Benevento (distaccandosi dalla via Appia) per confluire sulla SS 90 all'altezza di Greci e Savignano Irpino, poco dopo aver varcato l'Appennino campano in corrispondenza della sella di Ariano (con punto di valico a ) e poco prima del confine con la Puglia. Nella segnaletica \u00e8 indicata come SS 90/bis.\nStrada statale 90 dir delle Puglie.\nLa strada statale 90 dir delle Puglie (SS 90 dir) \u00e8 nota anche come \"Tre Torri-La Manna\". Questa diramazione, che si diparte dall'ex strada statale 91 nel comune di Flumeri per confluire nella SS 90 in agro di Ariano Irpino, venne aperta al transito alla fine del XX secolo. La funzione di tale breve arteria \u00e8 quella di assicurare i collegamenti con il nucleo industriale della Valle Ufita.\nStrada statale 90 var.\nLa strada statale 90 var - variante di Grottaminarda (SS 90 dir) \u00e8 un'altra diramazione che ha inizio in localit\u00e0 \"Fontana del Re\" (tra Mirabella Eclano e Grottaminarda) per poi sboccare sull'ex strada statale 91 tra Grottaminarda e Flumeri.\nLa funzione di tale bretella \u00e8 quella di consentire l'accesso diretto al casello A16 di Grottaminarda evitando l'attraversamento del medesimo centro abitato."}
{"id": "2065365", "revid": "24443", "url": "https://it.wikipedia.org/wiki?curid=2065365", "title": "Cervandone", "text": ""}
{"id": "2065369", "revid": "1305772", "url": "https://it.wikipedia.org/wiki?curid=2065369", "title": "Quackshot", "text": "Quackshot \u00e8 un videogioco a piattaforme pubblicato per Sega Mega Drive il 19 dicembre 1991; vede protagonista Paperino e i suoi tre nipoti, Qui, Quo, Qua, come cacciatori di tesori.\nTrama.\nMentre Paperino sta spolverando la biblioteca di zio Paperone, scopre una vecchia mappa del tesoro di Re Garuzia, al suo tempo un grande monarca del regno di Gran Papero, che mostra il pi\u00f9 importante possedimento del re. Paperino pensa che questa sia l'opportunit\u00e0 di diventare ricco. Sfortunatamente Pietro Gambadilegno osserva tutto da una finestra e decide di inseguire Paperino per tutto il suo viaggio, nella speranza di rubargli il tesoro.\nAlla fine, Paperino riesce finalmente a trovare il tesoro, ma scopre che si tratta solo di una statua di pietra. \u00c8 deluso, ma Qui, Quo e Qua rompono accidentalmente la statua che rivela al suo interno una preziosissima collana di gioielli. Paperino decide di regalare la collana a Paperina, i due salgono insieme sull'aereo ed il gioco si conclude con un volo romantico al tramonto.\nModalit\u00e0 di gioco.\nIl giocatore impersona Paperino, attraverso vari livelli in 2D. Solitamente ogni livello \u00e8 diviso in una sezione all'aperto e una all'interno di edifici o grotte (con l'eccezione di Paperopoli, il primo livello). Anche se il giocatore pu\u00f2 scegliere liberamente quali livelli intraprendere, vari ostacoli impediranno al giocatore di procedere, obbligandolo a trovare la soluzione in un'altra area. Una volta trovato l'oggetto necessario, il giocatore potr\u00e0 richiamare il biplano dei nipotini e tornare nel luogo dove usare l'oggetto.\nPaperino \u00e8 armato con una scorta infinita di sturalavandini gialli, e potr\u00e0 collezionare due potenziamenti nel corso del gioco: lo sturalavandini rosso, che potr\u00e0 usare per stordire temporaneamente i nemici e per scalare pareti, e lo sturalavandini verde, che gli permette di attaccarsi a dei volatili per superare burroni altrimenti insuperabili. Paperino, inoltre, \u00e8 equipaggiato di una speciale pistola a munizioni limitate che pu\u00f2 sparare popcorn o gomme da masticare, usata soprattutto per sconfiggere i nemici, piuttosto che per tramortirli soltanto.\nLivelli.\nUna volta completati questi tre livelli ne vengono sbloccati altri:\nDopo aver completato anche il Polo Sud vengono sbloccate le ultime due locazioni."}
{"id": "2065372", "revid": "599013", "url": "https://it.wikipedia.org/wiki?curid=2065372", "title": "Martin Potter (surfista)", "text": "Soprannominato \"Potz\". Cresciuto a Durban, in Sudafrica, pratica il surf da quando aveva dieci anni sulle coste africane, ed ha vinto il titolo mondiale professionisti nel 1989. \u00c8 l'unico surfista europeo ad aver vinto la prestigiosa competizione."}
{"id": "2065376", "revid": "392684", "url": "https://it.wikipedia.org/wiki?curid=2065376", "title": "Dichiarazione di Cambridge", "text": "La Dichiarazione di Cambridge \u00e8 una confessione di fede pubblicata nel 1996 a Cambridge (Massachusetts, USA) in occasione di un'assemblea della \"Alliance of Confessing Evangelicals\" (Alleanza di Evangelici Confessanti), raggruppamento di evangelici riformati e luterani preoccupati per la condizione del movimento evangelicale contemporaneo in America e nel mondo.\nOrigini.\nSia la conferenza che la successiva Dichiarazione sono state ispirate dalla pubblicazione nel 1993 del libro \"No Place for Truth or Whatever Happened to Evangelical Theology?\" (\"C'\u00e8 ancora posto per la verit\u00e0? Che cos'\u00e8 capitato alla teologia evangelica?\") del teologo evangelico David F. Wells. Il libro si pone in atteggiamento preoccupato e critico per la condizione attuale dell'evangelicalismo americano del quale denuncia la superficialit\u00e0 teologica ed il graduale abbandono delle sue radici storiche e teologiche, come pure il suo scivolamento acritico nel pragmatismo al seguito delle tendenze filosofiche contemporanee (soprattutto del Postmodernismo).\nSebbene questo libro in s\u00e9 stesso non sia stato un \"best seller\", le sue tesi hanno attirato l'attenzione e sono state sottoscritte da un certo numero di importanti leader evangelici contemporanei. Dato che gran parte delle tesi del Wells denunciano l'accantonamento sempre pi\u00f9 marcato da parte delle chiese evangeliche delle loro storiche confessioni di fede (come la Confessione di fede di Westminster e la Confessione di Fede Battista del 1689) essi danno cos\u00ec vita ad un'Alleanza di cristiani evangelici il cui obiettivo \u00e8 quello di rivalutare l'importanza di quelle ed altre confessioni di fede, come necessaria salvaguardia delle chiese dai fenomeni degenerativi denunciati.\nLa conferenza di Cambridge.\nUn gruppo promotore organizza cos\u00ec, dal 17 al 20 aprile 1996 una conferenza nella citt\u00e0 di Cambridge. Il luogo scelto per la conferenza non \u00e8 casuale: di fatto, Cambridge \u00e8 la sede della famosa Universit\u00e0 Harvard, centro della vita ecclesiastica ed intellettuale dell'America del XVII secolo che ha dato origine al movimento evangelicale, come pure del Puritanesimo, che nel 1648, con la \"Cambridge Platform\" (Piattaforma di Cambridge) stabilisce le basi del movimento puritano nella Nuova Inghilterra.\nAlla conferenza partecipano circa 100 delegati da tutto il mondo con l'intenzione esplicita di formulare una dichiarazione ufficiale da pubblicare al termine della conferenza. Particolarmente notevole \u00e8 la presenza di Luterani, che tradizionalmente non si erano mai identificati direttamente con il movimento evangelicale e riformato. Ad elaborare il testo della dichiarazione ed integrarvi i contributi degli altri partecipanti, sono principalmente il dott. David F. Wells e il dott. Michael S. Horton. Le relazioni presentate alla Conferenza sono state pubblicate nel libro \"Here We Stand\" (Questa \u00e8 la nostra posizione), edito da James Boice e Ben Sasse per la Baker Books e ripubblicato nel 2004.\nLe ragioni della Dichiarazione.\nLa Conferenza e la conseguente Dichiarazione parte in linea di massima dalla constatazione critica di fenomeni moderni che ritiene preoccupanti in quanto altererebbero, pi\u00f9 o meno sottilmente, il messaggio evangelico storicamente accreditato:\nContenuto della Dichiarazione.\nLa dichiarazione costituisce essenzialmente un appello rivolto alle chiese evangeliche a ravvedersi per riaffermare le verit\u00e0 cristiane storicamente accreditate come sono state sintetizzate nei \"Cinque Sola\" della Riforma protestante, e che in gran parte contraddicono l'insegnamento e la prassi corrente.\n1. Sola Scriptura: l'erosione dell'autorit\u00e0:\n2. Solus Christus: l'erosione della fede cristocentrica:\n3. Sola Gratia: l'erosione dell'Evangelo:\n4. Sola Fide: l'erosione dell'articolo fondamentale della fede cristiana evangelica:\n5. Soli Deo gloria: L'erosione del culto teocentrico.\nLa critica verso il Cattolicesimo.\nLa Dichiarazione, mettendo in questione la legittimit\u00e0 del Cattolicesimo romano, ripropone le argomentazioni del Protestantesimo conservatore classico. Questo lo si rileva soprattutto nella questione della giustificazione. La contestazione esplicita od implicita delle persuasioni del Cattolicesimo romano si ritrova nel testo della Dichiarazione:\nLa critica verso il Cristianesimo pentecostale e carismatico.\nLa Dichiarazione contiene pure molte affermazioni intese a contestare l'influenza e la teologia del moderno movimento carismatico e del Pentecostalismo storico."}
{"id": "2065377", "revid": "114467759", "url": "https://it.wikipedia.org/wiki?curid=2065377", "title": "Alpi del Monte Leone e del San Gottardo", "text": "Le Alpi del Monte Leone e del San Gottardo (dette anche \"Alpi Lepontine Nord-occidentali\" - \"Monte Leone-Sankt-Gotthard-Alpen\" in tedesco) sono una sottosezione delle Alpi Lepontine. Si trovano in Italia (Regione Piemonte) e Svizzera (Canton Vallese, Canton Ticino, Canton Uri e Canton Grigioni) e prendono il nome dal Monte Leone e dal Massiccio del San Gottardo. La vetta pi\u00f9 alta \u00e8 il Monte Leone che raggiunge i 3.552 .\nDelimitazioni.\nConfinano:\nRuotando in senso orario i limiti geografici sono: Passo del Sempione, torrente Saltina, Briga, fiume Rodano, Passo della Furka, Andermatt, Passo dell'Oberalp, Disentis, Val Medel, Passo del Lucomagno, torrente Brenno, Biasca, Val Leventina, Val Bedretto, Passo di San Giacomo, Val Formazza, Valle Antigorio, Val Divedro, Passo del Sempione.\nSuddivisione.\nSi suddividono in due supergruppi:\nNel dettaglio, la suddivisione nei due supergruppi, otto gruppi e ventun sottogruppi \u00e8 la seguente:\nVette principali.\nLe montagne principali della sottosezione sono:\nRifugi.\nPer facilitare l'escursionismo e la salita alle vette le Alpi del Monte Leone e del San Gottardo sono dotate di alcuni rifugi:"}
{"id": "2065381", "revid": "1543377", "url": "https://it.wikipedia.org/wiki?curid=2065381", "title": "Microsoft Office 2010", "text": "Microsoft Office (nome in codice Office 14, non si chiama \"Office 13\", per via della triscaidecafobia) \u00e8 una versione del software di produttivit\u00e0 personale Microsoft Office per Microsoft Windows, e il successore di Microsoft Office 2007. La pubblicazione definitiva \u00e8 avvenuta il 12 maggio 2010 per le aziende e il 15 giugno 2010 per gli utenti privati.\nIl supporto a Microsoft Office 2010 \u00e8 cessato il 13 ottobre 2020.\nNovit\u00e0.\nMicrosoft Office ha fatto molto parlare di s\u00e9: sin dal gennaio, infatti, sono trapelati online i primi screenshot che rappresentavano una prima rudimentale idea circa l'approccio di programmazione della nuova versione della nota suite di produttivit\u00e0 Microsoft.\nDal punto di vista grafico, la suite implementa in tutti i programmi l'interfaccia ribbon gi\u00e0 presente in Office 2007 in alcuni applicativi. Microsoft OneNote \u00e8 stato modificato per consentire la modifica dei documenti anche online.\nLa nuova versione \u00e8 orientata verso il web. I programmi inclusi (in particolare Microsoft Word) offrono la possibilit\u00e0 di integrare alcune funzionalit\u00e0 di siti web 2.0 all'interno dei programmi. Inoltre Microsoft ha realizzato anche una versione web-based della suite di produttivit\u00e0, che esordisce con l'uscita di Office 2010.\nMicrosoft Office 2010 \u00e8 inoltre la prima versione di Office ad essere rilasciata a 64 bit, garantendo cos\u00ec migliori prestazioni sulle versioni a 64 bit di Microsoft Windows.\nMicrosoft Office 2010 inoltre supporta il formato OpenDocument Format (O) diventato standard ISO/IEC 26300:2006 nel maggio 2006, il quale permette la compatibilit\u00e0 con diverse suite Office presenti sul mercato, a differenza del formato standard Microsoft che \u00e8 compatibile solo con Microsoft Office.\nLotta alla pirateria.\nMicrosoft ha deciso di proteggere Office dalla pirateria informatica applicando, da questa versione in poi, il supporto nativo della tecnologia Software Protection Platform (SPP), gi\u00e0 presente in Windows Vista, che protegge il software da eventuali manomissioni non autorizzate al sistema di attivazione.\nNonostante gli sforzi di Microsoft i pirati sono comunque riusciti ad attivare la versione RTM di Microsoft Office Professional Plus 2010 e a metterla in circolazione nei canali P2P."}
{"id": "2065385", "revid": "106456", "url": "https://it.wikipedia.org/wiki?curid=2065385", "title": "Caraquet", "text": "Caraquet \u00e8 una citt\u00e0 canadese della Contea di Gloucester, Nuovo Brunswick. Nel 2006 contava 4.156 abitanti."}
{"id": "2065386", "revid": "1632387", "url": "https://it.wikipedia.org/wiki?curid=2065386", "title": "Giallo", "text": "Il giallo \u00e8 uno dei colori dello spettro percepibile dall'occhio umano, classificato come \"colore caldo\". Il colore giallo ha una lunghezza d'onda tra 565 e 590 nanometri.\n\u00c8 uno dei tre colori primari sottrattivi, insieme al ciano ed al magenta. Il suo colore complementare \u00e8 il viola.\nEtimologia.\nDal punto di vista etimologico in italiano la parola \"giallo\" deriva dal francese antico \"jalne\" a sua volta derivante dal latino \"g\u0103lb\u012dnum\" derivato di \"g\u0103lbus\" con significato di \u2018verde-giallo\u2019.\nIn natura.\nEsempi di minerali che presentano un colore giallo pi\u00f9 o meno intenso sono lo zaffiro giallo, l'oro, lo zolfo nativo e l'orpimento.\nEsempi di vegetali e frutti gialli sono il limone, la banana, l'ananas, la papaya, il jackfruit, la carambola e alcune variet\u00e0 di melone e molte variet\u00e0 di mela.\nGiallo \u00e8 inoltre il colore che assume lo zafferano in polvere quando mescolato nelle pietanze, ad esempio nella preparazione del risotto allo zafferano.\nIl colore giallo si ritrova inoltre nei petali di molti fiori, tra cui il girasole, il giglio, il tarassaco (chiamato anche \"dente di leone), la mimosa e il narciso.\nIn zoologia il giallo, specialmente se associato al nero, indica agli altri animali il pericolo; \u00e8 usato, per esempio, da api, vespe ed animali marini tossici o dotati di pungiglione che in questo modo comunicano la loro pericolosit\u00e0 agli altri animali. Altri animali, seppure non siano pericolosi, riproducono la stessa colorazione \"fingendosi\" tali per scoraggiare possibili predatori.\nSi parla di \"xantismo\" per indicare una colorazione gialla atipica in un animale. Ad esempio, i canarini che presentano xantismo hanno un piumaggio pi\u00f9 giallo rispetto a quello tipico della loro specie.\nPercezione.\nNegli esseri umani.\nNegli esseri umani, il colore giallo viene percepito attraverso dei coni (che sono delle cellule fotorecettrici presenti sulla retina dell'occhio) appositamente deputati a distinguere i colori. Esistono tre tipi di coni nell'occhio umano: S, M e L. Ciascuno di questi tipi percepisce un particolare intervallo di colori e la percezione dei singoli colori nasce dalla combinazione dei diversi stimoli. In particolare il colore giallo \u00e8 associato ad una stimolazione dei coni L molto maggiore rispetto alla stimolazione dei coni M (mentre i coni S non ricevono stimolo dal giallo).\nNegli animali.\nLa percezione del colore giallo \u00e8 differente tra gli esseri umani e gli animali. Ad esempio i ragni, potendo percepire solo il colore verde e colori nell'ultravioletto, non percepiscono il colore giallo. Non percepiscono il colore giallo neanche i gamberi, il polpo, il calamaro, il coniglio e il ratto.\nColorazione.\nPigmenti e coloranti.\nLa tabella seguente indica alcuni dei pigmenti e coloranti che sono o sono stati utilizzati in diverse applicazioni (tra cui nell'arte, nella stampa, nella verniciatura e come coloranti alimentari):\nIn pirotecnica.\nNell'ambito pirotecnico, giochi d'artificio di colore giallo o sue sfumature possono essere ottenuti da acido gallico, carbonato di sodio, creta, nitrato di sodio e ossalato di sodio.\nIn chimica analitica.\nNel saggio alla fiamma, una fiamma di colore giallo pu\u00f2 indicare la presenza di sodio. In generale, fiamme di colore giallo indicano una temperatura di fiamma moderata (intorno ai 900-1200 \u00b0C circa).\nNell'indicatore universale, il colore giallo denota una soluzione con pH leggermente acido.\nCodifica.\nNell'ambito dell'elettronica, prima dell'avvento degli schermi a colore, il giallo non poteva essere visualizzato attraverso gli schermi in bianco e nero. A partire dall'introduzione delle tecniche di cinematografia a colori (come il processo Kinemacolor del 1908 e il successivo Technicolor del 1916), \u00e8 stato possibile visualizzare nello stesso schermo elettronico diverse sfumature di colori, tra cui anche il giallo, utilizzando diverse codifiche del colore, tra cui quelle indicate di seguito.\nRGB.\nIl giallo non \u00e8 un colore primario nella codifica RGB, dove i colori primari sono il rosso, il verde e il blu. Tale colore \u00e8 quindi ottenuto dalla miscelazione additiva dei colori primari rosso e verde, per cui il codice RGB del giallo \"puro\" \u00e8 (255; 255; 0), ovvero con il valore massimo (255) delle componenti rossa e verde e un valore nullo (0) della componente blu. Tale combinazione nel sistema numerico esadecimale (HEX) corrisponde al valore #FFFF00 (utilizzato ad esempio nel linguaggio HTML per identificare il colore giallo).\nGli schermi che si basano sulla codifica RGB hanno 3 tipi di pixel: rossi, verdi e blu, aventi una forma e una disposizione differente a seconda dello specifico tipo di schermo (ad esempio TV CRT, PC CRT o LCD); la visualizzazione del colore \"giallo\" corrisponde dunque all'accensione dei pixel di colore rosso e verde, mentre la visualizzazione di varianti del colore giallo corrisponde ad una combinazione dei 3 tipi di pixel nella quale i pixel di colore rosso e verde sono accesi con maggiore intensit\u00e0 rispetto ai pixel di colore blu.\nCMYK.\nNella codifica CMYK (ciano-magenta-giallo-nero), che si basa sulla miscelazione dei colori sottrattiva, il colore giallo \u00e8 un colore primario, ed \u00e8 indicato dalla quadrupla (0; 0; 100; 0), dove la componente gialla (Y) presenta il valore massimo (100) mentre gli altri componenti presentano valori nulli (0).\nHSV.\nNella codifica HSV (tonalit\u00e0, saturazione e valore), la tonalit\u00e0 del colore giallo \u00e8 associata ad un angolo di 60\u00b0, per cui il colore giallo \u00e8 rappresentato dalla terna (60\u00b0; 100%; 100%), dove la saturazione e il valore del colore sono entrambi al loro valore massimo (100%).\nHSL.\nNella codifica HSL (tonalit\u00e0, saturazione e luminosit\u00e0), la tonalit\u00e0 del colore giallo \u00e8 associata ad un angolo di 60\u00b0, per cui il colore giallo \u00e8 rappresentato dalla terna (60\u00b0; 100%; 50%), dove la saturazione del colore \u00e8 al loro valore massimo (100%), mentre la luminosit\u00e0 \u00e8 al valore medio (50%).\nIn HTML.\nIn HTML, i colori possono essere rappresentati attraverso un codice esadecimale che corrisponde al codice RGB del colore. Inoltre, ad alcuni di questi colori sono associati dei nomi che possono essere utilizzati in sostituzione del codice esadecimale, al fine di facilitarne la memorizzazione. A parte il colore identificato con il nome inglese \"yellow\" (giallo), che rappresenta una particolare tonalit\u00e0 di giallo, ovvero quella che corrisponde al codice RGB(255, 255, 0) - in esadecimale #FFFF00 -, i browser moderni riconoscono altri nomi di \"colori gialli\", tra cui il colore \"gold\" (oro), associato al codice esadecimale #FFD700.\nPantone.\nIl sistema Pantone \u00e8 stato messo a punto negli anni cinquanta per poter classificare i colori e \"tradurli\" nel sistema di stampa a quadricromia CMYK grazie a un codice arbitrario composto da due campi, nel primo dei quali pu\u00f2 essere presente una parola (ad esempio \"RED\" -rosso-) o un numero di due cifre che si riferisce alla famiglia di appartenenza.\nDal 2000, il Pantone Color Institute dichiara un particolare colore all'anno detto \"Color of the Year\". In particolare, nel 2009 il titolo di \"Colore dell'anno\" \u00e8 stato assegnato ad una particolare gradazione di giallo, denominata \"Mimosa\".\nCombinazioni con altri colori.\nNell'ambito del web, miscelando miscelazione sottrattiva il colore \"giallo\" (inteso come colore la cui codifica esadecimale \u00e8 #FFFF00) con altri colori, si ottengono le seguenti combinazioni:\nLe combinazioni della tabella precedente sono valide solo \"a video\" e i colori risultanti sono ottenuti a partire dal codice del colore, ovvero attraverso un procedimento matematico da cui si ottiene il codice del colore che \u00e8 la combinazione \"teorica\" dei primi due colori.\nNel caso della pittura, della stampa e in altri ambiti in cui il colore giallo non \u00e8 ottenuto su uno schermo elettronico, bens\u00ec attraverso l'utilizzo di un pigmento o colorante, il colore che ne risulta pu\u00f2 essere pi\u00f9 o meno differente a seconda delle sostanze utilizzate, dal supporto e della proporzione dei due colori iniziali. Ad esempio, nel caso dei colori ad olio, la combinazione di un pigmento giallo e di un pigmento nero fornisce un colore piuttosto scuro, ovvero il pigmento nero \"predomina\" sul giallo, cos\u00ec come avviene in generale miscelando un pigmento chiaro con uno pi\u00f9 scuro, per cui, a meno che non si voglia dipingere un quadro molto scuro, si tender\u00e0 a utilizzare una quantit\u00e0 maggiore di pigmenti chiari e una quantit\u00e0 minore di pigmenti scuri. Inoltre il cosiddetto gamut di uno schermo elettronico (ovvero l'insieme dei colori che lo schermo \u00e8 in grado di produrre) \u00e8 molto differente dall'insieme di colori che possono essere rappresentati nella pittura o in altre tecniche, per cui il colore \"giallo \" o altri colori visualizzati su uno schermo saranno differenti dagli stessi colori rappresentati con altre tecniche.\nLa miscelazione del giallo con gli altri colori fornisce dei risultati differenti da quelli indicati sopra nel caso in cui si utilizzino tecniche di miscelazione additiva (ad esempio combinando tra loro due fasci di luce di due colori).\nSimbolismo.\nNell'arte.\nIl giallo, cos\u00ec come il rosso, \u00e8 il colore caratteristico dell'autunno perch\u00e9 in questa stagione le foglie diventano gialle e rosse e questi colori sono anche di ispirazione per i pittori nei loro quadri.\nNella cromoterapia.\nIn cromoterapia, il colore giallo sarebbe utile per favorire l'estroversione e l'ottimismo delle persone. Inoltre, stimolerebbe l'appetito e regolerebbe il buon umore."}
{"id": "2065387", "revid": "729019", "url": "https://it.wikipedia.org/wiki?curid=2065387", "title": "Zak Spears", "text": "Biografia.\nNato a Chicago nell'Illinois, di origini russe e tedesche, viene scoperto dal regista Chi Chi LaRue in un bar gay di Minneapolis, inizia la sua carriera nella pornografia gay nel 1993 partecipando nel corso degli anni a oltre 50 film. Diviene noto per la sua fisicit\u00e0 massiccia e mascolina, il suo corpo villoso e per i suoi rumorosi orgasmi. Ad inizio carriera pesava 86\u00a0kg, presentando un fisico tonico muscoloso, nel corso degli anni ha raggiunto il peso di 107\u00a0kg. Spears ha due piercing, uno sul capezzolo e uno sul glande, inoltre ha diversi tatuaggi, sulla spalla destra ha il simbolo dell'Unione sovietica, mentre sulla natica sinistra ha tatuato un orso che esegue sollevamento pesi.\nIl suo nome d'arte deriva dalla combinazione del nome del personaggio della serie televisiva \"Bayside School\", Zack Morris, e dal cognome del pornodivo eterosessuale Randy Spears, che il regista Chi Chi LaRue, data la somiglianza, disse sembrare suo fratello maggiore.\nSpears nel corso della sua carriera ha lavorato per le pi\u00f9 importanti case di produzioni statunitensi, come i COLT Studios e i Falcon Studios, esibendosi come versatile, sia in ruoli attivi e passivi, aggiudicandosi molti premi e nomination. Spears si ritir\u00f2 nel 1996, restando fermo per alcuni anni, lavora come personal trainer e come barista a Silver Lake, a Los Angeles, in un locale chiamato \"The Faultline\".\nDal 2004 \u00e8 tornato a lavorare saltuariamente in alcune produzioni pornografiche sia in ruoli sessuali e non sessuali. Sempre nel 2004 lavora nei film hard \" Buckleroos: Part I\" e \" Buckleroos: Part II\", dove si esibisce in una scena con il porno attore italiano Carlo Masi, ma riceve un GayVN Awards per un suo ruolo non sessuale. Nel 2001 \u00e8 stato inserito nella \"Wall of Fame\" come leggenda della pornografia gay.\nZak Spears ha lavorato anche per il cinema tradizionale, \u00e8 apparso nel film di Gregg Araki \"Doom Generation\", venendo accreditato come Khristofor Rossianov, e nella commedia nera \"Forgiving the Franklins\", venendo accreditato come Khris Scaramanga."}
{"id": "2065391", "revid": "729019", "url": "https://it.wikipedia.org/wiki?curid=2065391", "title": "Castrum Marcellini", "text": "Il Castrum Marcellini \u00e8 un castello in localit\u00e0 Collevecchio, nei pressi del paese di Marcellina, in provincia di Roma.\nStoria.\nVenne costruito con ogni probabilit\u00e0 nel IX secolo. Quando il feudatario era assente veniva sostituito momentaneamente da un \"vice-comes.\" La zona ecclesiastica del feudo veniva gestita da un abate detto \"castellanus\". Il \"Castrum\" forniva riparo alle genti delle case tutt'intorno.\nNel XII secolo risulta feudatario un certo Gregorio De Marcellinis.\nIn zona Collevecchio rimangono dei resti di \"Castrum Marcellini\" detto anche Castelluccio.\nNel 1153 viene citato in un documento insieme all'abbazia.\nNel XIII secolo il \"Castrum\" viene venduto ai monaci di San Paolo Fuori Le Mura come documentato dalle bolle dei Papi Innocenzo III, Onorio III e Gregorio IX, vendita contestata dai figli di Gregorio De Marcellinis, il quale credendo che nel 1000 ci fosse stata la fine del mondo, cedette per tale data il \"Castrum\" alla chiesa.La diatriba sta nel fatto che susseguentemente tale anno la fine del mondo non s'\u00e8 verificata.\nFu cos\u00ec che il \"Castrum\", nel 1220, fu incendiato dai monaci di San Paolo, in modo che gli abitanti di Castelluccio furono costretti a rifugiarsi in parte nella vicina San Polo dei Cavalieri ed in parte nell'abbazia di Santa Maria delle Grazie.\nCos\u00ec i De Marcellinis investirono Romano De Marcellinis come feudatario di Lunghezza, fratello di Arcione, rinunciando al \"Castrum Marcellini\" fatto ricostruire dai monaci.I De Marcellinis furono costretti a lasciar perdere il castrum per via delle lotte contro Tivoli, che allora era ghibellina ed alleata di Federico II\nI De Marcellinis nel 1392 vendettero il feudo ad Orso Orsini, la cui famiglia fu ricompensata di vari canstelli in seguito compreso quello di San Polo dei Cavalieri.\nNel 1558 gli Orsini vendettero il feudo per problemi economici.\nLa peste del 1656 fece declinare la fortuna di Marcellina fino a che i Cesi nel 1678 vendettero il paese a Giovan Battista Borghese."}
{"id": "2065398", "revid": "27723", "url": "https://it.wikipedia.org/wiki?curid=2065398", "title": "Pinacosauro", "text": ""}
{"id": "2065400", "revid": "1305772", "url": "https://it.wikipedia.org/wiki?curid=2065400", "title": "Leccia", "text": "Il nome volgare leccia viene utilizzato per diverse specie di pesci ossei della famiglia Carangidae presenti nel mar Mediterraneo"}
{"id": "2065401", "revid": "712828", "url": "https://it.wikipedia.org/wiki?curid=2065401", "title": "Rosalie Lamorli\u00e8re (personaggio)", "text": ""}
{"id": "2065402", "revid": "486946", "url": "https://it.wikipedia.org/wiki?curid=2065402", "title": "Bacino delle Scalere", "text": ""}
{"id": "2065403", "revid": "1592097", "url": "https://it.wikipedia.org/wiki?curid=2065403", "title": "Salty (Disney)", "text": ""}
{"id": "2065404", "revid": "767487", "url": "https://it.wikipedia.org/wiki?curid=2065404", "title": "Alpi Ticinesi e del Verbano", "text": "Le Alpi Ticinesi e del Verbano (dette anche \"Alpi Lepontine Sud-occidentali\") sono una sottosezione delle Alpi Lepontine, situate in Svizzera (Canton Ticino) ed Italia (Provincia del Verbano-Cusio-Ossola). La vetta pi\u00f9 alta \u00e8 il Bas\u00f2dino che raggiunge i 3.273 .\nDelimitazioni.\nConfinano:\nRuotando in senso orario i limiti geografici sono: Passo di San Giacomo, fiume Ticino, Bellinzona, Magadino, Locarno, Lago Maggiore, fiume Toce, Passo di San Giacomo.\nClassificazione.\nLa classificazione SOIUSA delle Alpi Ticinesi e del Verbano \u00e8 la seguente:\nSuddivisione.\nSi suddividono in quattro supergruppi, undici gruppi e 28 sottogruppi:\nla Catena Basodino-Cristallina-Biela, il Gruppo dell'Onsernone e la Catena Togano-Laurasca-Limidario si trovano nella parte occidentale delle Alpi Ticinesi e del Verbano e rispettivamente a nord, al centro e a sud. Invece la Catena Campo Tencia-Zucchero-Madone Grosso si trova nella parte orientale.\nVette principali.\nLe vette principali che interessano il gruppo sono:\nRifugi.\nPer facilitare l'escursionismo e la salita alle vette nelle Alpi Ticinesi e del Verbano vi sono diversi rifugi:"}
{"id": "2065410", "revid": "1776051", "url": "https://it.wikipedia.org/wiki?curid=2065410", "title": "Giovanni da Rivalta", "text": "Biografia.\nGiovanni da Rivalta era figlio di Guglielmo, signore di Rivalta, ma secondo altre fonti meno attendibili sarebbe stato un membro della famiglia degli Orsini. Dato certo \u00e8 che ancora giovanissimo intraprese la carriera ecclesiastica, divenendo prevosto della cattedrale di Torino e abate commendatario di Rivalta.\nIn ricompensa della propria perizia di giureconsulto sapiente, dimostrata in diversi casi nella vita pastorale torinese, il 16 gennaio 1364 venne nominato da papa Urbano V vescovo di Torino.\nDurante il proprio episcopato fu particolarmente attivo nelle visite pastorali, compiendone una specifica e di periodo piuttosto lungo in Val di Susa. In quegli anni venne menzionato nel testamento di Guglielmo d'Acaia come suo esecutore testamentario.\nMor\u00ec a Torino nel giugno 1411.\nSecondo alcuni storici come l'Ughelli, sarebbe stato anche insignito della dignit\u00e0 cardinalizia dall'antipapa Clemente VII, ma non si \u00e8 trovata testimonianza certa di questo fatto."}
{"id": "2065417", "revid": "916580", "url": "https://it.wikipedia.org/wiki?curid=2065417", "title": "Lichia amia", "text": "La leccia (Lichia amia) \u00e8 un pesce predatore d'acqua salata appartenente alla famiglia Carangidae.\nDistribuzione e habitat.\nQuesto carangide si incontra in tutto il mar Mediterraneo e nell'Atlantico orientale tra il Golfo di Guascogna e le coste africane. \u00c8 una specie pelagica ma che ha costumi costieri, perlomeno nella bella stagione. Non esita ad avventurarsi nelle acque salmastre per cacciare i cefali di cui \u00e8 ghiotta e spingendosi fin dentro le foci dei fiumi e delle acque portuali.\nDescrizione.\n\"L. amia\" presenta un corpo compresso lateralmente con forma di losanga e caratterizzato da testa in proporzione piccola, con bocca molto grande.\nLe pinne pettorali e ventrali sono abbastanza piccole mentre la pinna anale e la seconda dorsale sono opposte e simmetriche. La prima pinna dorsale \u00e8 ridotta ad una fila di piccoli raggi spinosi, la pinna caudale \u00e8 falcata. La linea laterale presenta una vistosa curva verso il basso subito dopo le pinne pettorali. \nLa livrea \u00e8 grigio-verdastra sul dorso e bianco madreperlaceo caratteristico sui fianchi; le pinne sono scure, talvolta con bordi bianchi.\nRaggiunge una lunghezza massima di 2 metri, per un peso che pu\u00f2 avvicinarsi ai 70\u00a0kg.\nEtologia.\n\u00c8 una specie gregaria, i giovani si radunano spesso in branchi numerosi.\nRiproduzione.\nAvviene in primavera-estate in acque costiere. Le uova sono pelagiche.\nAlimentazione.\nSi ciba di pesci e di cefalopodi che cattura in corsa.\nPesca.\nViene insidiata con la tecnica della traina col vivo e dello spinning, ma non \u00e8 una cattura facile, sia per la furbizia, che la spinge a rifiutare un'esca imperfettamente presentata, sia per la poderosa reazione, che mette a dura prova pescatore e attrezzatura. Viene insidiata anche con la pesca in apnea. Le carni sono eccellenti. Pescando a spinning solitamente si utilizzano artificiali di generose dimensioni (dai 14 ai 20\u00a0cm), possibilmente dotati di armatura passante, vista la potenza che riesce a sprigionare questo pesce. Le esche maggiormente usate sono popper e WTD, le quali lavorano sopra la superficie del mare. Nel nostro territorio il periodo migliore per insidiarla \u00e8 l'estate, durante la quale i grossi esemplari accostano per riprodursi."}
{"id": "2065422", "revid": "287204", "url": "https://it.wikipedia.org/wiki?curid=2065422", "title": "Gran Premio di Monaco 2002", "text": "Il Gran Premio di Monaco 2002 \u00e8 stato un Gran Premio di Formula 1 disputato il 26 maggio 2002 sul circuito di Monaco. La gara fu vinta da David Coulthard su McLaren - Mercedes, davanti a Michael Schumacher su Ferrari e a Ralf Schumacher su Williams - BMW.\nVigilia.\nAspetti tecnici.\nDiverse scuderie portarono in pista evoluzioni aerodinamiche delle proprie monoposto nel tentativo di ottenere il maggior carico aerodinamico possibile sul tortuoso circuito monegasco, anche se nessuna squadra ricorse a soluzioni estreme come quelle viste l'anno precedente. La Ferrari impieg\u00f2 dei nuovi alettoni sia al posteriore che all'anteriore, mentre la McLaren apport\u00f2 delle modifiche alla parte inferiore della carrozzeria della MP4/17. Diverse altre scuderie, tra le quali Williams, Sauber, Renault e Arrows introdussero delle modifiche agli alettoni per aumentarne il carico aerodinamico, mentre la Toyota introdusse una serie di appendici aerodinamiche sulle fiancate e sul cofano motore.\nProve libere.\nResoconto.\nDurante le prime prove libere di gioved\u00ec mattina R\u00e4ikk\u00f6nen ebbe un violento incidente alla Rascasse, nel quale il telaio della sua vettura si danneggi\u00f2 gravemente. Il pilota finlandese ebbe un altro incidente durante la sessione di sabato mattina, danneggiando anche in questa occasione in modo consistente la vettura: un problema agli iniettori durante le qualifiche lo costrinse poi a cambiare nuovamente vettura, portando a quattro i telai diversi da lui utilizzati durante il week-end di gara.\nRisultati.\nNella prima sessione di prove di gioved\u00ec i risultati furono i seguenti:\nNella seconda sessione di prove di gioved\u00ec i risultati furono i seguenti:\nNella sessione di prove di sabato mattina i risultati furono i seguenti:\nQualifiche.\nResoconto.\nNelle qualifiche gli pneumatici Michelin si dimostrarono pi\u00f9 efficaci dei rivali Bridgestone, tanto che al termine della sessione le uniche vetture tra le prime dieci qualificate equipaggiate con le gomme giapponesi risultarono le due Ferrari di Michael Schumacher e Barrichello, rispettivamente terzo e quinto. Per la prima volta dal Gran Premio del Belgio 2001 la Ferrari non piazz\u00f2 un proprio pilota in prima fila. Montoya ottenne la seconda pole position stagionale, risultando nettamente pi\u00f9 veloce dei rivali nel secondo e nel terzo settore del tracciato e infliggendo circa tre decimi di distacco al secondo classificato Coulthard.\nLa seconda fila fu completata da Ralf Schumacher, mentre R\u00e4ikk\u00f6nen ottenne il sesto tempo davanti alle due Renault di Trulli e Button e alle due Toyota di Salo e McNish. La Jaguar, in grave crisi tecnica, non riusc\u00ec a sfruttare la competitivit\u00e0 degli pneumatici Michelin, risultando pi\u00f9 lenta anche della Minardi.\nWarm up.\nRisultati.\nNel warm up di domenica mattina i migliori tempi furono i seguenti:\nGara.\nResoconto.\nAlla partenza Coulthard sopravanz\u00f2 Montoya e si port\u00f2 in testa alla corsa. Trulli si port\u00f2 in quinta posizione, passando R\u00e4ikk\u00f6nen e Barrichello, superato anche dal pilota finlandese della McLaren. Button ebbe un problema con il launch control (il sistema di partenza automatica), rimanendo quasi fermo sulla griglia e perdendo diverse posizioni. A causa dello stesso inconveniente Villeneuve rimase bloccato sullo schieramento e, rientrato ai box, torn\u00f2 in gara con un giro di distacco.\nSin dalle prime tornate Montoya e Michael Schumacher rimasero a pochi decimi di distanza da Coulthard, senza per\u00f2 riuscire ad attaccare il pilota scozzese. Al 16\u00ba passaggio McNish and\u00f2 a sbattere alla prima curva, dovendosi ritirare. Sette tornate pi\u00f9 tardi Sato, al quale era stato ordinato di lasciar passare il suo compagno di squadra, tocc\u00f2 le barriere sotto il tunnel. La vettura del giapponese, che era gi\u00e0 stato coinvolto in un grave incidente nel precedente Gran Premio d'Austria, prosegu\u00ec senza controllo fino alla successiva chicane, dove si ferm\u00f2 contro le protezioni. Al 28\u00ba giro, nel tentativo di resistere a Bernoldi che lo aveva sorpassato, Massa sbagli\u00f2 la frenata alla prima curva, tamponando il pilota della Arrows. Questa manovra cost\u00f2, in seguito, uno stop &amp; go al pilota della Sauber. Intorno al trentesimo giro dalla vettura di Coulthard cominci\u00f2 a uscire del fumo in corrispondenza di ogni cambio di marcia. Il problema meccanico, che avrebbe potuto portare il pilota scozzese al ritiro, fu risolto dalla McLaren attraverso l'uso della telemetria bidirezionale, il cui uso era consentito dalla FIA a partire da inizio stagione: i tecnici della Mercedes poterono cambiare le mappature del motore direttamente dai box, compensando la perdita d'olio e risolvendo il problema in sette giri.\nAl 40\u00ba giro Barrichello tent\u00f2 di sopravanzare R\u00e4ikk\u00f6nen, ma sbagli\u00f2 la manovra e tampon\u00f2 violentemente il finlandese. Entrambi riuscirono a tornare ai box per riparare le vetture, ma il pilota della McLaren si ritir\u00f2 precauzionalmente vista l'estensione dei danni riportati dalla sua McLaren. Barrichello torn\u00f2 in pista in settima posizione, dovendo per\u00f2 scontare uno stop &amp; go per aver causato l'incidente e, nel corso del 44\u00ba passaggio, un drive through per aver superato la velocit\u00e0 massima consentita nella corsia dei box. Sempre al 44\u00ba giro Michael Schumacher fu il primo pilota del terzetto di testa ad effettuare il rifornimento. Tre tornate pi\u00f9 tardi sulla vettura di Montoya si ruppe il motore, costringendolo al ritiro. In seconda posizione venne quindi a trovarsi Ralf Schumacher, il quale si ferm\u00f2 ai box per la sua sosta al 51\u00ba, in contemporanea con Coulthard. Il pilota scozzese torn\u00f2 in pista appena davanti a Michael Schumacher, mentre Ralf Schumacher occup\u00f2 la terza posizione. I tre mantennero le posizioni fino al traguardo, nonostante Ralf Schumacher fosse stato costretto a una sosta supplementare per sostituire uno pneumatico difettoso. Alle loro spalle si piazzarono Trulli e Fisichella. L'ultimo punto a disposizione fu conquistato da Frentzen, che resistette negli ultimi giri al rimontante Barrichello, autore anche del giro pi\u00f9 veloce in gara. Il pilota tedesco port\u00f2 alla Arrows l'ultimo punto della sua storia.\nFonti.\nTutti i dati statistici provengono da Autosprint n.22/2002"}
{"id": "2065424", "revid": "114395199", "url": "https://it.wikipedia.org/wiki?curid=2065424", "title": "Alpi dell'Adula", "text": "Le Alpi dell'Adula (dette anche \"Alpi Mesolcinesi e Grigionesi Occidentali\" oppure \"Alpi Lepontine Orientali\") sono una sottosezione delle Alpi Lepontine. Si trovano in Svizzera (Canton Ticino e Canton Grigioni) ed, in parte minore, nell'Italia (Regione Lombardia). Costituiscono la parte pi\u00f9 orientale delle Alpi Lepontine oltre il Passo del Lucomagno. Prendono il nome dall'Adula, montagna pi\u00f9 alta e pi\u00f9 significativa del gruppo. La vetta pi\u00f9 alta \u00e8 l'Adula che raggiunge i 3.402 .\nDelimitazioni.\nConfinano:\nRuotando in senso orario i limiti geografici sono: Passo dello Spluga, torrente Liro, fiume Mera, Lago di Como, torrente Liro, Passo San Jorio, torrente Morobbia, fiume Ticino, torrente Brenno, Passo del Lucomagno, Val Medel, Disentis/Must\u00e9r, fiume Reno Anteriore, Tamins, fiume Reno Posteriore, Spl\u00fcgen, Passo dello Spluga.\nSuddivisione.\nLe Alpi dell'Adula si suddividono in quattro supergruppi: a nord-ovest la Catena Medel-Terri, a sud-ovest il Gruppo dell'Adula, a nord-est i Monti dello Spluga e a sud-est la Catena Mesolcina.\nNel dettaglio la suddivisione nei quattro supergruppi, dieci gruppi e tredici sottogruppi \u00e8 la seguente:\nVette.\nLe montagne principali del gruppo sono:\nRifugi.\nPer facilitare l'escursionismo e la salita alle vette nelle Alpi dell'Adula vi sono diversi rifugi:"}
{"id": "2065433", "revid": "1573940", "url": "https://it.wikipedia.org/wiki?curid=2065433", "title": "Trachinotus ovatus", "text": "La leccia stella (Trachinotus ovatus [), , \u00e8 un pesce osseo di mare appartenente alla famiglia Carangidae.\nDistribuzione e habitat.\n\u00c8 diffusa nell'intero mar Mediterraneo e nell'Oceano Atlantico orientale tra La Manica e l'Africa tropicale. Molto raramente \u00e8 stata trovata a nord fino a Svezia e Norvegia. Nelle acque italiane \u00e8 molto comune.\n\u00c8 pelagica ma prettamente costiera, si trova di solito su substrati sabbiosi ma non \u00e8 un imperativo. In inverno sta pi\u00f9 al largo.\nDescrizione.\nHa corpo ovoidale, compresso lateralmente, con bocca piccola ed occhi piuttosto grandi rispetto alla leccia. Le pinne anale e prima dorsale sono simmetriche ed opposte, la coda profondamente falcata. Il colore \u00e8 bianco madreperlaceo con 3-5 macchie ovali pi\u00f9 scure sui fianchi e con le punte delle pinne nere.\nRaramente raggiunge i 50 cm di lunghezza con un massimo di 2 kg.\nAlimentazione.\nBasata su piccoli pesci, in particolare lattarini, che caccia anche vicino a riva. La sua tecnica si basa sul gettarsi nel banco e dibattersi quando afferra una preda. I pesci nel disperato tentativo di confondere la leccia saltano fuori dall'acqua.\nPesca.\nSi cattura con varie tecniche, soprattutto la traina, lo spinning e il surf casting sia con esche naturali che artificiali. Le carni sono ottime."}
{"id": "2065434", "revid": "281901", "url": "https://it.wikipedia.org/wiki?curid=2065434", "title": "Leccia stella", "text": ""}
{"id": "2065435", "revid": "281901", "url": "https://it.wikipedia.org/wiki?curid=2065435", "title": "Trachinotus glaucus", "text": ""}
{"id": "2065436", "revid": "167080", "url": "https://it.wikipedia.org/wiki?curid=2065436", "title": "Oppidum di Bibracte", "text": ""}
{"id": "2065437", "revid": "115909517", "url": "https://it.wikipedia.org/wiki?curid=2065437", "title": "Guido Canale", "text": "Biografia.\nGuido Canale (o Canalis) apparteneva a una nobile famiglia piemontese, figlio di Antonio Canale e fratello di Costagno.\nIntrapresa la carriera ecclesiastica, entr\u00f2 nell'ordine di Sant'Antonio di Vienne e pervenne in seguito al rango di arciprete della cattedrale di Torino.\nEletto vescovo di Torino il 16 maggio 1320, agli esordi del suo episcopato si occup\u00f2 della gi\u00e0 nota \u00abquestione templare\u00bb, ovvero di come affrontare nella diocesi torinese le disposizioni della Bolla Pontificia di papa Clemente V, che stabiliva la sospensione dell'Ordine dei Cavalieri Templari e la confisca di tutti beni di loro propriet\u00e0.\nIl neoeletto vescovo Canale si confront\u00f2 da subito con il commissario gi\u00e0 precedentemente incaricato dalla Curia di Torino nel 1312 di risolvere pacificamente la \u00abquestione templare\u00bb, ovvero il conte Federico da Piossasco, gi\u00e0 membro dell'Ordine degli Ospitalieri Gerosolimitani. La \u00abquestione templare\u00bb per la diocesi torinese riguardava in particolare la dismissione della Commenda di Pancalieri e quella di \"Vallis Mall\u00e6\".\nCon un atto del 4 dicembre 1320, con un solenne giuramento alla sua presenza, venne dichiarato concluso l'incarico di Federico da Piossasco e con questo atto tramont\u00f2 definitivamente l'epoca dei Cavalieri Templari nella diocesi di Torino.\nIl vescovo Guido Canale mor\u00ec a Torino nel 1348."}
{"id": "2065440", "revid": "729019", "url": "https://it.wikipedia.org/wiki?curid=2065440", "title": "Erwin von Witzleben", "text": "Nominato feldmaresciallo nel 1940 dopo la vittoriosa campagna di Francia, fu giustiziato a seguito del fallito attentato a Hitler del 20 luglio 1944.\nBiografia.\nI primi anni.\nErwin von Witzleben nacque a Breslavia, da una famiglia di antico lignaggio e tradizione militare; sin da giovane decise anch'egli di proseguire nella tradizione di famiglia, dedicandosi alla carriera militare. Nel 1901 ottenne il suo primo incarico con la nomina a sottotenente del 7\u00ba Reggimento granatieri \"K\u00f6nig Wilhelm I\".\nSi spos\u00f2 con Else Kleeberg, con cui ebbe due figli: un maschio e una femmina.\nLa carriera militare.\nDurante la prima guerra mondiale combatt\u00e9 a Verdun e nelle Fiandre. Durante gli scontri fu gravemente ferito. Il valore dimostrato in battaglia lo mise in mostra come uno dei migliori giovani ufficiali tedeschi, e gli valse la decorazione della Croce di Ferro di prima e seconda classe.\nAlla fine della guerra, von Witzleben fu mantenuto in servizio nella ricostituita Reichswehr, il nuovo esercito della Repubblica di Weimar, ottenendo ruoli di comando presso diverse unit\u00e0 operative.\nIl 1\u00ba febbraio 1934 von Witzleben ottenne la promozione a \"Generalmajor\" e il comando della 3\u00aa divisione di fanteria. Circa un anno dopo fu nominato in sostituzione di Werner von Fritsch, divenuto capo del Comando supremo dell\u2019Esercito (OKH), quale nuovo Comandante del Terzo distretto militare del Reich (tedesco: \"Wehrkreis III\"); questa nomina aveva una particolare importanza simbolica e militare, poich\u00e9 lo poneva al comando delle truppe a difesa della citt\u00e0 di Berlino. In questo modo von Witzleben divenne uno dei generali pi\u00f9 in vista della nuova Wehrmacht, ottenendo rapidamente la promozione a \"Generalleutnant\" (nel settembre del 1935) e successivamente il comando del III Corpo d'Armata, con sede a Berlino. Nel 1936 fu ulteriormente promosso al grado di \"General der Infanterie\".\nNonostante fosse uno dei generali pi\u00f9 in vista della Wehrmacht, von Witzleben fu sempre un elemento ostile al nuovo regime nazista. Ci\u00f2 lo mise subito in contatto con gli altri esponenti della resistenza militare al nazismo. Nel 1938 partecip\u00f2 alla definizione di un piano d'azione per attuare un colpo di stato in occasione della crisi dei Sudeti; in questa congiura erano coinvolti personaggi di spicco del mondo militare tedesco, tra cui Ludwig Beck, Erich Hoepner, Wilhelm Canaris e Franz Halder. Tutti questi uomini erano preoccupati dalla politica estera aggressiva di Hitler, e credevano che la Germania non potesse permettersi una guerra contro gli Alleati occidentali.\nA von Witzleben sarebbe dovuto spettare un ruolo decisivo per attuare il colpo di Stato: dato il suo ruolo di comandante militare del Distretto di Berlino, egli avrebbe dovuto garantire il controllo della capitale e dei principali uffici governativi. Tuttavia il progetto fall\u00ec: da un lato infatti gli eventi che portarono alla firma del Trattato di Monaco fecero superare il rischio imminente di una guerra in Europa, dall'altro le esitazioni dei congiurati impedirono l'avvio di una soluzione risoluta contro il regime nazista.\nNonostante von Witzleben rimanesse in contatto con i gruppi di opposizione al regime, non fu per il momento esonerato da responsabilit\u00e0 di comando nella Wehrmacht. Nel novembre 1938 fu nominato a capo del II Gruppo d'Armate, il cui comando operativo era sul confine orientale tedesco, presso Francoforte sull'Oder.\nNel settembre 1939, allo scoppio della Seconda guerra mondiale, von Witzleben fu promosso a \"Generaloberst\" e nominato comandante della I Armata. Nel suo nuovo incarico, si trov\u00f2 a presidiare le posizioni tedesche lungo il settore settentrionale della Linea Maginot.\nQuando inizi\u00f2 l'invasione tedesca della Francia, l'armata sotto il comando di von Witzleben era inquadrata nel Gruppo d'armate C, al comando del generale von Leeb. Poich\u00e9 occupava l'ala meridionale del dispositivo d'attacco tedesco, la I Armata non partecip\u00f2 attivamente al \"colpo di falce\" grazie al quale la Wehrmacht irruppe attraverso le posizioni alleate e circond\u00f2 gran parte delle loro truppe nel Passo di Calais; tuttavia, quando scatt\u00f2 la seconda fase dell'invasione, anche le truppe sotto il comando di von Witzleben ebbero modo di passare all'attacco. Il 14 giugno 1940 la I Armata sfond\u00f2 le linee francesi a difesa della linea Maginot e in pochi giorni costrinse alla resa diverse divisioni nemiche.\nCome riconoscimento del ruolo da lui svolto nella vittoriosa Campagna di Francia, il 19 luglio 1940 von Witzleben fu nominato \"Generalfeldmarschall\".\nIl 26 ottobre 1940 von Witzleben assunse il comando del Gruppo d'armate D, un'unit\u00e0 costituita allo scopo di controllare le zone di occupazione militare tedesca nella Francia settentrionale e in Belgio. Il 15 marzo 1941 si dispose che il Comandante in capo del Gruppo d'armate D fosse considerato Comandante in capo della Wehrmacht per tutto il teatro occidentale (Oberbefehlshaber West); in questo modo von Witzleben si trov\u00f2 al comando di tutto il fronte occidentale.\nMantenne l'incarico fino al 15 marzo 1942, quando venne sostituito da Gerd von Rundstedt, e trasferito da Hitler nella F\u00fchrerreserve.\nL'attentato del 20 luglio 1944.\nNel 1944 von Witzleben prese parte alla progettazione e alla realizzazione del fallito attentato a Hitler del 20 luglio 1944. Secondo i piani dei cospiratori, il generale Ludwig Beck avrebbe dovuto assumere il ruolo di capo di Stato, mentre proprio von Witzleben sarebbe dovuto diventare Comandante supremo della Wehrmacht.\nDopo lo scoppio della bomba nel quartier generale di Hitler nella Prussia orientale, von Witzleben tard\u00f2 a raggiungere Stauffenberg e gli altri cospiratori al Bendlerblock a Berlino per assumere il comando della Wehrmacht. Quando si present\u00f2 al quartier generale era ormai sera e il tentativo di colpo di Stato era ormai chiaramente fallito. Dopo meno di un'ora von Witzleben lasci\u00f2 Berlino per tornare verso Zossen.\nFu impiccato l'8 agosto 1944, a seguito della sentenza di morte emessa contro di lui dal tribunale del Popolo (\"Volksgerichtshof\"). Durante il processo, come ultima umiliazione pubblica, von Witzleben fu costretto a presentarsi senza poter indossare cinture o bretelle; ci\u00f2 lo obbligava a tirarsi su di continuo i pantaloni mentre era in piedi di fronte alla corte: questo gli valse gli insulti del presidente della corte Roland Freisler. Dopo la sua condanna a morte, Von Witzleben si rivolse a Freisler e afferm\u00f2 sprezzante che, in pochi mesi, le Potenze alleate avrebbero distrutto la Germania nazista e avrebbero costretto i suoi leader ad ammettere i crimini del regime, profezia che si rivel\u00f2 corretta."}
{"id": "2065447", "revid": "729019", "url": "https://it.wikipedia.org/wiki?curid=2065447", "title": "Pacific Islanders", "text": "I Pacific Islanders furono una selezione di rugby formata da giocatori provenienti dalle federazioni di , e .\nLa selezione fu fondata nel 2004, e comp\u00ec tour ogni due anni, ma dal 2008 rest\u00f2 inattiva. La selezione era governata dalla Pacific Islands Rugby Alliance (PIRA).\nStoria.\nL'esordio avvenne nel 2004 con alcuni match in terra australiana e neozelandese, compresa una sfida con il Sudafrica.\nNel tour 2006 nella prima partita affrontarono il , reduce da un pareggio con l' e che schier\u00f2 in pratica le seconde linee. Malgrado questo i gallesi si aggiudicarono il match, contro una squadra volenterosa, ma poco collaudata ed amalgamata.\nNel secondo incontro affrontarono gli scozzesi reduci da un facile successo con la . Anche qui la partita venne vinta dai padroni di casa, grazie alla prestazione di Marcus Di Rollo.\nAncora pi\u00f9 pesante fu la sconfitta con l'Irlanda, nell'ultima partita disputata al Lansdowne Road prima della ristrutturazione.\nLa squadra isolana ottenne la sua prima storica vittoria il 22 novembre 2008 allo Stadio Giglio di Reggio Emilia contro la nazionale dell' per 25 a 17.\nFine dell'alleanza.\nNel luglio 2009, la Samoa Rugby Union decise di abbandonare l'alleanza lamentando di come il progetto non aveva prodotto i benefici finanziari sperati. Il presidente della SRU Su'a Peter Schuster motiv\u00f2 la decisione indicando la federazione internazionale come colpevole per aver limitato le possibilit\u00e0 di esibizione della selezione solo ogni quattro anni, e non pi\u00f9 ogni due. Quindi rendendo poco redditizia l'adesione al PIRA. \nTentativi di rinascita.\nSin dallo scioglimento si cominci\u00f2 a parlare di un possibile rilancio dapprima nel Super 12 e poi in un tour dei British and Irish Lions ma non si concretizz\u00f2 nulla.\nLa questione \u00e8 tornata alla ribalta nel 2014, quando il Super Rugby era in procinto di allargarsi, si fece avanti la proposta di una franchigia che rappresentasse le isole del Pacifico, e nel 2020 quando, a causa della pandemia di Covid-19, il campionato dell'emisfero australe ha subito importanti rivoluzionamenti."}
{"id": "2065448", "revid": "1452073", "url": "https://it.wikipedia.org/wiki?curid=2065448", "title": "Campogramma glaycos", "text": "La leccia (Campogramma glaycos), conosciuta anche come leccia fasciata o leccia stella, \u00e8 un pesce d'acqua salata appartenente alla famiglia Carangidae.\nDistribuzione e habitat.\nQuesta specie \u00e8 diffusa nell'intero mar Mediterraneo e nell'Oceano Atlantico orientale tra La Manica ed il Senegal. Nelle acque italiane \u00e8 molto meno comune delle altre lecce. Vive nello stesso habitat di leccia e leccia stella.\nDescrizione.\n\u00c8 molto simile alla leccia ma ha bocca in proporzione pi\u00f9 piccola. Quello che la rende inconfondibile \u00e8 la livrea con il dorso verdastro ed il verde madreperlaceo; il limite tra queste due colorazioni non \u00e8 sfumato come nella generalit\u00e0 dei pesci ma \u00e8 netto e segue una linea stranamente sinuosa, quasi a zig-zag. Inoltre \u00e8 presente una macchia grigiastra ovoidale attorno all'occhio che gli d\u00e0 un'aria stranamente \"arrabbiata\". \nRaggiunge una lunghezza massima di 60 cm.\nAlimentazione.\n\"C. glaycos\" si nutre solo di pesci.\nPesca.\nSi cattura con le stesse tecniche utilizzate per le altre lecce. Le carni sono simili, quindi ottime."}
{"id": "2065450", "revid": "281901", "url": "https://it.wikipedia.org/wiki?curid=2065450", "title": "Campogramma vadigo", "text": ""}
{"id": "2065452", "revid": "281901", "url": "https://it.wikipedia.org/wiki?curid=2065452", "title": "Leccia fasciata", "text": ""}
{"id": "2065455", "revid": "123485692", "url": "https://it.wikipedia.org/wiki?curid=2065455", "title": "Greatest Day", "text": "Greatest Day \u00e8 una canzone del gruppo inglese Take That, il cui singolo anticipa l'uscita dell'album \"The Circus\".\nIl singolo.\nLa canzone \u00e8 stata scritta dai membri del gruppo. Il brano \u00e8 stato anche eseguito agli MTV Europe Music Awards 2008 il 6 novembre. Il brano \u00e8 arrivato alla prima posizione dei singoli pi\u00f9 venduti nel Regno Unito il 30 novembre, diventando l'undicesimo numero uno dei Take That.\nIl video.\nIl video \u00e8 stato girato a Los Angeles da Meiert Avis (che in precedenza aveva lavorato con Bob Dylan, Bruce Springsteen e gli U2), sul tetto di un edificio di 60 piani dove i Take That cantano in presenza di un sole che tramonta e di un fascio lucente quasi magico. Il video \u00e8 stato presentato in anteprima su AOL il 22 ottobre 2008."}
{"id": "2065458", "revid": "712828", "url": "https://it.wikipedia.org/wiki?curid=2065458", "title": "Gin (One Piece)", "text": ""}
{"id": "2065459", "revid": "122536096", "url": "https://it.wikipedia.org/wiki?curid=2065459", "title": "Prealpi Comasche", "text": "Le Prealpi Comasche (dette anche \"Prealpi Lariane\" o \"Prealpi Luganesi orientali\") sono una sottosezione delle Prealpi Luganesi. Si trovano in Italia (Provincia di Como) e in Svizzera (Canton Ticino). La vetta pi\u00f9 alta \u00e8 il Pizzo di Gino che raggiunge i 2.245 \nDelimitazione.\nConfinano:\nSuddivisione.\nSecondo la SOIUSA si suddividono in tre supergruppi:\nNei dettagli la suddivisione nei tre supergruppi, nove gruppi e nove sottogruppi \u00e8 la seguente:\nVette principali.\nLe montagne principali sono:\nVoci correlate.\nValanga di Monte San Primo"}
{"id": "2065460", "revid": "712828", "url": "https://it.wikipedia.org/wiki?curid=2065460", "title": "Pearl (One Piece)", "text": ""}
{"id": "2065461", "revid": "1504506", "url": "https://it.wikipedia.org/wiki?curid=2065461", "title": "Luisa Margherita di Lorena", "text": "Biografia.\nLuisa Margherita era la pi\u00f9 giovane figlia di Enrico di Guisa, il cosiddetto \"Sfregiato\", assassinato nel 1588 e di Caterina di Cl\u00e8ves, contessa d'Eu. Ricevette i suoi nomi di battesimo in onore delle sue due madrine, la regina di Francia Luisa di Lorena e la regina di Navarra Margherita di Valois. Non conobbe mai il padre e fu cresciuta dalla madre e dalla nonna paterna, Anna d'Este, nipote di Lucrezia Borgia e di Alfonso I d'Este.\nIl 24 luglio 1605, per volere di Enrico IV, convol\u00f2 a nozze nel castello di Meudon con Francesco di Borbone, principe di Conti. Il contratto matrimoniale era stato firmato il 1\u00ba maggio di quello stesso anno con l'intenzione di riunire in un forte vincolo l'antica dinastia di Lorena, da sempre cattolica, con la dinastia dei Borbone, di fede protestante.\nL'8 maggio 1610, al palazzo del Louvre, Luisa Margherita diede alla luce l'unico frutto di quel matrimonio: una bambina battezzata Maria che mor\u00ec dopo dodici giorni dalla nascita e che fu sepolta nell'abbazia di Saint-Germain-des-Pr\u00e9s.\nLa morte di Francesco, avvenuta il 3 agosto 1614, rese vedova a ventisei anni Luisa Margherita, che da quel momento si dedic\u00f2 con grande zelo allo studio della letteratura. Sostenne in veste di patrona molti scrittori del suo tempo, tra i quali vi erano Fran\u00e7ois de Malherbe e Nicolas Renouard, che le dedicarono molte delle loro opere.\nLa principessa di Conti stessa scrisse delle opere: la prima ad essere pubblicata nel 1620 con lo pseudonimo di \"Sieur de Pilouse\" fu \"Roman Royale ou Adventures de la Cour\", un libro sulla morale dei cortigiani francesi e in particolare sulle relazioni amorose di Enrico IV. Nel romanzo, basato su fatti reali, mescol\u00f2 a questi eventi liberamente inventati.\nNel 1654 pubblic\u00f2 il romanzo \"Histoire des Amours du Grand Alcandre\", questa volta con il suo vero nome.\nLuisa Margherita ebbe modo di scrivere circostanze che poteva osservare direttamente, poich\u00e9 ricopriva il ruolo di dama d'onore, dapprima di Maria de' Medici, poi di Anna d'Austria, avendo modo di vivere per lungo tempo nella corte reale.\nDurante gli scontri tra Maria de' Medici e il cardinale Richelieu, Luisa Margherita sostenne la regina-madre e quando la causa dei devoti fu sconfitta il 10 novembre 1630 (celebre giorno noto come: \"journ\u00e9e des dupes\", la giornata degl'ingannati), la principessa cadde in disgrazia e fu esiliata nei suoi possedimenti materni a Eu. Vi mor\u00ec il 30 aprile 1631.\nIn data non nota, tra il 1614 e il 1630, la principessa spos\u00f2 il marchese Fran\u00e7ois de Bassompierre, dal quale, stando a ci\u00f2 che scrive Tallemant des R\u00e9aux, ebbe un figlio chiamato Francesco de la Tour, che mor\u00ec subito dopo il padre.\nBibliografia.\nIn lingua francese:"}
{"id": "2065462", "revid": "24443", "url": "https://it.wikipedia.org/wiki?curid=2065462", "title": "Prealpi comasche", "text": ""}
{"id": "2065463", "revid": "15756", "url": "https://it.wikipedia.org/wiki?curid=2065463", "title": "Paradossi deontici", "text": "L'espressione paradossi deontici \u00e8 usata nell'ambito della logica deontica per intendere una specifica conseguenza del linguaggio formale adoperato dalle enunciazioni deontiche.\nOrigine del termine.\nIl significato della locuzione \"Paradosso deontico\" \u00e8 differente da quello comunemente attribuito al termine logico di \"paradosso\". Infatti, mentre l\u00e0 si registrano particolari costruzioni linguistiche con un significato circolare, qua la natura paradossale non \u00e8 semantica. Sotto questo punto di vista, quelli deontici sono paradossi in senso lato, non strettamente logici, delle derivazioni sorprendenti e sgradevoli.In questa accezione, si potrebbe considerare l'intera logica deontica una branca complessa e problematica della logica, una logica non ancora adeguatamente formalizzata.Secondo innumerevoli autori, infatti, \u00e8 produttrice di costruzione simboliche paradossali, per l'appunto i \"paradossi deontici\", e questa natura \u00e8 tale da porre in questione la sua stessa possibilit\u00e0 teorica. Ora questi ultimi non sono meri analoghi dei \"paradossi logici\" (p.e. \"mentitore\"; \"Epimenide\"; etc.). Infatti, la loro paradossalit\u00e0 \u00e8 interna al particolare significato assunto dal linguaggio logico nelle enunciazioni deontiche, che appare ora \"descrittivo\" ora \"prescrittivo\" di norme, dando luogo ad ambiguit\u00e0 semantiche non facilmente eliminabili e che rendono possibili derivazioni formalmente corrette ma del tutto assurde. Solo cos\u00ec \u00e8 possibile comprendere come mai si verifichino tanti paradossi in \"logica deontica\" e come il loro carattere sia pi\u00f9 difficile da affrontare rispetto ai paradossi canonici per i quali, in genere, \u00e8 sufficiente introdurre un riferimento pi\u00f9 specifico per evitare il paradosso in s\u00e9.\nI \"paradossi deontici\" pi\u00f9 noti sono i seguenti:\nUn tipico paradosso deontico.\nIl paradosso di Chisholm\nSi esprime nel seguente modo:\nQueste tre affermazioni, intuitivamente coerenti (possono descrivere una situazione reale), si scrivono in maniera logica come segue:\nse formula_1 significa \u00ab Giovanni va ad aiutare i vicini \u00bb et formula_2 \u00ab Giovanni avverte i vicini \u00bb:\nEbbene questa formulazione porta a una contraddizione logica.\nIl paradosso di Ross.\nLa sua prima formulazione si deve al filosofo danese Alf Ross il quale nel 1941 cos\u00ec commentava il lavoro \"Imperatives and Logic\" (1937 - 8) del connazionale Jorgen Jorgensen:\nNelle parole di von Wright:\n\"All thug its modern history deontic logic has been beset by some \u2018anomalies' or \u2018paradoxes' which have engendered much controversy and discussion. Oldest of these anomalies is presumably the one known as Ross's Paradox. It was first noted by the eminent Danish jurist and legal philosopher Alf Ross and was used by him as a counter-argument against the very possibility of building a logic of norms. As is well known, the \u2018paradox' is the fact that the formula Op\uf0aeO(p\uf0daq) is a theorem of most systems of deontic logic. If one ought to mail a letter, one ought to mail or burn it \u2013 to use Ross's famed example. Or, speaking in the language of Seinsollen: If it ought to be the case that a letter is mailed, it ought also to be the case that it is mailed or burnt\""}
{"id": "2065464", "revid": "287204", "url": "https://it.wikipedia.org/wiki?curid=2065464", "title": "Navadvip", "text": " \nNavadvip (hindi: \u0928\u0935\u0926\u094d\u0935\u0940\u092a \"Navadv\u012bpa\"; bengali: \u09a8\u09ac\u09a6\u09cd\u09ac\u09c0\u09aa, \"Nabadb\u012bp\"; anche, ma nell'adattamento in lingua inglese, Nabadwip) \u00e8 una suddivisione dell'India, classificata come \"municipality\", di 115.036 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 23\u00b0 25' 0 N e 88\u00b0 22' 0 E e ha un'altitudine di 13 .\nSociet\u00e0.\nEvoluzione demografica.\nAl censimento del 2001 la popolazione di Navadvip assommava a 115.036 persone, delle quali 58.268 maschi e 56.768 femmine. I bambini di et\u00e0 inferiore o uguale ai sei anni assommavano a 9.957, dei quali 5.107 maschi e 4.850 femmine. Infine, coloro che erano in grado di saper almeno leggere e scrivere erano 86.844, dei quali 46.885 maschi e 39.959 femmine."}
{"id": "2065466", "revid": "24443", "url": "https://it.wikipedia.org/wiki?curid=2065466", "title": "Monte Palanzone", "text": ""}
{"id": "2065471", "revid": "729019", "url": "https://it.wikipedia.org/wiki?curid=2065471", "title": "Riccardo Pavan", "text": "Biografia.\nCresciuto nel vivaio del , nel 2005 Pavan fu trasferito al insieme al fratello gemello Gilberto.\nDopo il debutto nella massima serie, avvenuto nella stagione 2006-07, rimase per quattro campionati con la societ\u00e0 emiliana, vincendo due Coppe Italia (2008 e 2009) e la Supercoppa 2008.\nNel 2008 fa il suo debutto in Nazionale, a Citt\u00e0 del Capo contro il .\nNel 2010 prese parte alle celebri tappe della IRB Sevens World Series ad Hong Kong e Londra con la Nazionale a 7, per la quale vest\u00ec pi\u00f9 volte la maglia azzurra.\nIngaggiato dal per il 2010-11, rimase solo una stagione in quanto il club fu escluso dalla massima serie per motivi finanziari.\nLa stagione successiva fu a e in Pro12 con la franchigia degli nelle vesti di \"permit player\". \"Durante la sua permanenza nella franchigia scrisse, insieme al fratello Gilberto, un pezzo di storia del rugby: furono la prima coppia di gemelli a giocare per la stessa squadra nella storia della Celtic League e del Pro12.\"\nNel 2012-13 pass\u00f2 al , con cui nel 2013 si aggiudic\u00f2 il Trofeo Eccellenza (ex Coppa Italia), prima di un ulteriore trasferimento al al termine della stagione 2013-14.\nDopo un triennio con il club bianco-blu, venne chiamato in rinforzo ai quindici del , impegnati nel campionato italiano di serie A, con i quali scrisse una pagina importante di storia: la promozione del club veronese nel massimo campionato nazionale italiano, dopo 55 anni di storia.\nNel 2019 con l'Italian Classic XV, partecipa alla trentunesima edizione del World Rugby Classic, il torneo annuale che si svolge a Bermuda e che vede protagoniste le selezioni internazionali over \u201935 di tutto il mondo, con un esordio vincente dell'Italia contro il Canada."}
{"id": "2065473", "revid": "536103", "url": "https://it.wikipedia.org/wiki?curid=2065473", "title": "Stole", "text": "Stole \u00e8 un singolo della cantante statunitense Kelly Rowland. \u00c8 stata scritta da Dane Deviller, Sean Hosein e Steve Kipner per la Rowland ed incluso nel suo album di debutto \"Simply Deep\" uscito nel 2002. La canzone \u00e8 il secondo singolo estratto, dopo la hit \"Dilemma\".\n\"Stole\" entra nelle top 5 delle classifiche di paesi come Regno Unito, Irlanda, Australia e Nuova Zelanda. Entra nelle top 20 di molti altri paesi."}
{"id": "2065474", "revid": "712828", "url": "https://it.wikipedia.org/wiki?curid=2065474", "title": "Dorton (personaggio)", "text": ""}
{"id": "2065475", "revid": "712828", "url": "https://it.wikipedia.org/wiki?curid=2065475", "title": "Mr. 2", "text": ""}
{"id": "2065478", "revid": "287204", "url": "https://it.wikipedia.org/wiki?curid=2065478", "title": "Nabagram", "text": " \nNabagram \u00e8 una suddivisione dell'India, classificata come \"census town\", di 5.642 abitanti, situata nel distretto di Purulia, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 17' 17 N e 88\u00b0 30' 33 E e ha un'altitudine di 5 .\nSociet\u00e0.\nEvoluzione demografica.\nAl censimento del 2001 la popolazione di Nabagram assommava a 5.642 persone, delle quali 3.002 maschi e 2.640 femmine. I bambini di et\u00e0 inferiore o uguale ai sei anni assommavano a 843, dei quali 436 maschi e 407 femmine. Infine, coloro che erano in grado di saper almeno leggere e scrivere erano 3.278, dei quali 2.126 maschi e 1.152 femmine."}
{"id": "2065480", "revid": "155136", "url": "https://it.wikipedia.org/wiki?curid=2065480", "title": "Ducato di Dalmazia", "text": ""}
{"id": "2065481", "revid": "287204", "url": "https://it.wikipedia.org/wiki?curid=2065481", "title": "Nabgram", "text": " \nNabgram \u00e8 una suddivisione dell'India, classificata come \"census town\", di 4.643 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 23\u00b0 40' 40 N e 87\u00b0 14' 46 E.\nSociet\u00e0.\nEvoluzione demografica.\nAl censimento del 2001 la popolazione di Nabgram assommava a 4.643 persone, delle quali 2.518 maschi e 2.125 femmine. I bambini di et\u00e0 inferiore o uguale ai sei anni assommavano a 527, dei quali 278 maschi e 249 femmine. Infine, coloro che erano in grado di saper almeno leggere e scrivere erano 2.701, dei quali 1.720 maschi e 981 femmine."}
{"id": "2065489", "revid": "1305772", "url": "https://it.wikipedia.org/wiki?curid=2065489", "title": "Coro di voci bianche del Teatro alla Scala", "text": "Il coro voci bianche del Teatro alla Scala \u00e8 un coro di voci bianche costituito da bambini e bambine dai 6 ai 18 anni. \nIstituito nel 1984 dal Teatro alla Scala e affidato per i primi anni al maestro Gerhard Schmidt-Gaden, poi sostituito (1989) da Nicola Conci, dal 1993 forma i piccoli cantori al Conservatorio Giuseppe Verdi di Milano, sotto la direzione di Bruno Casoni.\nOltre alla preparazione teorico-musicale di base, accompagnata il pi\u00f9 delle volte dall'apprendimento di uno strumento, gli allievi acquisiscono una preparazione \"che spazia dalla monodia gregoriana alla musica contemporanea\".\nRappresentazioni.\nIl Coro partecipa a concerti del Teatro alla Scala, alla stagione lirica scaligera e spesso \u00e8 ospite durante le stagioni dell'Orchestra Filarmonica della Scala, l'Orchestra Sinfonica Nazionale della RAI e molte altre istituzioni musicali.\nPer il coro hanno scritto appositamente compositori come Azio Corghi, Sonia Bo, Bruno Zanolini e Alessandro Solbiati.\nI ragazzi, partecipando a quest'attivit\u00e0 avranno la possibilit\u00e0 sia di venire a contatto coi pi\u00f9 famosi cantanti d'opera che di apprendere un buon insegnamento, che subito li former\u00e0 nel loro percorso musicale."}
{"id": "2065491", "revid": "287204", "url": "https://it.wikipedia.org/wiki?curid=2065491", "title": "Nachhratpur Katabari", "text": " \nNachhratpur Katabari \u00e8 una suddivisione dell'India, classificata come \"census town\", di 5.111 abitanti, situata nel distretto del Dinajpur Settentrionale, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 25\u00b0 36' 45 N e 88\u00b0 06' 05 E.\nSociet\u00e0.\nEvoluzione demografica.\nAl censimento del 2001 la popolazione di Nachhratpur Katabari assommava a 5.111 persone, delle quali 2.683 maschi e 2.428 femmine. I bambini di et\u00e0 inferiore o uguale ai sei anni assommavano a 776, dei quali 399 maschi e 377 femmine. Infine, coloro che erano in grado di saper almeno leggere e scrivere erano 2.747, dei quali 1.614 maschi e 1.133 femmine."}
{"id": "2065492", "revid": "146092", "url": "https://it.wikipedia.org/wiki?curid=2065492", "title": "Villa Belvedere (Napoli)", "text": ""}
{"id": "2065493", "revid": "198277", "url": "https://it.wikipedia.org/wiki?curid=2065493", "title": "Unione Sportiva Palermo 1988-1989", "text": "Questa voce raccoglie le informazioni riguardanti l'Unione Sportiva Palermo nelle competizioni ufficiali della stagione 1988-1989.\nStagione.\nIn questa stagione in Serie C1, il Palermo arriva terzo alla fine del campionato, a 2 punti dal secondo posto che avrebbe valso la promozione in Serie B, tra l'altro un secondo salto di categoria consecutivo. Il torneo inizia con una sconfitta a Pesaro.\nFu fatale il pareggio all'ultima giornata nello scontro diretto con il , sul campo di Trapani, che consegn\u00f2 di fatto la promozione ai pugliesi in vantaggio dei punti citati sopra rispetto ai rosanero, anche se al termine nascer\u00e0 l'amicizia fra le due tifoserie (nel 1989).\nNella Coppa Italia di Serie C il club non va oltre il Primo turno nella fase a gironi, con soli 3 punti conquistati nel proprio girone.\nMaglie e sponsor.\nLa maglia era rosanero mentre i calzoncini erano esclusivamente neri.\nPer questa annata lo sponsor ufficiale \u00e8 Citt\u00e0 di Palermo, che durer\u00e0 sino alla stagione 1990-1991, mentre lo sponsor tecnico \u00e8 Ennedue, entrambi adottati l'anno scorso (l'ultimo per\u00f2 gi\u00e0 presente dal 1980 al 1986 e dal 1977 al 1979 come NR).\nCalciomercato.\nCessioni: Claudio Casale (, novembre)\nStatistiche.\nStatistiche dei giocatori.\n\"Tra parentesi le presenze e le eventuali reti segnate\""}
{"id": "2065495", "revid": "287204", "url": "https://it.wikipedia.org/wiki?curid=2065495", "title": "Naihati", "text": " \nNaihati \u00e8 una suddivisione dell'India, classificata come \"municipality\", di 215.432 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 54' 10 N e 88\u00b0 25' 1 E e ha un'altitudine di 14 .\nSociet\u00e0.\nEvoluzione demografica.\nAl censimento del 2001 la popolazione di Naihati assommava a 215.432 persone, delle quali 113.706 maschi e 101.726 femmine. I bambini di et\u00e0 inferiore o uguale ai sei anni assommavano a 20.139, dei quali 10.805 maschi e 9.334 femmine. Infine, coloro che erano in grado di saper almeno leggere e scrivere erano 160.440, dei quali 89.546 maschi e 70.894 femmine."}
{"id": "2065498", "revid": "287204", "url": "https://it.wikipedia.org/wiki?curid=2065498", "title": "Andr\u00e9 F\u00e9libien", "text": "Biografia.\nNato a Chartres, si trasfer\u00ec a Parigi a 14 anni per proseguire gli studi. Nel 1647 fu mandato a Roma in qualit\u00e0 di segretario d'ambasciata del marchese di Marueil ed egli ne approfitt\u00f2 per studiare i monumenti antichi, scoprire i tesori nascosti nelle biblioteche e intrecciare legami di amicizia con eruditi e amatori d'arte della citt\u00e0, anche mediante la traduzione da lui fatta della \"Vita di Pio V\" del cardinale Barberini. Tra gli amici, vi era anche Nicolas Poussin a dargli consigli preziosi.\nDurante questo soggiorno, F\u00e9libien intrattenne con Valentin Conrart, segretario perpetuo dell'Acad\u00e9mie fran\u00e7aise, una corrispondenza che ebbe per oggetto soprattutto l'attualit\u00e0 letteraria in Francia, sul fondo dei disordini politici provocati dalla Fronda nobiliare e degli eventi militari e diplomatici che portarono alla firma del Trattato di Vestfalia che pose fine alla Guerra dei trent'anni. \nTornato in Francia, si spos\u00f2 e, con la speranza di trovare un impiego, si stabil\u00ec a Parigi. Fouquet, e poi Colbert, seppero riconoscere il suo talento, cos\u00ec che egli divenne nel 1663 membro dell'Acad\u00e9mie des inscriptions et belles-lettres e, tre anni dopo, Colbert lo fece nominare storiografo del re. Nel 1671 F\u00e9libien fu nominato segretario dell'Acad\u00e9mie royale d'architecture, appena fondata, e nel 1673 du conservatore del gabinetto delle antichit\u00e0 nel Palazzo Brion. Louvois aggiunse a tutte queste cariche quella di controllore generale delle strade e dei ponti.\nMalgrado tutto, F\u00e9libien trov\u00f2 il tempo per lo studio e le ricerche erudite, producendo diverse opere letterarie. Tra tutte, le migliori e pi\u00f9 note sono gli \"Entretiens sur les vies et sur les ouvrages des plus excellents peintres anciens et modernes\", apparsi in 5 volumi dal 1666 al 1688 con successive aggiunte pubblicati ad Amsterdam nel 1706 e a Tr\u00e9voux nel 1725.\nAltre opere sono l\"Origine de la peinture\" (1660), i \"Principes de l'architecture, de la sculpture, de la peinture et des autres arts, avec un Dictionnaire des termes propres\" (1676-1690), la \"Description sommaire du ch\u00e2teau de Versailles\" (1674) e le \"Description des tableaux, des statues ... des maisons royales\" (1687). F\u00e9libien pubblic\u00f2 anche descrizioni de La Trappe, le conferenze dell'Acad\u00e9mie de peinture e tradusse dallo spagnolo lo \"Ch\u00e2teau int\u00e9rieur de l'\u00e2me\" di Teresa d'Avila. Durante la sua vita, si dice che si sia mostrato fedele al proprio motto \u00abBene facere et vera dicere\u00bb. \nEbbe due figli, Jean-Fran\u00e7ois F\u00e9libien (1658-1733), che fu un architetto come il padre e scrisse una \"Vie des plus c\u00e9l\u00e8bres architectes\" (1687), e Michel F\u00e9libien (1666-1719), che si fece monaco benedettino nell'abbazia di Saint-Germain-des-Pr\u00e9s e scrisse una \"Histoire de l'abbaye royale de Saint Denys en France\" e una \"Histoire de la ville de Paris\", in 5 volumi, incompiuta e terminata dall'abate Lobineau."}
{"id": "2065499", "revid": "287204", "url": "https://it.wikipedia.org/wiki?curid=2065499", "title": "Nasra", "text": " \nNasra \u00e8 una suddivisione dell'India, classificata come \"census town\", di 10.560 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 09' 53 N e 88\u00b0 34' 48 E.\nSociet\u00e0.\nEvoluzione demografica.\nAl censimento del 2001 la popolazione di Nasra assommava a 10.560 persone, delle quali 5.237 maschi e 5.323 femmine. I bambini di et\u00e0 inferiore o uguale ai sei anni assommavano a 991, dei quali 491 maschi e 500 femmine. Infine, coloro che erano in grado di saper almeno leggere e scrivere erano 8.158, dei quali 4.342 maschi e 3.816 femmine."}
{"id": "2065500", "revid": "307923", "url": "https://it.wikipedia.org/wiki?curid=2065500", "title": "Montblanc Noland", "text": ""}
{"id": "2065501", "revid": "712828", "url": "https://it.wikipedia.org/wiki?curid=2065501", "title": "Wiper", "text": ""}
{"id": "2065503", "revid": "712828", "url": "https://it.wikipedia.org/wiki?curid=2065503", "title": "Gan Foll", "text": ""}
{"id": "2065504", "revid": "198277", "url": "https://it.wikipedia.org/wiki?curid=2065504", "title": "Franco Mancini", "text": "Biografia.\nEra noto col soprannome di \"Coreano\" per il particolare taglio degli occhi.\nAl termine della carriera sportiva svolse la libera professione del geometra. Mor\u00ec nel 2006, all'et\u00e0 di 58 anni, a causa di un infarto.\nCarriera.\nGiocatore.\nMosse i primi passi calcistici nel , in Serie D.\nAcquistato dalla , rimase due anni in Toscana in qualit\u00e0 di portiere titolare confermandosi inamovibile \"numero uno\" anche nelle due successive stagioni nel , malgrado la retrocessione in Serie C della squadra pugliese nel campionato 1973-1974.\nRisale alla stagione 1975-1976 il suo debutto in Serie A, nello specifico il 5 ottobre 1975 contro il , nelle file del che lo aveva acquistato per 250 milioni di lire cedendo ai baresi anche la propriet\u00e0 del portiere Antonino Elefante. Anche in rossobl\u00f9 l'estremo difensore umbro si conferm\u00f2 titolare indiscusso, costringendo alla panchina Amos Adani.\nNel campionato 1978-1979 cedette il posto a Maurizio Memo, tornando in Umbria dopo una presenza in Coppa Italia con i felsinei per concludere la carriera con una lunga permanenza nel , facendo da riserva a Nello Malizia.\nIn carriera totalizz\u00f2 complessivamente 104 presenze in Serie A e 41 in Serie B.\nDopo il ritiro.\nUna volta conclusa l'attivit\u00e0 agonistica ricopr\u00ec dapprima il ruolo di preparatore dei portieri del Perugia e poi quello di allenatore del Citt\u00e0 di Castello, societ\u00e0 quest'ultima di cui fu anche responsabile del settore giovanile."}
{"id": "2065505", "revid": "729019", "url": "https://it.wikipedia.org/wiki?curid=2065505", "title": "Eino Luukkanen", "text": ""}
{"id": "2065507", "revid": "1776051", "url": "https://it.wikipedia.org/wiki?curid=2065507", "title": "Tommaso II di Savoia (vescovo)", "text": "Biografia.\nTommaso II di Savoia-Acaia era figlio del principe Filippo I di Savoia-Acaia e di Isabella di Villhardouin.\nIntrapresa la carriera ecclesiastica, divenne canonico a Lione e venne proclamato vescovo di Torino gi\u00e0 nel 1348, anche se venne ufficialmente consacrato il 3 aprile 1351 dall'arcivescovo di Milano Giovanni III Visconti.\nDurante il suo periodo di amministrazione della diocesi torinese, fu molto favorevole alla casata d'Acaia ed in particolare a suo fratello Giacomo di Savoia-Acaia, oltre a prodigarsi a favore dei frati Umiliati di Avigliana.\nMor\u00ec a Torino nel 1362."}
{"id": "2065509", "revid": "287204", "url": "https://it.wikipedia.org/wiki?curid=2065509", "title": "Natibpur", "text": " \nNatibpur \u00e8 una suddivisione dell'India, classificata come \"census town\", di 5.707 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 36' 06 N e 88\u00b0 11' 03 E.\nSociet\u00e0.\nEvoluzione demografica.\nAl censimento del 2001 la popolazione di Natibpur assommava a 5.707 persone, delle quali 2.979 maschi e 2.728 femmine. I bambini di et\u00e0 inferiore o uguale ai sei anni assommavano a 962, dei quali 494 maschi e 468 femmine. Infine, coloro che erano in grado di saper almeno leggere e scrivere erano 3.286, dei quali 1.818 maschi e 1.468 femmine."}
{"id": "2065514", "revid": "287204", "url": "https://it.wikipedia.org/wiki?curid=2065514", "title": "Naupala", "text": " \nNaupala \u00e8 una suddivisione dell'India, classificata come \"census town\", di 7.123 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 26' 32 N e 87\u00b0 54' 08 E.\nSociet\u00e0.\nEvoluzione demografica.\nAl censimento del 2001 la popolazione di Naupala assommava a 7.123 persone, delle quali 3.793 maschi e 3.330 femmine. I bambini di et\u00e0 inferiore o uguale ai sei anni assommavano a 897, dei quali 459 maschi e 438 femmine. Infine, coloro che erano in grado di saper almeno leggere e scrivere erano 4.346, dei quali 2.559 maschi e 1.787 femmine."}
{"id": "2065515", "revid": "729019", "url": "https://it.wikipedia.org/wiki?curid=2065515", "title": "Ilmari Juutilainen", "text": "Pilota da caccia e sottufficiale dell'Ilmavoimat, l'aeronautica militare finlandese, \u00e8 l'asso dell'aviazione non tedesco con il maggior numero di abbattimenti nella storia. Gli sono riconosciute 94 vittorie aeree confermate, ottenute nel corso di 437 missioni di combattimento condotte contro l'aviazione sovietica nella Guerra d'Inverno, nel 1939-40, e successivamente, contro l'aviazione alleata nella guerra di continuazione, nel 1941\u20131944. Egli tuttavia rivendicava un numero maggiore di abbattimenti (126), 34 dei quali ottenuti ai comandi dello scadente caccia Brewster B239.\nJuutilainen \u00e8, a tutt'oggi, il pilota di caccia finlandese con il maggior numero di vittorie aeree. Egli pilot\u00f2 il Fokker D.XXI, il Brewster Buffalo ed il Messerschmitt Bf 109.\nFu una delle sole quattro persone che furono decorate per due volte con la pi\u00f9 importante decorazione finlandese, la Croce di Mannerheim. Juutilainen termin\u00f2 la guerra senza che il suo aereo fosse mai stato colpito dal fuoco aereo nemico (una volta fu costretto ad atterrare dopo che il suo Bf 109 venne colpito da fuoco amico). Come gli altri due grandi assi della caccia, il tedesco Erich Hartmann ed il giapponese Sabur\u014d Sakai, Juutilainen non perse mai un gregario. Suo fratello Aarne Juutilainen si distinse in Marocco con la Legione Straniera Francese.\nBiografia.\nPilota di caccia.\nJuutilainen entr\u00f2 nell'esercito finlandese il 9 settembre 1932, ma intraprese l'attivit\u00e0 di pilota nell'Ilmavoimat partendo dal 1935. Il 1\u00ba maggio di quell'anno venne infatti promosso \"Sotilasmestari\" (sottufficiale capo) e successivamente pass\u00f2 al \"LeLv 24\" (\"Lentolaivue\") il 24 marzo 1939. Questa unit\u00e0 operava da Utti e nell'ottobre 1939, con la situazione in peggioramento, si trasfer\u00ec ad Immola, pi\u00f9 vicino al confine finno-sovietico. Poco dopo, il 30 novembre, scoppi\u00f2 la guerra d'inverno. Durante questo conflitto, Juutilainen pilot\u00f2 un Fokker D.XXI.\nDurante questo conflitto, Juutilainen ottenne due vittorie individuali e una in collaborazione.\nDurante la guerra di continuazione serv\u00ec l'esercito pilotando un Brewster B239, da lui soprannominato \"Orange 4\" (numero di serie: BW-364) e con il quale abbatt\u00e9 28 velivoli nemici.\nCon il grado di sergente, ottenne la sua prima vittoria il 19 dicembre 1939, abbattendo un bombardiere Ilyushin DB-3 e danneggiandone altri due. Il 31 dicembre, dopo diversi altri scontri, si imbatt\u00e9 per la prima volta in un Polikarpov I-16, che fece precipitare sulla foresta sottostante. In seguito pilot\u00f2 uno di questi velivoli, preda di guerra, ed espresse molte lodi per il caccia sovietico, soprattutto per la sua capacit\u00e0 di compiere virate molto strette.\nJuutilainen divenne un \"asso del Buffalo\" (ottenne cio\u00e8 cinque vittorie aeree ai comandi del caccia della Brewster) il 21 luglio 1941 quando fece precipitare un Polikarpov I-153 mentre stava pilotando un Buffalo del 3\u00aa squadriglia del LeLv 24 (3/Lelv 24), alzatasi in volo per intercettare dei caccia sovietici del \"65.ShAP\" che stavano mitragliando truppe finlandesi vicino Kakisalmi. Pochi giorni dopo, il primo agosto, il primo tenente Jorma Karhunen guid\u00f2 sette Buffalo quando distrussero sei I-16 vicino a Rautj\u00e4rvi, due dei quali rivendicati da Juutilainen.\nLa mattina del 6 febbraio 1942 decoll\u00f2, sotto gli ordini del capitano Per-Erik Sovelius e con altri sei piloti della 3\u00aa e 4\u00aa squadriglia del LeLv 24 per svolgere una ricognizione nella regione di Petrovskiy-Jam. Durante la missione incontrarono sette bombardieri Tupolev SB scortati da 12 MiG-3. Nel breve combattimento che ne segu\u00ec, due caccia e due bombardieri vennero abbattuti, questi ultimi, entrambi da Juutilainen. Cos\u00ec in seguito ricordava uno dei suoi pi\u00f9 memorabili combattimenti:\nIl 28 marzo 1942, Juutilainen divenne il primo pilota della LeLv 24 a ottenere 20 abbattimenti durante la Guerra di Continuazione. Per questi risultati venne decorato con la \"Croce di Mannerheim\" il 26 aprile 1942.\nIl 20 settembre 1942, Juutilainen e altri cinque piloti, agli ordini del capitano Jorma Karhunen, tutti della 3/LeLv 24 erano di pattuglia sull'area Kron\u0161tadt-Tolbuchin-Seskar quando, avvicinandosi alla costa dell'Estonia, furono attaccati da dieci caccia. Tuttavia, i piloti finlandesi, veterani di molti duelli aerei, presto volsero le carte a loro favore, abbattendo tre aerei sovietici. Juutilainen, al comando del Brewster BW-364 rivendic\u00f2 due vittorie aeree:\nJuutilainen pilot\u00f2 il suo Modello 239 BW-364 \"Arancione 4\" fino al febbraio 1943. Ai comandi del caccia Brewster rivendic\u00f2 28 delle 34 vittorie che egli ottenne con il Buffalo (inclusi tre tripli abbattimenti in un singolo giorno), tra il 9 luglio 1941 ed il 22 novembre 1942.\nNel 1943, fu trasferito alla \"LeLv 34\", dove utilizz\u00f2 il nuovo Messerschmitt Bf 109 G-2. Con questo nuovo velivolo, abbatt\u00e9 pi\u00f9 di 58 velivoli avversari. Fu proposto per una promozione ma la rifiut\u00f2 temendo che l'innalzamento di grado gli avrebbe impedito di continuare a volare.\nIl 28 giugno 1944 venne insignito di una seconda \"Croce di Mannerheim\".\nLa sua ultima e 94\u00aa vittima fu un Lisunov Li-2, la versione sovietica prodotta su licenza del Douglas DC-3, abbattuto il 3 settembre 1944 sull'Istmo di Carelia.\nDopoguerra.\nAlla fine dei conflitti continu\u00f2 il servizio nell'Ilmavoimat fino al 1949 e successivamente, dopo essersi congedato, lavor\u00f2 come pilota professionista fino al 1956 trasportando persone a bordo del suo biplano de Havilland Tiger Moth. Nel 1997, a 83 anni, vol\u00f2 per l'ultima volta su di un aereo militare, un cacciabombardiere F/A-18 Hornet della \"sua\" Ilmavoimat.\nJuutilainen mor\u00ec il giorno del suo ottantacinquesimo compleanno il 21 febbraio 1999."}
{"id": "2065516", "revid": "486946", "url": "https://it.wikipedia.org/wiki?curid=2065516", "title": "Google Ricerca immagini", "text": ""}
{"id": "2065519", "revid": "287204", "url": "https://it.wikipedia.org/wiki?curid=2065519", "title": "Nebadhai Duttapukur", "text": " \nNebadhai Duttapukur \u00e8 una suddivisione dell'India, classificata come \"census town\", di 19.882 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 45' 57 N e 88\u00b0 33' 12 E.\nSociet\u00e0.\nEvoluzione demografica.\nAl censimento del 2001 la popolazione di Nebadhai Duttapukur assommava a 19.882 persone, delle quali 10.122 maschi e 9.760 femmine. I bambini di et\u00e0 inferiore o uguale ai sei anni assommavano a 1.756, dei quali 881 maschi e 875 femmine. Infine, coloro che erano in grado di saper almeno leggere e scrivere erano 15.408, dei quali 8.295 maschi e 7.113 femmine."}
{"id": "2065520", "revid": "1568601", "url": "https://it.wikipedia.org/wiki?curid=2065520", "title": "Monte Verruca", "text": "Il monte Verruca \u00e8 una montagna dell'Appennino tosco-emiliano (879 s.l.m), situato in Mugello.\n\u00c8 raggiungibile dalla frazione di Gattaia del comune di Vicchio. Dal monte Verruca si pu\u00f2 raggiungere il Monte Castellina, sul quale \u00e8 stato costruito un piccolo rifugio.\nStoria.\nNel 1944 la sommit\u00e0 del monte Verruca fu sede di un distaccamento di partigiani. \nIn questa zona, presso il monte Verruca, il monte Altuzzo e il monte Pratone dal 13 settembre 1944 al 17 settembre dello stesso anno, oper\u00f2 la Quinta Armata americana, al comando del generale Mark Wayne Clark che, dopo aspri combattimenti contro i soldati tedeschi, apr\u00ec un varco nella Linea Gotica presso il Passo del Giogo"}
{"id": "2065522", "revid": "712828", "url": "https://it.wikipedia.org/wiki?curid=2065522", "title": "Ohm (personaggio)", "text": ""}
{"id": "2065523", "revid": "712828", "url": "https://it.wikipedia.org/wiki?curid=2065523", "title": "Calgara", "text": ""}
{"id": "2065526", "revid": "287204", "url": "https://it.wikipedia.org/wiki?curid=2065526", "title": "Nibra (India)", "text": " \nNibra \u00e8 una suddivisione dell'India, classificata come \"census town\", di 22.288 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 36' 50 N e 88\u00b0 15' 17 E e ha un'altitudine di 9 .\nSociet\u00e0.\nEvoluzione demografica.\nAl censimento del 2001 la popolazione di Nibra assommava a 22.288 persone, delle quali 11.601 maschi e 10.687 femmine. I bambini di et\u00e0 inferiore o uguale ai sei anni assommavano a 3.114, dei quali 1.591 maschi e 1.523 femmine. Infine, coloro che erano in grado di saper almeno leggere e scrivere erano 16.124, dei quali 8.784 maschi e 7.340 femmine."}
{"id": "2065528", "revid": "179078", "url": "https://it.wikipedia.org/wiki?curid=2065528", "title": "San Luca abate", "text": ""}
{"id": "2065530", "revid": "20012759", "url": "https://it.wikipedia.org/wiki?curid=2065530", "title": "Epidanno", "text": ""}
{"id": "2065536", "revid": "287204", "url": "https://it.wikipedia.org/wiki?curid=2065536", "title": "Sayhad", "text": "Sayhad \u00e8 una regione desertica che corrisponde al deserto settentrionale dello Yemen moderno (governatorati di al-Jawf, Ma'rib, Shabwa) e al deserto sud-occidentale dell'Arabia Saudita (provincia di Najr\u0101n)."}
{"id": "2065539", "revid": "287204", "url": "https://it.wikipedia.org/wiki?curid=2065539", "title": "Nokpul", "text": " \nNokpul \u00e8 una suddivisione dell'India, classificata come \"census town\", di 6.647 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 51' 54 N e 88\u00b0 45' 13 E.\nSociet\u00e0.\nEvoluzione demografica.\nAl censimento del 2001 la popolazione di Nokpul assommava a 6.647 persone, delle quali 3.490 maschi e 3.157 femmine. I bambini di et\u00e0 inferiore o uguale ai sei anni assommavano a 629, dei quali 346 maschi e 283 femmine. Infine, coloro che erano in grado di saper almeno leggere e scrivere erano 5.405, dei quali 2.968 maschi e 2.437 femmine."}
{"id": "2065548", "revid": "661526", "url": "https://it.wikipedia.org/wiki?curid=2065548", "title": "Vaticano greco 167", "text": ""}
{"id": "2065549", "revid": "93556", "url": "https://it.wikipedia.org/wiki?curid=2065549", "title": "Robert Kalina", "text": "Lavora presso la Banca Nazionale d'Austria.\n\u00c8 noto per aver disegnato la prima serie di banconote euro introdotte in circolazione nella zona euro a partire dal 1\u00ba gennaio 2002. I suoi schizzi, contrassegnati dalla sigla T 382, furono selezionati fra 44 bozze preparatorie, nell'ambito del concorso bandito per stabilire l'aspetto grafico delle future banconote euro. Il vincitore del concorso, bandito dall'Istituto monetario europeo, fu proclamato il 3 dicembre 1996.\nUna notevole difficolt\u00e0 era data dai termini del concorso, secondo cui i temi rappresentati non avrebbero dovuto attribuire preferenze ad alcuna nazione europea, per evitare risentimenti nazionalistici di qualsiasi tipo. Mentre molte altre bozze raffiguravano profili e volti di individui anonimi, Kalina prefer\u00ec evitare di rappresentare figure umane e decor\u00f2 le proprie bozze di banconota con finestre, ponti e portali, a simboleggiare l'apertura, la cooperazione e l'unione dei popoli europei con il resto del mondo. Ogni taglio di banconota raffigura inoltre elementi provenienti da un diverso periodo della storia dell'architettura.\nKalina \u00e8 inoltre l'autore del progetto grafico delle banconote del manat azero introdotte in Azerbaigian il 1\u00ba gennaio 2006."}
{"id": "2065558", "revid": "1776051", "url": "https://it.wikipedia.org/wiki?curid=2065558", "title": "Bartolomeo (vescovo)", "text": "Biografia.\nSulla vita di Bartolomeo, vescovo di Torino, pochissime e frammentarie sono le notizie.\nPrima di essere eletto alla guida della diocesi torinese, si sa che fu legato agli ambienti avignonesi come delegato pontificio. Alla morte di Tommaso II di Savoia, suo predecessore come vescovo di Torino, venne nominato a quella cattedra sul finire del 1362.\nPrima di raggiungere la propria sede, istitut\u00ec un canonicato per la chiesa di San Maurizio di Pinerolo, che affid\u00f2 ad Antonio Trucchietto, oltre a concedere indulgenze a quanti avessero visitato la chiesa di Santa Maria della Stella presso Rivoli.\nMor\u00ec a Torino nel 1364."}
{"id": "2065561", "revid": "179078", "url": "https://it.wikipedia.org/wiki?curid=2065561", "title": "Antonio De Carmine", "text": ""}
{"id": "2065564", "revid": "179078", "url": "https://it.wikipedia.org/wiki?curid=2065564", "title": "Mauro Spenillo", "text": ""}
{"id": "2065565", "revid": "1305772", "url": "https://it.wikipedia.org/wiki?curid=2065565", "title": "Cesari (Capodistria)", "text": "Cesari (in sloveno \u010ce\u017earji) \u00e8 un insediamento di 528 abitanti del comune sloveno di Capodistria, situato nell'Istria settentrionale.\nLa localit\u00e0, che si trova a 122.5 metri s.l.m. ed a 4.9 kilometri dal confine italiano, \u00e8 situata sulla sponda sinistra del fiume Risano.\nOriginariamente la localit\u00e0 era formata da due nuclei abitativi: C\u00e8sari (\"\u010ce\u017earji\") e Cimici (\"Simi\u010di\") che con l'andare del tempo, dovuto alla costruzione di case, si sono fusi. Dal centro si dipartono tre vie: il sentiero Elvira Vatovec (\"Pot Elvire Vatovec\") verso la valle del Risano, mentre verso sud partono il sentiero dell'olio (\"Oljarska pot\"), che ricorda come in epoca austro-ungarica vi fossero dei mulini per la spremitura delle olive, e la via Kalister (\"Kalistrova ulica\").\nIl fertile terreno \u00e8 qui soggetto a terrazzamenti con sopra vigneti, uliveti e frutteti che gi\u00e0 in epoca romana era soggetta ad insediamenti abitativi.\nL'insediamento venne per la prima volta citato dal vescovo di Capodistria Paolo Naldini; il suo nome dovrebbe derivare, secondo G.A. Gravisi dalla famiglia Cesaro che anticamente qui abitava, mentre un'altra ipotesi, divenuta molto popolare, si rif\u00e0 all'esistenza in zona di un accampamento di Cesare.\nIn passato infatti, attraverso la vicina Pobeghi, passava la strada consolare romana Via Flavia, che da Trieste portava a Pola, e che dall'insediamento saliva a Centora (\"\u010centur\") e proseguiva per la Crocera di Montetoso (\"Kri\u017ei\u0161\u010de\") attraverso la sella di Babici (\"Babi\u010di\")."}
{"id": "2065567", "revid": "287204", "url": "https://it.wikipedia.org/wiki?curid=2065567", "title": "Svetlik", "text": ""}
{"id": "2065576", "revid": "599013", "url": "https://it.wikipedia.org/wiki?curid=2065576", "title": "Marcelo Magalh\u00e3es Machado", "text": "Biografia.\nViene da una famiglia di cestisti: il padre Ren\u00ea era in patria un affermato giocatore, lo zio S\u00e9rgio Macarr\u00e3o vinse con il Brasile la medaglia di bronzo alle Olimpiadi di Tokyo 1966 e l'argento ai Mondiali del 1970, ma anche i fratelli Duda e Ricardo sono giocatori professionisti.\nGuardia/ala di due metri, ha avuto nel tiro da fuori il suo punto di forza.\nCarriera.\nClub.\nCresciuto a livello giovanile tra Flamengo e Fluminense, negli anni '90 emerge come uno dei giovani talenti pi\u00f9 promettenti del panorama nazionale. La sua carriera senior inizia tra Tijuca, Corinthians Santa Cruz do Sul e Botafogo.\nNel frattempo, nel 2001, svolge provini con i Vancouver Grizzlies e i Chicago Bulls, senza per\u00f2 essere ingaggiato. Tornato in Brasile, nella stagione 2001-02 veste i colori del Fluminense facendo registrare medie pari a 28 punti, 5,3 rimbalzi, 6,1 assist e 2,6 palle rubate a partita.\nNel settembre del 2002 inizia la sua prima parentesi lontano dal Brasile approdando nella Legadue italiana con l'ingaggio da parte dei Crabs Rimini, squadra in cui gioca al fianco del connazionale Guilherme Giovannoni. La stagione di Marcelinho non si rivela particolarmente positiva: a livello personale segna 16,8 punti di media tirando con il 44,4% da due e il 33,6% da tre, mentre la squadra evita la retrocessione alla penultima giornata.\nRimane in Europa anche l'anno seguente accettando l'offerta degli spagnoli del Cantabria militanti in Liga LEB, ovvero anche in questo caso la seconda serie nazionale. Chiude l'annata con 15,9 punti a partita, il 45,9% da due e il 37,4% da tre.\nNel 2004 torna a giocare in Brasile con l'ingaggio da parte del Telemar/Rio de Janeiro. La squadra, assemblata da Oscar Schmidt, termina la stagione regolare al primo posto, e nella fase finale avanza fino a conquistare il primo titolo nazionale della propria storia. Nel corso della regular season Marcelinho contribuisce con 28,1 punti a partita, ma nel corso della serie finale vinta 3-1 contro l'Unitri/Uberl\u00e2ndia la sua produzione offensiva aumenta a 36,4 punti di media. L'anno seguente \u00e8 proprio l'Unitri/Uberl\u00e2ndia, precedentemente battuto in finale, a diventare la sua nuova squadra per la stagione 2005-06.\nMarcelinho apre poi la sua terza e ultima parentesi europea nel 2006, a fronte del contratto annuale firmato con i lituani dello \u017dalgiris Kaunas. Con i biancoverdi debutta anche in Eurolega, la massima competizione continentale, giocando 12 partite di regular season in cui mette a referto 7,7 punti a partita con il 39,5% da due punti, il 26,3% da tre e un 17/17 ai tiri liberi. La squadra conquista il campionato lituano e la coppa nazionale.\nNel 2007 firma con il Flamengo e diventa capitano, iniziando di fatto quello che si riveler\u00e0 essere un periodo destinato a durare oltre un decennio, caratterizzato da alcuni tra i successi pi\u00f9 importanti della storia del club. Insieme a lui, arriva anche il fratello Duda. Al primo anno di permanenza in squadra, i rossoneri vincono il primo Campeonato Brasileiro della loro storia, anche grazie ai 24,4 punti e alle 2,9 palle rubate a partita di Marcelinho. Il Flamengo bissa il titolo l'anno successivo, in una stagione in cui lo stesso Marcelinho viene eletto sia capocannoniere\u00a0(con\u00a026,9 punti di media)\u00a0che MVP del campionato.\u00a0Il 7 marzo 2010, a quasi 35 anni,\u00a0segna 63 punti\u00a0nella vittoria per\u00a0101-89\u00a0contro il S\u00e3o Jos\u00e9 e stabilisce un nuovo record per una partita del campionato brasiliano, infrangendo il precedente primato di 59 punti stabilito da Oscar Schmidt nel 1999. Anche le 16 triple da lui\u00a0realizzate in quella partita (a fronte di 21 tentativi) rappresentano un record. A fine stagione la squadra non vince questa volta il titolo, ma Marcelinho si laurea nuovamente capocannoniere e MVP, confermandosi capocannoniere anche l'anno successivo, nel\u00a02010-11. Nella prima giornata del campionato 2012-13, contro il\u00a0Vila Velha Cetaf, Marcelinho si rompe il legamento crociato anteriore ed \u00e8 costretto a saltare il resto di una stagione culminata per il Flamengo con la vittoria del titolo nazionale che mancava da quattro anni. Il 22 marzo 2014 segna 24 punti nella finale di FIBA Americas League di quell'anno vinta contro il Pinheiros. Nel settembre 2014 \u00e8 titolare in entrambe le sfide contro il\u00a0Maccabi Tel Aviv che consegnano al Flamengo la\u00a0Coppa Intercontinentale 2014. I rossoneri si confermano inoltre campioni del Brasile anche nel 2014, 2015, e 2016. Nel luglio del 2017, Marcelinho firma l'ultimo rinnovo della sua carriera da giocatore. Si ritira al termine della stagione 2017-18 all'et\u00e0 di 43 anni, riuscendo nel frattempo a raggiungere il traguardo delle 500 partite ufficiali giocate con il club.\nNazionale.\nDebutta con la maglia della \"Sele\u00e7\u00e3o\" nel 1998, anno in cui viene incluso tra i 12 convocati del CT H\u00e9lio Rubens per i Mondiali 1998 che vedono il Brasile concludere al decimo posto. Quattro anni pi\u00f9 tardi, in occasione dei Mondiali 2002, con i suoi 20,8 punti di media \u00e8 il quarto miglior realizzatore dell'intera competizione, dietro a Dirk Nowitzki, V\u00edctor D\u00edaz e Yao Ming. In totale, i Campionati Mondiali da lui disputati sono cinque, essendo stato convocato anche nelle edizioni del Mondiali 2006, del Mondiali 2010 e del Mondiali 2014. Queste partecipazioni lo rendono il giocatore con pi\u00f9 mondiali disputati in assoluto, alla pari del portoricano Jerome Mincy.\nL'unica Olimpiade da lui disputata \u00e8 quella di Londra 2012, complice il fatto che i verdeoro nelle tre precedenti edizioni non si sono qualificati. Proprio al termine delle Olimpiadi 2012 annuncia il suo addio alla nazionale, salvo poi tornare temporaneamente nel 2014.\nIl suo palmar\u00e8s con la nazionale vede la presenza di due Campionati sudamericani (1999 e 2003), tre medaglie d'oro ai Giochi panamericani (1999, 2003 e 2007) e due Campionati americani FIBA Americas (2005 di cui \u00e8 anche MVP e 2009)."}
{"id": "2065578", "revid": "287204", "url": "https://it.wikipedia.org/wiki?curid=2065578", "title": "Jerious Norwood", "text": "Nella NFL.\nStagione 2006\nPreso come 79 scelta dagli Atlanta Falcons, ha giocato 14 partite di cui nessuna da titolare facendo 99 corse per 633 yard\"record personale\" con 2 touchdown, 12 ricezioni per 102 yard, un passaggio incompleto concludendo con il ratio del 39,6%, 13 ritorni su kickoff per 320 yard, 3 tackle da solo.\nStagione 2007\nHa giocato 15 partite di cui 2 da titolare facendo 103 corse per 613 yard con un touchdown, 28 ricezioni per 277 yard\"record personale\", 52 ritorni su kick off per 1317 yard\"record personale\" e un tackle da solo.\nStagione 2008\nHa giocato 16 partite ma nessuna da titolare facendo 95 corse per 489 yard con 4 touchdown\"record personale\" e un fumble, 36 ricezioni per 338 yard\"record personale\" con 2 touchdown\"record personale\", 51 ritorni per 1311 yard con un fumble, 5 tackle\"record personale\" di cui 4 da solo. In totale ha subito 2 fumble di cui uno perso.\nStagione 2009\nHa giocato 10 partite di cui 4 da titolare facendo 76 corse per 252 yard, 19 ricezioni per 186 yard con un touchdown e un fumble poi perso, un ritorno su kick off per 39 yard, un tackle da solo e un fumble recuperato per 2 yard.\nStagione 2010\n\u00c8 diventato \"restricted free agent\". Poi ha rifirmato."}
{"id": "2065579", "revid": "2093667", "url": "https://it.wikipedia.org/wiki?curid=2065579", "title": "Unione Sportiva Palermo 1989-1990", "text": "Questa voce raccoglie le informazioni riguardanti lUnione Sportiva Palermo nelle competizioni ufficiali della stagione 1989-1990.\nStagione.\nDa questa stagione Giovanni Ferrara \u00e8 il presidente della societ\u00e0.\nIn Serie C1 il Palermo arriva quinto alla fine del campionato, a 3 punti dal secondo posto che avrebbe valso la promozione in Serie B.\nIn Coppa Italia la squadra viene eliminata al secondo turno dalla .\nNella Coppa Italia di Serie C il club perde la seconda finale della propria storia contro la : nel doppio confronto, l'andata in trasferta si conclude con una sconfitta per 2-1, mentre il ritorno in casa disputato il 30 maggio, nel giorno dell'inaugurazione per la riapertura dello stadio La Favorita, per il , vede il Palermo vincere per 1-0 per poi perdere dopo la lotteria dei calci di rigore (decisivo \u00e8 stato l'errore di Donato Cancelli che si \u00e8 fatto parare il tiro da Giampaolo Pinna).\nMaglie e sponsor.\nLa maglia era rosanero mentre i calzoncini erano esclusivamente neri.\nPer quest'annata lo sponsor tecnico ufficiale \u00e8 Hummel.\nRosa.\nAltri giocatori: Azzimonti\nStatistiche.\nStatistiche dei giocatori.\n\"Tra parentesi le presenze e le eventuali reti segnate\""}
{"id": "2065586", "revid": "56489513", "url": "https://it.wikipedia.org/wiki?curid=2065586", "title": "Tribunale diocesano", "text": "Il tribunale diocesano \u00e8 un istituto del diritto canonico, disciplinato dal Codice di Diritto canonico nei canoni 1419 - 1427. \nGiudici.\nIl giudice originario del tribunale diocesano \u00e8 il vescovo della diocesi stessa, per tutte le cause \"non escluse espressamente dal diritto\". Il vescovo, nonostante rimanga il giudice ultimo del tribunale e possa, quando lo ritiene opportuno, giudicare lui stesso in merito a una particolare questione, \u00e8 tenuto a istituire un \"vicario giudiziale\", che normalmente deve essere distinto dal vicario generale della diocesi. Al vicario giudiziale spetta il compito di assegnare i giudici alle cause, se possibile secondo un turno precedentemente stabilito.\nIl vescovo poi provvede alla nomina dei \"giudici\" del tribunale, che devono essere persone di buona fama, che abbiano conseguito il dottorato o almeno la licenza in diritto canonico e siano possibilmente sacerdoti. \nSia il vicario giudiziale sia i giudici sono nominati a tempo determinato (can. 1422).\nIl mandato del vicario giudiziale e dei giudici non cessa quando la sede episcopale si rende vacante e non possono essere rimossi dall'amministratore diocesano \"sede vacante\"; devono tuttavia ottenere dal nuovo vescovo la conferma del loro incarico (can. 1420 \u00a75).\nCompetenza.\nLe materie che normalmente il tribunale di prima istanza tratta sono:"}
{"id": "2065589", "revid": "124460223", "url": "https://it.wikipedia.org/wiki?curid=2065589", "title": "Flo la piccola Robinson", "text": " \u00e8 un anime giapponese prodotto dalla Nippon Animation nel 1981 e trasmesso da Fuji TV. Narra le avventure della piccola Flo Robinson, naufragata con la sua famiglia in un'isola deserta durante un viaggio in Australia.\nLa storia \u00e8 tratta dal romanzo \"Il Robinson svizzero\" del 1812 di Johann David Wyss, che a sua volta \u00e8 liberamente ispirato al romanzo \"Robinson Crusoe\" di Daniel Defoe.\nLa serie animata fa parte del progetto World Masterpiece Theater (Sekai Meisaku Gekijo) della Nippon Animation, ed \u00e8 stata trasmessa per la prima volta in Italia da Rete 4 a partire dal 15 novembre 1982.\nTrama.\nFlo Robinson \u00e8 una bambina di nove anni che vive a Berna con la sua famiglia, composta dal padre Ernst, dalla madre Anna, dal fratello maggiore Franz e da quello pi\u00f9 piccolo Jack. In casa con la famiglia Robinson vive anche Marie, la giovane governante, che \u00e8 molto affezionata a Flo ed \u00e8 per lei quasi una seconda madre.\nErnst \u00e8 un abile medico, ma soprattutto \u00e8 un uomo intelligente ed ingegnoso. Un giorno riceve una lettera dal dott. Elliott, un amico che vive in Australia, che lo invita a recarsi in quella terra lontana per esercitare l\u00e0 la sua professione. Ernst sente il bisogno di andare dove ci sia realmente necessit\u00e0 della sua opera, e dopo un intenso consulto con la famiglia, decide di accettare l'invito e di partire immediatamente per l'Australia con tutti i suoi familiari. Soltanto Marie non pu\u00f2 partire per motivi personali e questo distacco peser\u00e0 molto a Flo, che continuer\u00e0 a pensare a lei con nostalgia e a sognarla spesso.\nLa famiglia Robinson, dopo un viaggio sul Reno e aver fatto scalo a Rotterdam e a Londra, a Liverpool si imbarca per l'Australia su una grande nave, la \"Blackburn Rock\", e durante il lungo viaggio far\u00e0 la conoscenza di numerosi passeggeri e conoscer\u00e0 le loro storie. In particolare Franz instaurer\u00e0 un rapporto di profonda amicizia con Emily, una ragazza sua coetanea, appassionata come lui di musica. Il viaggio, iniziato verso la fine di ottobre, prosegue per alcuni mesi, ma quando ormai manca poco all'approdo, il giorno di Natale si scatena una violentissima tempesta che, dopo cinque giorni, causa il naufragio della nave. I componenti della famiglia Robinson, privi di scialuppa di salvataggio e per un caso fortuito, si salvano dal disastro e riescono ad approdare su un'isola deserta, riuscendo a salvare alcuni animali, poche provviste ed alcuni utensili dalla nave prima del suo inabissamento.\nInizier\u00e0 un lungo periodo durante il quale la famiglia dovr\u00e0 sopravvivere in un ambiente ostile e misterioso, potendo contare solo sulle proprie forze. Dopo aver adottato John, il cane del comandante della nave, deceduto per salvare Franz, e Mercre, un cucciolo di cuscus, l'ingegno di Ernst e la coesione dei Robinson risolveranno i piccoli e grandi problemi che via via dovranno affrontare. Costruiranno una capanna su di un grande albero per ripararsi dai tilacini (chiamati \"lupi\" nella serie, perch\u00e9 sono detti anche lupi australiani), coltiveranno un piccolo orto, fabbricheranno candele e scaveranno un pozzo per rifornirsi di acqua dolce. Grazie a Flo, la famiglia scoprir\u00e0 poi una caverna, all'interno della quale troveranno un fiume sotterraneo ed i resti di un certo Eric Beths, naufragato sull'isola alcuni anni prima e morto di stenti. Ernst ed il figlio Franz tenteranno, in seguito alla macabra scoperta, di costruire un battello per poter lasciare l'isola, ma senza successo: una terribile tempesta far\u00e0 inabissare il battello il giorno stesso del varo. \n\u00c8 passato pi\u00f9 di un anno dal naufragio ed a questo punto i Robinson cominciano a temere che non riusciranno mai a lasciare l'isola. Flo continua a ricordare con nostalgia la casa di Berna e la sua Marie, e Franz continua a pensare alla bella Emily, probabilmente morta nel naufragio assieme a tutti gli altri passeggeri. Ma improvvisamente sull'isola arrivano altri due naufraghi: il marinaio Willy Morton e il giovane Tomtom, un nativo australiano. Con il ragazzo la famiglia stringe subito un legame di amicizia, mentre con il signor Morton, burbero e misantropo, all'inizio i rapporti sono piuttosto problematici. Ben presto per\u00f2 tutti si renderanno conto che sotto la scorza ruvida si nasconde un grande cuore: si scoprir\u00e0 infatti che Morton aveva salvato e protetto Tomtom dopo che i genitori erano stati uccisi perch\u00e9 si rifiutavano di lavorare come schiavi per i coloni inglesi in Australia.\nBen presto l'idillio tropicale viene sconvolto: le acque delle sorgenti e del pozzo diventano improvvisamente calde, gli animali mostrano segni d'inquietudine, e l'isola viene scossa da una serie di violenti terremoti, che fanno intuire il prossimo risveglio del vulcano spento che la sovrasta. Con l'aiuto del signor Morton, provetto marinaio, verr\u00e0 progettato e costruito un nuovo battello (una sorta di catamarano) per poter finalmente lasciare l'isola. Arriva il giorno della partenza e dopo un mese di viaggio per mare i Robinson, il signor Morton e Tomtom raggiungono le coste dell'Australia a nord di Sydney.\nAll'arrivo a Melbourne il dott. Elliott, l'amico di Ernst che lo aveva invitato in Australia, far\u00e0 loro una incredibile sorpresa: Emily, la grande amica di Franz, non \u00e8 morta, ma si \u00e8 salvata dal naufragio e ora \u00e8 allieva infermiera presso il grande ospedale dove Elliott lavora e dove eserciter\u00e0 anche Ernst Robinson. Franz ed Emily riallacceranno subito il profondo rapporto che avevano avuto durante la traversata verso l'Australia di tanto tempo prima, ma Emily partir\u00e0 ben presto per l'Inghilterra, dove frequenter\u00e0 una rinomata scuola per infermiere: dar\u00e0 a Franz l'appuntamento in Australia alla fine del suo corso, dopo tre anni. Anche il signor Morton e Tomtom si imbarcheranno sulla stessa nave, ma prometteranno ai Robinson di ritornare a trovarli ogni sei mesi.\nLentamente i Robinson riprenderanno quindi una vita normale, non senza provare nostalgia per la loro isola deserta su cui avevano abitato per tanto tempo.\nOsservazioni.\nLa serie animata si basa sul romanzo \"Il Robinson svizzero\" del 1812 di Johann David Wyss. Le avventure del romanzo sono presentate come una serie di lezioni di storia naturale e di fisica, cos\u00ec come si usava nei libri educativi per bambini dell'epoca. L'anime rispetta per quanto possibile questa filosofia, tentando anche di allargare il target del pubblico alle ragazze introducendo il personaggio di Flo, non presente nella storia originale, che invece parla di una famiglia di naufraghi composta da padre, madre e quattro figli maschi. Il personaggio di Flo comunque \u00e8 in un certo senso gi\u00e0 presente nel telefilm americano \"The Swiss Family Robinson\" del 1975 (trasmesso in Italia nel 1977 col titolo \"La famiglia Robinson\"), tratto sempre dal romanzo di Wyss, dove la famiglia \u00e8 composta da padre, madre, due figli e Helga Wagner, una ragazzina anch'ella naufraga accolta nella famiglia: \u00e8 quindi probabile che gli sceneggiatori dell'anime si siano ispirati anche al telefilm americano di sei anni prima per definire i componenti della famiglia Robinson.\nI lupi presenti nell'anime appartengono alla specie dei tilacini, ancora molto diffusi in Australia ed Oceania negli anni in cui si svolge la storia e che si sono estinti alla met\u00e0 del XX secolo. La variet\u00e0 di vegetazione e di fauna, che probabilmente non sarebbero mai esistite insieme su una sola isola, riprendono quanto descritto nel romanzo.\nColonna sonora.\nLa colonna sonora originale \u00e8 stata composta da Katsuhisa Hattori e K\u014dichi Sakata. Molti brani sono un riarrangiamento di composizioni per pianoforte di Edvard Grieg, Robert Schumann e Johannes Brahms. La colonna sonora \u00e8 stata raccolta dalla casa discografica Canyon in un LP pubblicato nel giugno 1981 e due canzoni sono state raccolte anche in un 45 giri uscito in agosto dello stesso anno. Il 9 giugno 1999 l'intera colonna sonora \u00e8 stata raccolta in un CD contenente 14 tracce e pubblicato dalla EMI Music Japan.\nLa serie presenta la sigla di apertura e quella di chiusura entrambe scritte e composte da Katsuo Inoue, arrangiate da Nozomi Aoki e cantate da Keiko Han.\nEdizione italiana.\nLa serie \u00e8 stata trasmessa con il titolo \"Flo la piccola Robinson\" dall'allora mondadoriana Rete 4 nel 1982. La sigla \"L'isola dei Robinson\" (musica, testo e arrangiamento di Riccardo Zara) \u00e8 cantata da I Cavalieri del Re.\nDal 1994 l'anime \u00e8 stato replicato su Canale 5 con il nuovo titolo \"L'isola della piccola Flo\". La sigla della nuova edizione dal titolo omonimo (musica di Enzo Draghi, testo di Alessandra Valeri Manera) \u00e8 cantata da Cristina D'Avena. In questa seconda edizione, per motivi mai chiariti, si \u00e8 reso necessario il ridoppiaggio (o un doppiaggio ex novo) dell'episodio 25 (\"Una buia notte sull'isola disabitata\"). Mediaset ha curato anche questo doppiaggio parziale senza per\u00f2 utilizzare le voci originali italiane del 1982.\nA partire dalla replica dell'estate 2017 su Italia 1, il doppiaggio italiano \u00e8 stato montato su un nuovo video restaurato; curiosamente sono state integrate alla fine di ogni episodio le anticipazioni della puntata successiva recitate dalla voce di Flo, presentate in giapponese con sottotitoli italiani.\nAltri media.\nIn Italia, in concomitanza della messa in onda, tra il 1982 e il 1983, la storia di Flo \u00e8 stata pubblicata a puntate col titolo \"Le avventure di Flo, la piccola Robinson\" come fumetto sul \"Corriere dei Piccoli\", con tavole ridisegnate e non riprese dal cartone animato. In concomitanza con l'edizione a fumetti, le Edizioni Panini hanno prodotto un album di 240 figurine, con immagini riprese dalla serie televisiva, che ripercorreva l'intera storia del cartone animato."}
{"id": "2065591", "revid": "729019", "url": "https://it.wikipedia.org/wiki?curid=2065591", "title": "Michael Jenkins (giocatore di football americano)", "text": "Carriera professionistica.\nStagione 2004\nSelezionato come 29 scelta dagli Atlanta Falcons nel Draft NFL 2004, Jenkins ha giocato 16 partite di cui nessuna da titolare facendo 7 ricezioni per 119 yard, una corsa per 2 yard, 9 tackle\"record personale\" di cui 8 da solo e un fumble recuperato per nessuna iarda.\nStagione 2005\nHa giocato 14 partite di cui 12 da titolare facendo 36 ricezioni per 508 yard con 3 touchdown, 3 ritorni su punt per 19 yard\"record personale\" con un fumble perso e un tackle da solo.\nStagione 2006\nHa giocato 16 partite tutte da titolare facendo 39 ricezioni per 436 yard con 7 touchdown\"record personale\", una corsa per 2 yard, un tackle assistito e un fumble recuperato per nessuna iarda.\nStagione 2007\nHa giocato 15 partite di cui 5 da titolare facendo 53 ricezioni per 532 yard con 4 touchdown e 2 tackle di cui uno da solo.\nStagione 2008\nHa giocato 16 partite di cui 12 da titolare facendo 50 ricezioni per 777 yard\"record personale\" con 3 touchdown.\nStagione 2009\nHa giocato 15 partite di cui 9 da titolare facendo 50 ricezioni per 635 yard con un touchdown, 3 tackle da solo\nStagione 2010"}
{"id": "2065598", "revid": "254401", "url": "https://it.wikipedia.org/wiki?curid=2065598", "title": "Teodisio Revelli", "text": "Biografia.\nIl nome di Teodisio Revelli compare per la prima volta nei verbali di elezione del nuovo vescovo di Torino nell'anno 1300 quando il capitolo dei canonici aveva proposto per questa carica Tommaso II di Savoia-Acaia, figlio del principe Filippo I, il quale per\u00f2 era stato rigettato dal pontefice Bonifacio VIII, che gli prefer\u00ec Teodisio, gi\u00e0 canonico della cattedrale di Amiens e cappellano di Sua Santit\u00e0.\nEletto vescovo il 6 novembre di quello stesso 1300, Teodisio ricopr\u00ec ruoli di primaria importanza nell'amministrazione della diocesi torinese: nel 1310 accolse il passaggio dell'imperatore Arrigo VII durante il suo viaggio verso Roma, contribuendo anche alla fondazione di moltissime chiese e cappelle in tutta la diocesi.\nSi occup\u00f2 altres\u00ec della \u00abquestione templare\u00bb, ovvero di come affrontare nella diocesi torinese le disposizioni della Bolla Pontificia di papa Clemente V, che stabiliva la sospensione dell'Ordine dei Cavalieri Templari e la confisca di tutti i beni di loro propriet\u00e0.\nA tal proposito nel 1312 il vescovo Revelli nomin\u00f2 due commissari incaricati di risolvere pacificamente la \u00abquestione templare\u00bb, ovvero dapprima Bonifacio da Virle e in seguito il conte Federico da Piossasco, entrambi membri dell'Ordine degli Ospitalieri Gerosolimitani. La \u00abquestione templare\u00bb per la diocesi torinese riguardava in particolare la dismissione della Commenda di Pancalieri e quella di \"Vallis Mall\u00e6\".\nMor\u00ec a Torino nel mese di ottobre del 1319."}
{"id": "2065599", "revid": "712828", "url": "https://it.wikipedia.org/wiki?curid=2065599", "title": "Odr (personaggio)", "text": ""}
{"id": "2065600", "revid": "767487", "url": "https://it.wikipedia.org/wiki?curid=2065600", "title": "European Film Awards 1994", "text": "La 7\u00aa edizione della cerimonia di premiazione dei European Film Awards si \u00e8 tenuta il 27 novembre 1994 a Berlino, Germania.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "2065604", "revid": "599013", "url": "https://it.wikipedia.org/wiki?curid=2065604", "title": "Jack Mart\u00ednez", "text": ""}
{"id": "2065608", "revid": "123618467", "url": "https://it.wikipedia.org/wiki?curid=2065608", "title": "On the Third Day", "text": "On the third day \u00e8 il terzo album della Electric Light Orchestra. \u00c8 stato il primo prodotto da Jeff Lynne senza l'ausilio di Roy Wood.\nL'album.\nOn the Third Day \u00e8 stato pubblicato nel 1973, e non riusc\u00ec a classificarsi nella UK chart, anche se ha centrato l'obiettivo in Canada, negli Stati Uniti e in Australia. Il lato B dell'album \u00e8 stato registrato in contemporanea o subito dopo le sedute del precedente ELO 2, che conteneva poche tracce molto lunghe; al contrario, in questo LP gli ELO ne riducono la durata e ne aumentano il numero. Nel lato A, i quattro brani sono legati tra loro quasi a costituire una suite. Il violinista Mik Kaminski fa il suo debutto nella band nel lato A, rimpiazzando Wilfred Gibson, sebbene quest'ultimo suoni nel Lato B e nei Bonus Tracks. \nCome per tutti gli altri album degli ELO, eccetto \"ELO 2\", questo \u00e8 considerato in stile progressive rock, con degli elaborati arrangiamenti della band che richiamano il symphonic rock. Si inizia a sentire il sintetizzatore in diverse tracce, soprattutto nell'instrumentale \"Daybreaker\". Fu anche l'ultimo album dove Jeff Lynne si accontent\u00f2 di orchestrare con pochi violoncelli e un violino: nei seguenti, l'organico aumenter\u00e0 anche se verranno utilizzati gli strumenti elettronici per determinare alcuni effetti. Marc Bolan ha suonato la chitarra in \"Ma-Ma-Ma Belle\", in \"Dreaming of 4000\" e in \"Everyone's Born To Die\". Nel settembre del 2006 l'album \u00e8 stato rimasterizzato con 5 bonus tracks.\nTracce.\nTutti i brani sono stati scritti da Jeff Lynne tranne dove indicato."}
{"id": "2065610", "revid": "767487", "url": "https://it.wikipedia.org/wiki?curid=2065610", "title": "European Film Awards 1995", "text": "La 8\u00aa edizione della cerimonia di premiazione dei European Film Awards si \u00e8 tenuta il 12 novembre 1995 a Berlino, Germania.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "2065612", "revid": "1776051", "url": "https://it.wikipedia.org/wiki?curid=2065612", "title": "Goffredo Montanari", "text": "Biografia.\nGoffredo Montanari nacque nel Vercellese e ancora giovane intraprese la carriera ecclesiastica, entrando a far parte dei canonici regolari di Sant'Antonio di Vienne, venendo in seguito nominato alla sede episcopale di Torino il 20 febbraio 1264 ad opera di papa Urbano IV.\nUno dei suoi primi atti, una volta eletto vescovo, fu quello di visitare i territori della propria diocesi, soggiornando per diverso tempo a Saluzzo, a cui si aggiunsero altre visite nel corso della propria reggenza.\nDurante la propria reggenza, ebbe notevoli contrasti con le autorit\u00e0 statali e non solo con i Savoia (i quali a sua detta occupavano abusivamente alcuni castelli e piazzeforti di propriet\u00e0 della diocesi di Torino) ma anche col comune di Torino, il quale aveva posto l'ipoteca su alcuni dei possedimenti della chiesa cittadina.\nMor\u00ec a Torino nell'agosto del 1300."}
{"id": "2065615", "revid": "73843", "url": "https://it.wikipedia.org/wiki?curid=2065615", "title": "Lorena Forteza", "text": "Biografia.\n\u00c8 conosciuta essenzialmente per aver preso parte al film di Leonardo Pieraccioni, \"Il ciclone\", di cui fu la protagonista femminile. Fisico longilineo, dalle fattezze eleganti, sensualit\u00e0 latina, carattere \"pasionario\", la Forteza divenne una delle icone del sex-appeal femminile in Italia negli anni Novanta. L'attore-regista toscano l'aveva notata nel 1996 in una pubblicit\u00e0 televisiva per una linea di scarpe sportive trasmessa da un'emittente commerciale, decidendo subito dopo di affidarle il ruolo della danzatrice, Caterina, nel film interpretato anche da Natalia Estrada. Nel settembre 1997 \u00e8 stata ritratta per l'edizione italiana del mensile \"Playmen\".\nDopo il successo riscosso da \"Il ciclone\", la Forteza ha avuto una repentina caduta di notoriet\u00e0: \"Lorena aveva vent'anni e non resse il successo che la travolse\", cos\u00ec l'ha ricordata Leonardo Pieraccioni in un'intervista. Aumentata notevolmente di taglia, nel 2002 \u00e8 stata modella e testimonial di una casa di moda specializzata in abiti femminili di taglia extra-forte. Nel 2004 ha chiesto aiuto al programma televisivo italiano \"Bisturi! Nessuno \u00e8 perfetto\", per rimediare ai problemi di linea che l'affliggevano da qualche anno tramite un'intensa attivit\u00e0 fisica e una dieta adeguata. Dopo alcune sporadiche apparizioni in televisione, solo nel 2005 \u00e8 tornata occasionalmente nel mondo dello spettacolo partecipando al film tv \"Il mondo \u00e8 meraviglioso\", dove ha impersonato il ruolo di Elena Martinez."}
{"id": "2065617", "revid": "767487", "url": "https://it.wikipedia.org/wiki?curid=2065617", "title": "Narc - Analisi di un delitto", "text": "Narc - Analisi di un delitto (\"Narc\") \u00e8 un film del 2002 diretto da Joe Carnahan.\nIl film, con protagonisti Jason Patric e Ray Liotta, \u00e8 stato distribuito in Italia direttamente in DVD.\nTrama.\nDopo aver sfiorato la tossicodipendenza, il sergente Nick Tellis, che lavora come infiltrato per la narcotici, vive il peso di aver provocato il ferimento di una donna incinta e la morte del suo bambino. Nonostante il trauma per gli avvenimenti, Nick cerca di tenere assieme la propria famiglia, prendendosi cura della moglie e del figlio appena nato. La disciplinare lo assegna al caso di un altro agente infiltrato, Michael Calvess, ucciso in un sottopassaggio dopo essere stato brutalmente picchiato. Durante le indagini gli viene affiancato l'ex compagno di Calvess, Henry Oak, tenente dai metodi poco ortodossi disposto a tutto pur di scoprire la verit\u00e0. Tellis arriver\u00e0 a scoprire una verit\u00e0 scioccante.\nDistribuzione.\nNegli Stati Uniti e in Canada il film ha incassato oltre 12 milioni di dollari a fronte di un costo di produzione di 6,5 milioni di dollari. Nonostante il successo in altri paesi e la critica positiva, in Italia non \u00e8 stato mai distribuito nelle sale cinematografiche ma \u00e8 stato distribuito direttamente in VHS del 2003 e DVD."}
{"id": "2065618", "revid": "122264401", "url": "https://it.wikipedia.org/wiki?curid=2065618", "title": "Massimiliano Favo", "text": "Biografia.\n\u00c8 sposato ed ha due figli.\nCaratteristiche tecniche.\nGiocatore.\nEra un regista.\nCarriera.\nGiocatore.\nConta 10 presenze in Serie A con il .\nHa poi giocato in Serie B con (dopo aver vinto un campionato di Serie C1 e di cui \u00e8 anche stato capitano), , Lucchese e .\nAllenatore.\nDopo aver allenato per due stagioni la primavera dell', per la stagione 2007-2008 allena il ma non finisce la stagione in quanto d\u00e0 le dimissioni.\nDa met\u00e0 della stagione 2008-2009 ha allenato la Viterbese in Serie D raggiungendo e vincendo i play off del girone.\nNel luglio del 2010 ha ottenuto il Master a Coverciano, risultando primo.\nNella stagione 2010-2011 allena l'Atletico Trivento in Serie D subentrato a novembre all'allenatore Farina raggiunge facilmente la salvezza con 16 risultati utili di fila. Il 18 maggio 2011 la societ\u00e0 rende nota la rescissione consensuale del contratto.\nIl 20 maggio 2011 viene ingaggiato dall', a partire dalla stagione 2011-2012. Il 27 novembre viene esonerato dopo aver subito una rimonta di due reti dal Riccione, secondo in classifica con nove vittorie, due pareggi e due sconfitte.\nViene richiamato l'anno successivo, raggiungendo i play-off, negati poi dalla giustizia sportiva per il caso Bellucci (tesseramento irregolare del calciatore Bellucci.\nIl 18 settembre 2013 diventa allenatore della , subentrando a Guido Di Fabio dopo la sconfitta contro la Civitanovese. Debutto in panchina vincendo per 1-0 sul Celano. Il 4 marzo 2014, dopo la vittoria sul campo dell'Olympia Agnonese, viene esonerato per divergenze con la societ\u00e0, con lo stesso Di Fabio che viene richiamato alla guida della squadra biancorossa.\nIl 30 luglio 2014 viene ingaggiato dal , con Michele Califano come vice; viene esonerato il 19 gennaio 2015, con la squadra al terzo posto e la migliore difesa del girone.\nIl 3 novembre 2015 diventa il nuovo allenatore del in sostituzione dell'esonerato Roberto Cappellacci. Al suo arrivo il Campobasso si trova nei bassifondi della classifica, ma grazie ad un grande girone di ritorno riesce a condurre la squadra al terzo posto in classifica, perdendo la finale playoff per 3-2 fuori casa a Fano. A fine stagione non viene confermato ed \u00e8 sostituito da Raffaele Novelli.\nIl 6 febbraio 2017 diventa il nuovo allenatore della Vastese, impegnata nel campionato di Serie D, girone F, conducendo la squadra ad una comoda salvezza. Al termine della stagione si conclude la sua esperienza in biancorosso.\nSuccessivamente, il 28 agosto 2017 diventa il nuovo allenatore della al posto di Salvatore Matrecano dimessosi dopo la prima giornata di campionato persa in casa per 2-0 contro il . Il 26 febbraio 2018, dopo la sconfitta in casa per 1-0 contro la , viene esonerato con la squadra a un punto dai playout."}
{"id": "2065619", "revid": "709565", "url": "https://it.wikipedia.org/wiki?curid=2065619", "title": "Lisa Ann", "text": "Considerata una delle maggiori esponenti del genere MILF\",\" ha lavorato anche come regista e manager.\nBiografia.\nNata e cresciuta ad Easton, in Pennsylvania, in una famiglia d'origini per tre quarti italiane e per un quarto franco-canadesi, a soli 16 anni d'et\u00e0 inizi\u00f2 ad esibirsi come spogliarellista presso alcuni locali notturni della propria citt\u00e0, utilizzando una carta d'identit\u00e0 falsa, e continuando con una certa assiduit\u00e0 fino al 1990, in maniera tale da potersi mantenere gli studi al college, dove s'era infatti iscritta per conseguire una specializzazione in assistenza odontoiatrica.\nA vent'anni si trasfer\u00ec a Los Angeles, in California, con la speranza di perseguire una possibile carriera nell'industria cinematografica, cosa che per\u00f2 si riveler\u00e0 ben presto infruttuosa, spingendola dunque a tentare nel mondo del cinema a luci rosse.\nAttrice pornografica.\nNel 1994, esordisce appunto come attrice pornografica. Sotto contratto per due anni con la \"Metro/Cal Vista\", girava scene una volta al mese. Nel 1997, a causa d'una presunta epidemia di AIDS scoppiata di colpo tra gli addetti ai lavori, decise di ritirarsi dalle scene in qualit\u00e0 di \"performer\", ritornando ad esibirsi di conseguenza come spogliarellista. Durante questo periodo, si \u00e8 dedicata anche alla gestione d'una spa per circa quattro anni.\nNel 2006, dopo che, durante un servizio fotografico di Suze Randall, le venne chiesto di posare per una foto \"boy/girl\", decise di rientrare nel giro. La prima scena che realizza dopo aver ripreso \u00e8 con Christian XXX nel film \"Bra Bustin' and Deep Thrustin\"'.\nFattasi gi\u00e0 un nome come interprete di video e film afferenti al sottogenere \"MILF\", nel 2008 consegu\u00ec una grandissima notoriet\u00e0 negli States grazie alla sua interpretazione nel film a luci rosse, presentato il giorno delle elezioni presidenziali statunitensi dello stesso anno, \"Who's Nailin' Paylin?\", del ruolo di Serra Paylin, una chiara parodia della candidata repubblicana Sarah Palin, che rivest\u00ec in seguito in altri cinque film: \"Obama Is Nailin' Palin?\" (2009), \"Letterman's Nailin' Palin\" (2009)\", You're Nailin' Palin\" (2009), \"Hollywood's Nailin' Palin\" (2010) e \"Who's Nailin' Palin 2\" (2011), oltre ad adottarne la maschera, sempre in quello stesso periodo, in occasione di spettacoli di spogliarello particolari per conto di svariati \"strip clubs\" nazionali. Riguardo alla sua \"preparazione\" per il ruolo, ha asserito d'aver spesso visionato i filmati della campagna elettorale della politica e le sue impersonazioni comiche da parte di Tina Fey durante il \"Saturday Night Live\" al fine d'apprendervi le sue movenze ecc.\nNel 2009, fu protagonista di \"Eyes Wide Slut\", una parodia a luci rosse del film \"Eyes Wide Shut\" di Stanley Kubrick, prodotta da Brazzers.\nNell'aprile del 2010 apparve in un annuncio di servizio pubblico diretto da Michael Whiteacre per la \"Free Speech Coalition\" sul tema della violazione del copyright dei contenuti per adulti e venne scelta per condurre gli \"XRCO Awards\" insieme a Nikki Benz e Sean Michaels.\nIl 14 ottobre 2010, dopo che un attore ricevette una diagnosi positiva all'HIV, Lisa Ann annunci\u00f2 che avrebbe girato solo scene con l'uso di profilattici per salvaguardare la propria salute. Dichiar\u00f2 anche che il sistema di test per le malattie sessualmente trasmissibili a cui gli attori dovrebbero sottostare per poter poi girare non fosse abbastanza e pertanto incoraggi\u00f2 tutta la categoria a richiedere l'uso obbligatorio del preservativo durante le riprese.\nNel 2011 firm\u00f2 un accordo con la compagnia \"Fleshlight\" per la realizzazione e commercializzazione di sex toys.\nAd agosto 2012 chiese di intervenire legalmente sull'uso del preservativo nei film per adulti eterosessuali, sollevando dubbi sul trattamento della sifilide per gli attori da parte dei medici dell'industria pornografica.\nNell'aprile del 2013 il \"New York Post\" riporta la notizia che secondo i dati forniti da Pornhub, Lisa Ann \u00e8 \"la pi\u00f9 celebre attrice pornografica femminile\". Ad agosto dello stesso anno dichiara che un attore con cui doveva girare avrebbe tentato di lavorare nonostante potesse essere positivo all'epatite C. Lisa Ann pag\u00f2 successivamente un nuovo ciclo di test per accertarsi che gli attori con cui gir\u00f2 delle scene fossero puliti.\nNel corso della sua carriera ha inoltre pi\u00f9 volte denunciato il fatto che le pornostar vengano pagate di pi\u00f9 per le scene con attori neri, al pari di quelle anali o di gruppo, e dove le scene girate solo con attori neri sono classificate come \"fetish\". Si \u00e8 inoltre impegnata per il riconoscimento agli attori porno di pensione e assicurazione sanitaria.\nIl 15 dicembre 2014, con una lettera scritta a mano e pubblicata sul suo profilo Facebook, ha annunciato il suo ritiro come attrice pornografica.\nA gennaio 2018 riprende la carriera da attrice di film per adulti. La prima scena che realizza \u00e8 con l'attore Isiah Maxwell e viene pubblicata sul suo sito web.\nRegista.\nNel 2009 ha esordito alla regia con il film \"Hung XXX,\" distribuito dal 22 settembre dello stesso anno dalla \"Justin Slayer International\". Ad agosto 2013 lancia poi la \"Lisa Ann Production\", sua societ\u00e0 di produzione. Firma anche un accordo di distribuzione con la \"Jules Jordan Video\".\nNello stesso mese viene quindi commercializzato il film \"MILF Revolution\", che la vede alla regia e che vincer\u00e0 poi l'AVN Award 2014 della categoria \"Best MILF Release\". Dal 2009 al 2015 Lisa Ann ha complessivamente realizzato come regista circa 50 film.\nOltre al suo lavoro come attrice e regista, \u00e8 stata accreditata in alcune produzioni anche come produttrice e truccatrice.\nConduttrice radiofonica.\nNel 2013 ha condotto uno show intitolato \"Stripper Town\" su \"Sirius XM Radio\". Sulla stessa emittente ha condotto al fianco di Adam Ronis la trasmissione \"Lisa Ann Does Fantasy\" il luned\u00ec sera e \"The Morning Men\" il gioved\u00ec mattina.\nDal 2016 conduce due volte a settimana sulla stessa radio un programma radiofonico dedicato al fantasy football, un gioco fantasy in cui creare e schierare squadre immaginarie composte da giocatori dalle vere rose delle squadre della NFL.\nAltre attivit\u00e0.\nDal 2006 al 2010 ha lavorato come manager fondando l'agenzia \"Clear Talent Management\". L'agenzia \u00e8 stata poi rinominata in \"Lisa Ann's Talent Management\" l'anno successivo. Nel 2007 ha poi firmato anche un accordo di fusione con la \"Lighthouse\" di Adam Glasser. Nel 2010 annuncia la chiusura definitiva dell'agenzia.\nNel 2009 apparve nel videoclip della canzone del rapper Eminem \"We Made You\" nelle vesti di sosia di Sarah Palin.\nNel 2013 compare nel video musicale per la canzone \"Dead Bite\" del gruppo Hollywood Undead insieme alle attrici Jessa Rhodes, Tera Patrick, Rikki Six e Jayden Jaymes. Nello stesso anno ha inoltre doppiato il personaggio noto come \"Prostitute# 2\" del videogioco \"Grand Theft Auto V\".\nA dicembre 2015 ha pubblicato un libro di memorie intitolato \"The Life\".\n\u00c8 apparsa nella serie tv \"Billions\" nel settimo episodio della quarta stagione interpretando se stessa.\nVita privata.\nAll'et\u00e0 di 28 anni ha sposato un buttafuori, da cui ha in seguito divorziato.\nPoco dopo il ritiro da attrice pornografica del 2014 si \u00e8 sottoposta ad un intervento di mastoplastica riduttiva."}
{"id": "2065620", "revid": "767487", "url": "https://it.wikipedia.org/wiki?curid=2065620", "title": "European Film Awards 1996", "text": "La 9\u00aa edizione della cerimonia di premiazione dei European Film Awards si \u00e8 tenuta l'8 novembre 1996 a Potsdam-Babelsberg, Germania.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "2065622", "revid": "1892728", "url": "https://it.wikipedia.org/wiki?curid=2065622", "title": "La paura fa novanta XIX", "text": ""}
{"id": "2065623", "revid": "173469", "url": "https://it.wikipedia.org/wiki?curid=2065623", "title": "Scandalo della collana", "text": ""}
{"id": "2065626", "revid": "1097011", "url": "https://it.wikipedia.org/wiki?curid=2065626", "title": "Iporiflessia", "text": " \nPer iporiflessia in campo medico, si intende una diminuzione della normale condizioni di riflesso. Si tratta di un segno che pu\u00f2 indicare la presenza di una patologia sottostante.\nCondizioni associate.\nSi riscontra in alcune sindromi come la Sindrome di Guillain-Barr\u00e9 o condizioni di malessere per alterazioni del normale apporto di minerali all'organismo come nel caso dell'ipomagnesiemia "}
{"id": "2065630", "revid": "73843", "url": "https://it.wikipedia.org/wiki?curid=2065630", "title": "Antonio Corazza", "text": "Biografia.\nNasce in una famiglia di umili origini, che a causa delle difficolt\u00e0 economiche lo affida a dei parenti di Cervignano del Friuli, dove si trasferisce nel 1933.\nCorazza cresce nell'ambiente della Bassa Friulana, dove conosce le dure condizioni della campagna nel clima del dopoguerra, a stretto contatto con il popolo degli emigranti disperati ed in procinto di partire alla ricerca di migliori condizioni di vita.\nGrazie al sostegno morale ed economico del mecenate di Cervignano del Friuli Ernesto Piani, realizza nel 1948 la sua prima personale; ne seguiranno molte altre nella decade successiva.\nDue anni prima di trasferirsi a Roma nel 1958 sposa Delma Salvador, con cui ha il figlio Angelo 1960.\nLa permanenza romana gli apre nuove e diverse strade artistiche. Si inserisce nel mondo del cinema e dello spettacolo, e lavora come aiuto-scenografo per il produttore Dino De Laurentis, continuando nel contempo la sua attivit\u00e0 artistica ed espositiva.\nInizia a esporre in diverse gallerie e mostre della capitale e le sue ricerche pittoriche sono apprezzate sia dalla critica sia dal pubblico, nonostante la sopravvenuta notoriet\u00e0 Antonio Corazza rimane tuttavia affezionato alla sua terra d'origine, dove ritorna molto spesso, nel 1961 a Cervignano del Friuli inizia a realizzare gli affreschi della Chiesa di Borgo Fornasir.\nNumerose sono le esposizioni, le partecipazioni ed i riconoscimenti che l'artista riceve, portandolo alla fama nazionale.\nNel 1978 a Palmanova viene organizzata una grande mostra con il patrocinio del Ministero dei Beni Culturali e della Regione Friuli-Venezia Giulia, che segna artisticamente il ritorno di Corazza alla sua terra d'origine.\nL'anno seguente Corazza espone a Milano, Marsala e Parigi.\nIl 6 febbraio del 1980, colto da malore mentre in auto si reca da Roma ad Ostia, Antonio Corazza muore, improvvisamente e precocemente, all'et\u00e0 di 51 anni."}
{"id": "2065632", "revid": "104458", "url": "https://it.wikipedia.org/wiki?curid=2065632", "title": "Kristinn Bj\u00f6rnsson", "text": "Biografia.\nBj\u00f6rnsson esord\u00ec in campo internazionale ai Mondiali juniores di Zinal 1990 e ai Giochi olimpici invernali ad , dove si classific\u00f2 43\u00ba nel supergigante e non concluse lo slalom gigante e lo slalom speciale. Due anni dopo, a , fu 30\u00ba nello slalom gigante e non concluse nuovamente lo slalom speciale. Il 17 novembre 1995 debutt\u00f2 in Coppa del Mondo nello slalom gigante di Vail/Bevaer Creek, senza terminare la gara, e nel 1997 ai Campionati mondiali: nella rassegna iridata di Sestriere non complet\u00f2 n\u00e9 lo slalom gigante n\u00e9 lo slalom speciale.\nPresente in Coppa del Mondo fino al 2001-2002, gareggi\u00f2 quasi esclusivamente in slalom speciale e colse i suoi maggiori successi nel 1997-1998. In quella stagione conquist\u00f2 infatti due secondi posti, uno a Park City il 22 novembre e l'altro a Veysonnaz il 18 gennaio; inoltre partecip\u00f2 ai XVIII Giochi olimpici invernali di , nuovamente senza concludere lo slalom gigante e lo slalom speciale.\n32\u00ba nello slalom gigante e 20\u00ba nello slalom speciale dei Mondiali di Vail/Beaver Creek 1999, la sua ultima gara in Coppa del Mondo fu lo slalom speciale di Schladming del 22 gennaio 2002. In seguito, durante quel suo ultimo anno di attivit\u00e0 agonistica prese ancora parte ai XIX Giochi olimpici invernali di , conquistando il miglior piazzamento olimpico in carriera: 22\u00ba nello slalom speciale; la sua ultima gara in carrier fu uno slalom speciale FIS disputato il 7 aprile seguente a Dalvik, non completato da Bj\u00f6rnsson.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "2065633", "revid": "287204", "url": "https://it.wikipedia.org/wiki?curid=2065633", "title": "Kristinn Bjornsson", "text": ""}
{"id": "2065637", "revid": "599013", "url": "https://it.wikipedia.org/wiki?curid=2065637", "title": "Jason Elam", "text": "Carriera professionistica.\nDenver Broncos.\nAl debutto come rookie stagione 1993 con i Broncos ha giocato 16 partite realizzando 26 su 35 field goal di cui uno bloccato con il pi\u00f9 lungo di 54 yard, 41 su 42 extra point di cui uno bloccato, 84 kickoff per 5060 yard di cui usciti fuori dal campo di gioco, 20 in touchback e 62 ritornati.\nNel 2\u00ba anno \"stagione 1994\" ha giocato 16 partite realizzando 30 su 37 field goal di cui uno bloccato con il pi\u00f9 lungo di 54 yard, 29 su 29 extra point, 81 kick off per 5053 yard con 2 usciti fuori dal campo di gioco, 7 in touchback e 70 ritornati.\nNel 3\u00ba anno \"stagione 1995\" ha giocato 16 partite realizzando 31 su 38 field goal con il pi\u00f9 lungo di 56 yard, 39 su 39 extra point, un punt di 17 yard tra l'altro finito nelle 20 yard avversarie, 87 kick off per 5338 yard di cui uno uscito fuori dal campo di gioco, 8 in touchback, 77 ritornati con 2 touchdown.\nNel 4\u00ba anno \"stagione 1996\" ha giocato 16 partite realizzando 21 su 28 field goal con il pi\u00f9 lungo di 51 yard, 46 su 46 extra point, 84 kick off per 5518 yard con 8 finiti in toucback e 76 ritornati con un touchdown.\nNel 5\u00ba anno \"stagione 1997\" ha giocato 15 partite realizzando 26 su 36 field goal di cui 2 bloccati con il pi\u00f9 lungo di 53 yard, 46 su 46 extra point, 87 kick off per 5727 yard con 8 finiti in touchback e 79 ritornati. Vince il Super Bowl XXXII.\nNel 6\u00ba anno \"stagione 1998\" ha giocato 16 partite realizzando 23 su 27 field goal di cui uno bloccato con il pi\u00f9 lungo di 63 yard\"record personale\", 58 su 58 extra point\"record personale\", 97 kick off per 6338 yard\"record personale\" con 11 in touchback e 86 ritornati. Vince il Super Bowl XXXIII.\nNel 7\u00ba anno \"stagione 1999\" ha giocato 16 partite realizzando 29 su 36 field goal di cui uno bloccato con il pi\u00f9 lungo di 55 yard, 29 su 29 extra point, 74 kick off per 4588 yard con 3 in touchback e 70 ritornati.\nNell'8\u00ba anno \"stagione 2000\" ha giocato 13 partite realizzando 18 su 24 field goal con il pi\u00f9 lungo di 53 yard, 49 su 49 extra point, 35 kick off per 2136 yard di cui 35 ritornati con un touchdown.\nNel 9\u00ba anno \"stagione 2001\" ha giocato 16 partite realizzando 31 su 36 field goal di cui uno bloccato con il pi\u00f9 lungo di 50 yard, 31 su 31 extra point, 82 kick off per 5165 yard di cui uno uscito fuori dal campo di gioco, 10 in touchback e 69 ritornati con un touchdown ed un tackle.\nNel 10\u00ba anno \"stagione 2002\" ha giocato 16 partite realizzando 26 su 36 field goal di cui uno bloccato con il pi\u00f9 lungo di 55 yard, 42 su 43 extra point, 44 kick off per 2775 yard di cui uno in touchback e 43 ritornati, ed infine un tackle.\nNell'11\u00ba anno \"stagione 2003\" ha giocato 16 partite realizzando 27 su 31 field goal con il pi\u00f9 lungo di 51 yard, 39 su 39 extra point.\nNel 12\u00ba anno \"stagione 2004\" ha giocato 16 partite realizzando 29 su 34 field goal di cui uno bloccato con il pi\u00f9 lungo di 52 yard, 42 su 42 extra point, un kick off per 18 yard che poi \u00e8 stato ritornato.\nNel 13\u00ba anno \"stagione 2005\" ha giocato 16 partite realizzando 24 su 32 field goal di cui uno bloccato con il pi\u00f9 lungo di 51 yard, 43 su 44 extra point, un kick off per 54 yard che poi \u00e8 stato ritornato.\nNel 14\u00ba anno \"stagione 2006\" ha giocato 16 partite realizzando 27 su 29 field goal con il pi\u00f9 lungo di 51 yard, 34 su 34 extra point e una corsa per 2 yard.\nNel 15\u00ba anno \"stagione 2007\" ha giocato 16 partite realizzando 27 su 31 field goal con il pi\u00f9 lungo di 50 yard, 33 su 33 extra point, un punt per 31 yard che \u00e8 finito nelle 20 yard avversarie.\nAtlanta Falcons.\nNel 16\u00ba anno \"stagione 2008\" passa ai \"Falcons\" e gioca 16 partite realizzando 29 su 31 field goal con il pi\u00f9 lungo di 50 yard e 42 su 42 extra point. Si ritira dopo la fine della stagione 2009."}
{"id": "2065643", "revid": "838137", "url": "https://it.wikipedia.org/wiki?curid=2065643", "title": "Maffeo Giovanni Ducoli", "text": "Biografia.\nNato a San Mauro di Saline il 7 novembre 1918 da genitori brenesi, venne ordinato sacerdote il 30 maggio 1942. Alunno del Pontificio seminario lombardo dal 1943 al 1945, consegu\u00ec la laurea \"in utroque iure\" presso la Pontificia Universit\u00e0 Lateranense.\nNominato vescovo ausiliare di Verona, titolare di Fidene, il 22 aprile 1967 da papa Paolo VI, ricevette l'ordinazione episcopale per l'imposizione delle mani del vescovo Giuseppe Carraro il 14 maggio dello stesso anno.\nNominato vescovo delle diocesi di Belluno e di Feltre il 7 ottobre 1975, il 23 novembre dello stesso anno prese possesso canonico prima della diocesi di Feltre e poi della diocesi di Belluno.\nA seguito dell'unificazione delle due diocesi, disposta dalla Congregazione per i vescovi il 30 settembre 1986, venne nominato primo vescovo della diocesi di Belluno-Feltre.\nSi impegn\u00f2 nel restauro della basilica cattedrale di San Martino, del vescovado e della curia di Belluno, del Villaggio San Paolo a Cavallino-Treporti, della Villa Gregoriana a San Marco di Auronzo; inoltre si adoper\u00f2 per la realizzazione del Centro di spiritualit\u00e0 e cultura \"Papa Luciani\" a Santa Giustina Bellunese e del santuario Santa Maria Immacolata Nostra Signora di Lourdes sull'Alpe del Neveg\u00e0l.\nFu l'artefice dei soggiorni estivi di papa Giovanni Paolo II a Lorenzago di Cadore.\nIl 2 gennaio 1996 papa Giovanni Paolo II accett\u00f2 la sua rinuncia al governo pastorale della diocesi di Belluno-Feltre per raggiunti limiti d'et\u00e0; il 21 gennaio dello stesso anno concluse il suo servizio episcopale in diocesi.\nIl 19 luglio 2008, durante una cerimonia tenutasi a Belluno nel salone di Palazzo dei Rettori, fu insignito dell'onorificenza di cavaliere di gran croce dell'Ordine al merito della Repubblica italiana.\nSi spense a Negrar il 28 agosto 2012, poco prima delle 6 del mattino, all'et\u00e0 di 93 anni. Il rito funebre si tenne il 3 settembre a Verona nella chiesa di Sant'Anastasia e fu presieduto dal patriarca di Venezia Francesco Moraglia, presidente della Conferenza episcopale triveneta, concelebranti gli arcivescovi Andrea Bruno Mazzocato, Luigi Bressan, Antonio Mattiazzo, Rino Passigato e Pietro Brollo ed i vescovi Giuseppe Andrich, Giuseppe Zenti, Giuseppe Pellegrini, Lucio Soravito de Franceschi, Carlo Mazza, Flavio Roberto Carraro, Paolo Magnani, Alfredo Magarotto e Andrea Veggio. Fu tumulato a Breno nella chiesa campestre di San Maurizio dopo una messa di suffrugio presieduta in duomo dal cardinale Giovanni Battista Re e concelebrata dall'arcivescovo Giovanni Battista Morandini, dal vescovo Giuseppe Andrich, dal pro-vicario generale della diocesi di Brescia Cesare Polvara e da una cinquantina di sacerdoti.\nGenealogia episcopale.\nLa genealogia episcopale \u00e8:"}
{"id": "2065646", "revid": "287204", "url": "https://it.wikipedia.org/wiki?curid=2065646", "title": "Y\u014dko Matsuoka", "text": ""}
{"id": "2065649", "revid": "287204", "url": "https://it.wikipedia.org/wiki?curid=2065649", "title": "Bollnas", "text": ""}
{"id": "2065650", "revid": "991694", "url": "https://it.wikipedia.org/wiki?curid=2065650", "title": "Youko Matsuoka", "text": ""}
{"id": "2065652", "revid": "1776051", "url": "https://it.wikipedia.org/wiki?curid=2065652", "title": "Giovanni Arborio", "text": "Biografia.\nGiovanni Arborio nacque nel Vercellese da una nobile famiglia di tradizioni guelfe e, ancora in giovane et\u00e0, venne avviato alla carriera ecclesiastica, divenendo abate del monastero di San Genuario di Lucedio. Nel marzo del 1243 ebbe parte rilevante nell'ambito delle trattative tra il legato pontificio Gregorio da Montelongo ed il comune di Vercelli per il passaggio di quest'ultimo a parte guelfa.\nLa sua elezione a vescovo di Torino, avvenuta probabilmente nel 1243, venne fortemente appoggiata dal pontefice Innocenzo IV, ma contrastata altrettanto alacremente dal clero locale in quanto questa era stata proprio pilotata dalla Corte pontificia che aveva cercato di porre sulla cattedra torinese un ecclesiastico anti-imperiale.\nNonostante questa prima fase tormentata, anche sulla scia di una scomunica papale, il clero torinese si risolse ad accettare l'elezione di Giovanni Arborio a proprio vescovo. Ottenne nuovamente l'appoggio di Innocenzo IV in alcune pretese su alcuni castelli che i duchi di Savoia Amedeo IV e Tommaso II non volevano concedergli in feudo.\nNel 1264 mor\u00ec a Torino, ove venne anche sepolto."}
{"id": "2065653", "revid": "1892728", "url": "https://it.wikipedia.org/wiki?curid=2065653", "title": "Squadra Homer", "text": ""}
{"id": "2065666", "revid": "80598", "url": "https://it.wikipedia.org/wiki?curid=2065666", "title": "I Barritas", "text": ""}
{"id": "2065667", "revid": "1305772", "url": "https://it.wikipedia.org/wiki?curid=2065667", "title": "Guglielmo Marconi (partigiano)", "text": "Iscritto al Partito Comunista fin dai primi anni dopo la sua fondazione, garibaldino nella guerra civile spagnola con l'incarico di commissario politico fino al 1937. Nei primi anni Quaranta per vivere lavora per i tedeschi nella Francia occupata e in Germania, finch\u00e9 viene arrestato e inviato al confino a Ventotene. Liberato dopo il 25 luglio 1943, nel gennaio del 1944 si unisce alla Resistenza col nome di battaglia di Paolo. Dal 19 gennaio all'aprile del 1944 \u00e8 vicecommissario politico di compagnia nella Brigata Garibaldi Romagnola e diviene poi comandante della II zona dell'8\u00aa Brigata Garibaldi.Nel dopoguerra ricoprir\u00e0 incarichi nel PCI riminese.\nBiografia.\nGiovinezza.\nIl padre di Guglielmo Marconi, Luigi, era un contadino riminese, che aveva trascorso il servizio di leva come bersagliere e poi aveva trovato impiego come ferroviere. Anche la madre di Guglielmo era di origini riminesi. E subito dopo la nascita, sempre a Rimini risiedette anche Guglielmo. Dopo gli studi tecnici (interrotti), nell'immediato dopoguerra svolge il servizio militare nel 3\u00ba Genio, 1\u00aa Compagnia telegrafista. Rientra a Rimini nel 1920 e incomincia a maturare idee antifasciste e comuniste. Nel 1922, dopo alcuni scontri con gli squadristi, il pretore di Rimini gli commina la prima condanna (una multa di 180 lire) per porto abusivo d'armi. All'inizio dell'estate, \u00e8 tra la guardia d'onore di Libero Zanardi e, stando alle fonti di polizia dell'epoca, \u00e8 membro degli Arditi del popolo e come tale, il 28 giugno del 1922, cerca di uccidere a Rimini dei fascisti a revolverate, senza per\u00f2 riuscirvi.Nel maggio del 1923, Guglielmo Marconi viene arrestato, con una quarantina di altre persone, con l'accusa di \u201ccomplotto per mutare violentemente la costituzione dello Stato e forma del Governo e a tale scopo formato squadre armate, raccolte armi e munizioni compiuto ogni attivit\u00e0 di propaganda orale e scritta idonea allo scopo\u201d. Rimane in carcere fino al luglio del 1924, quando viene prosciolto dall'accusa di cospirazione e amnistiato da quella di banda armata, dalla Corte d'Appello di Bologna. Tornato in libert\u00e0, non abbandona per\u00f2 l'attivit\u00e0 politica: raccoglie fondi per il Soccorso Rosso e diffonde copie de l'Unit\u00e0.Dopo l'omicidio di Giacomo Matteotti, avendo deposto al cimitero di Rimini delle corone di fiori con delle insegne inneggianti al deputato socialista, nel novembre del 1924 subisce un violento pestaggio da parte dei fascisti riminesi. Decide cos\u00ec di \u201ccambiare aria\u201d trasferendosi a Roma. Qui si incontra con Giuseppe Dozza, allora responsabile nazionale dei giovani comunisti, e con Luigi Adamesi, dai quali riceve un incarico politico da svolgere in Abruzzo. Contemporaneamente, \u00e8 aperta a suo nome una scheda al Casellario Politico Centrale, ed inizia su di lui la vigilanza della polizia fascista. Da qui, probabilmente, la decisione di migrare in Francia.\nL'esilio.\nDalla Francia, in cerca di lavoro, Marconi si sposta presto in Lussemburgo, ove viene sospettato di essere stato l'istigatore, se non l'esecutore, di alcuni attentati compiuti a Esch sur Alzette da elementi comunisti. Quando viene espulso dal Granducato, nel giugno del 1926, in seguito a una manifestazione comunista, Marconi era uno dei principali responsabili della sezione di Esch. Riparato in Francia nella zona di Metz, viene raggiunto da un mandato di arresto diramato dal Lussemburgo. Il Consolato italiano segnala che Marconi, nel frattempo, \u00e8 nuovamente a capo di gruppi di violentissima propaganda antifascista. Nel 1928, partecipa ad una aggressione a mano armata nei confronti di un fascista e viene nuovamente espulso, questa volta dalla Francia. Dopo un periodo tra Belgio e Francia, nell'ottobre del 1936 parte per la Spagna, per unirsi alle Brigate internazionali.\nLa guerra di Spagna.\nMarconi fu tra i primi volontari italiani delle Brigate Internazionali. Fu inserito nella Batteria Gramsci, col secondo gruppo di artiglieria, di cui era Commissario politico, partecipando tra il dicembre 1936 e il gennaio 1937 all'assalto di Teruel, in Aragona.Nel corso del 1937 Marconi rientra in Francia, non facendo pi\u00f9 ritorno in Spagna. Per anni, questo suo \u201crientro anticipato\u201d fu per lungo tempo oggetto di critiche e sospetti nel partito. Tanto che ancora nel 1962, Marconi chiese a Luigi Longo, in una lettera a lui indirizzata, di intervenire per confermare di essere stato inviato in missione dal Partito a Parigi nel 1937 e di non aver fatto ritorno in Spagna perch\u00e9 ammalato. Circostanze che, effettivamente, Longo conferm\u00f2.\nIn Francia e Germania.\nAllo scoppio della guerra tra Francia e Germania, nel 1939, Marconi \u00e8 invitato dalle autorit\u00e0 francesi ad arruolarsi, ma rifiuta, ed \u00e8 perci\u00f2 imprigionato nel campo di concentramento di St. Cyprien. Dopo la resa francese ai tedeschi, Marconi viene liberato e lavora per conto delle autorit\u00e0 tedesche al forte di Charanton, svolgendo funzioni da interprete (parlava correntemente, oltre l'italiano, il francese, il tedesco e un po' di spagnolo).Successivamente, accetta di recarsi a lavorare in Germania, dall'aprile al novembre del 1941 presso Berlino in una fabbrica di aeroplani da guerra. Rientra poi in Francia, lavorando come decoratore di tabelle segnaletiche, sempre per conto delle autorit\u00e0 tedesche. \u00c8 infine arrestato dalla Gestapo, su richiesta della polizia italiana, il 21 aprile 1942, presso Parigi. Viene consegnato alle autorit\u00e0 italiane, via Berlino, nel giugno del 1942, per essere inviato al confino politico da scontare per 5 anni nell'isola di Ventotene.\nLa Resistenza.\nLiberato dal confino nel luglio del 1943, Marconi rientra a Rimini ai primi di settembre. Riallaccia i rapporti coi vecchi compagni del Partito comunista, in particolare con Attilio Venturi. Per una mastoidite da cui viene colpito, \u00e8 costretto a operarsi e, quindi, a rimanere in disparte, fino al gennaio del 1944, quando Marconi raggiunge la gi\u00e0 costituita Brigata Garibaldi Romagnola, comandata da Libero Riccardi. Nell'aprile assume un ruolo attivo nella travagliata rimozione di Libero, che viene sostituito al comando da Ilario Tabarri (Pietro Mauri). Dopo il vasto rastrellamento nazifascista dell'aprile 1944, che porta al totale sbandamento della formazione partigiana, essa viene ricostituita su nuove basi e denominata \"8\u00aa Brigata Garibaldi\", sempre al comando di Ilario Tabarri, mentre Marconi assume di fatto le funzioni di comandante nella II zona, delimitata dal triangolo Meldola, Santa Sofia e Campigna.Le operazioni partigiane del nuovo raggruppamento contrastarono con successo,a differenza di quanto successo nell'aprile 1944, i tentativi dei nazifascisti di eliminare la presenza partigiana in quel tratto dell'Appennino a cavallo della Linea Gotica, che rimase saldamente in mano alla formazione partigiana. Tale lotta determin\u00f2 tuttavia alcune pesanti rappresaglie dei tedeschi, che colpirono duramente la popolazione: ci\u00f2 provoc\u00f2 un deciso disaccordo con le scelte strategiche del comando da parte di alcuni partigiani residenti nella zona, guidati da Vero Stoppioni, i quali, dopo un drammatico confronto, furono allontanati dalla Brigata.\nIl dopoguerra.\nGuglielmo Marconi, primo vicesindaco nella Rimini del dopoguerra, si trov\u00f2 in opposizione con il nuovo gruppo dirigente del PCI, non avendo mai sposato la linea togliattiana, ed avendo invece come riferimento politico Pietro Secchia. Dallo scontro politico che ne segu\u00ec, in cui spuntarono capziosamente anche alcune questioni in sospeso (la \u201cfuga\u201d dalla Spagna, la \u201cscandalosa\u201d relazione con una giovane donna), egli rimase escluso da tutti gli organismi dirigenti politici e amministrativi del PCI. Secondo alcune testimonianze, Marconi, si trov\u00f2 anche in contrasto sulla gestione civica riminese oltre che politica, certamente lontana dalle proprie idee e convinzioni. E sempre al periodo del dopoguerra risale il suo viaggio in Unione Sovietica dal quale ebbe a tornare assai critico sulla condizioni di vita del popolo russo.Abbandonata la politica Guglielmo Marconi torn\u00f2 a lavorare come cartellonista verniciatore. Nel 1951 scrive un lungo manoscritto contenente le dettagliate memorie della lotta partigiana condotta da lui ed i suoi compagni sull'Appennino romagnolo, che tuttavia verr\u00e0 da lui rivisto negli anni Sessanta, per essere infine pubblicato postumo nel 1984 con il titolo \"Vita e ricordi sull'8\u00aa brigata romagnola\".\"\u201cPer molti aspetti Guglielmo Marconi fu \u2018la bandiera\u2019 pi\u00f9 illustre del PCI riminese nel dopoguerra. Ma lo fu in maniera contraddittoria: molto di pi\u00f9 per quello che egli rappresentava per la storia del partito che per la sua direzione politica\"\"..Negli ultimi giorni di vita riceve la solidariet\u00e0 ed il rispetto di coloro che l'avevano conosciuto, inclusi alcuni nemici. Sul letto di morte confida tra l'altro il desiderio, riferendosi anche al proprio partito, se fosse potuto guarire, di poter sistemare a modo proprio le cose. Muore nel 1968 per un tumore.\nOnorificenze.\nDieci anni dopo la morte, nel 1978, \u00e8 stato insignito della Medaglia d'argento al Valor militare."}
{"id": "2065671", "revid": "287204", "url": "https://it.wikipedia.org/wiki?curid=2065671", "title": "Muhammad Abduh", "text": "Fu il fondatore con Jam\u0101l al-D\u012bn al-Afgh\u0101n\u012b del Riformismo islamico.\nBiografia.\nOriginario d'una famiglia di fellah del villaggio di Ma\u1e25alla Na\u1e63r, nel Basso Egitto (Governatorato di al-Buhayra), \u02bfAbduh ricevette un'istruzione tradizionale musulmana fin dalla pi\u00f9 tenera et\u00e0. Prosegu\u00ec i suoi studi nella moschea di \u1e6can\u1e6da dedicata al popolarissimo riformatore sufi A\u1e25mad al-Badaw\u012b. Nel 1866, entr\u00f2 nell'Universit\u00e0 di al-Azhar, dove studi\u00f2 la logica, la filosofia e il tasawwuf. La sua istruzione religiosa vera e propria non gli imped\u00ec di avvicinarsi al sufismo.\nNel suo libro \"Ris\u0101lat al-w\u0101rid\u0101t\" (Lettera delle ispirazioni mistiche) egli riserva a Dio l'esistenza reale e adotta una posizione prossima a quelle del monismo di Ibn \u02bfArab\u012b.\nMassone, nel 1868 figura tra i membri della loggia cairota \"La Concordia\", appartenente alla Gran Loggia Unita d'Inghilterra.\nIn un trattato teologico scritto nel 1876 sotto forma di glosse che accompagnavano la professione di fede d'un teologo ash\u02bfarita del XIV secolo, di nome al-Ij\u012b, egli vi predica la tolleranza verso le diverse eterodossie islamiche.\nEgli vi afferma peraltro il ruolo della ragione come guida della vera fede. Inoltre idee filosofiche fanno la loro apparizione in questa opera.\nInfluenzato dal dotto Jam\u0101l al-D\u012bn al-Afgh\u0101n\u012b, che aveva incontrato al Cairo nel 1872, Muhammad \u02bfAbduh segu\u00ec regolarmente le sue conferenze. Afgh\u0101n\u012b era un filosofo e un riformatore musulmano che preconizzava nei suoi scritti il Panislamismo per resistere al colonialismo europeo. Sotto l'influenza di al-Afgh\u0101n\u012b, \u02bfAbduh combin\u00f2 il giornalismo, la politica e i suoi profondi interessi per la spiritualit\u00e0 mistica.\nDopo essersi cimentato in campo giornalistico e politico, egli scrisse diversi articoli per il giornale cairota al-Ahram, in cui criticava la politica del Chediv\u00e8 Isma'il Pasci\u00e0.\nNei suoi scritti difendeva la rinascita della cultura arabo-islamica, la lotta contro la dominazione straniera e i governi islamici, mentre attaccava la corruzione e la divisione in seno alla comunit\u00e0 islamica.\nDifendeva inoltre le scienze moderne e l'idea di una riforma della lingua araba.\nDal 1877 al 1882 esercit\u00f2 la professione di docente dell'universit\u00e0 islamica della \"\"D\u0101r al-\u02bful\u016bm\" (Casa delle scienze). Teneva corsi innovatori, affinch\u00e9 i giudici potessero applicare il diritto islamico ricorrendo a un approccio moderno e adeguato ai tempi.\nFu revocato dal suo posto dal Chediv\u00e8 Tawf\u012bq che lo nomin\u00f2 redattore del giornale governativo \"al-Waq\u0101\u02bf\u012b al-miriyya\"\" (\"Avvenimenti egiziani\"). In tale giornale egli scrisse numerosi articoli sull'importanza dell'istruzione e sulla condanna della corruzione e della poligamia. Afferm\u00f2 parimenti che il regime parlamentare non era affatto incompatibile con l'Islam, come affermavano invece i \"dotti\" musulmani pi\u00f9 conservatori.\nDopo la sua partecipazione alla rivolta di \u02bfUr\u0101b\u012b, fu costretto all'esilio, dapprima in Libano, poi in Francia. Per pi\u00f9 di sei anni non ebbe pi\u00f9 diritto a tornare in patria. \u02bfAbduh pass\u00f2 molti anni della sua vita in Libano, dove lavor\u00f2 alla costruzione di un sistema d'istruzione islamica. Tradusse l'opera di al-Afgh\u0101n\u012b \"Refutazione dei materialisti\" e svolse varie conferenze. Nel 1884, part\u00ec per la Francia, dove raggiunse al-Afgh\u0101n\u012b. Insieme editarono un giornale rivoluzionario islamico, \"al-\u02bfUrwa al-Wuthq\u00e0\", che aveva connotati anti-britannici, e che era soprattutto letto da orientalisti francesi e italiani.\nAl suo rientro in Egitto nel 1888, \u02bfAbduh cominci\u00f2 la sua carriera nella magistratura e fu nominato giudice in un tribunale nazionale di prima istanza. Nel 1891, fu nominato giudice di Corte d'Appello.\nIn tale funzione si batt\u00e9 principalmente contro la corruzione, che all'epoca era dilagante.\nProsegu\u00ec a lavorare su una riforma islamica e dette alle stampe nel 1897 un suo trattato filosofico (\"Ris\u0101lat al-Taw\u1e25\u012bd\", o \"Lettera sull'Unit\u00e0 divina\").\nNel 1889, divenne muft\u012b, un titolo che conserv\u00f2 fino alla sua morte. In tale ruolo proman\u00f2 numerose fatw\u0101, una delle quali autorizzava i musulmani a depositare i loro soldi nelle Casse di Risparmio, legalizzando cos\u00ec indirettamente il prestito a interesse. Un'altra \"fatwa\" autorizzava i musulmani del Transvaal a mangiare carne non hal\u0101l.\nNel 1892, aderisce alla Societ\u00e0 di Beneficenza musulmana, di cui diventer\u00e0 presidente nel 1900. Fonda lo stesso anno la Societ\u00e0 per il Rinnovamento delle Scienze arabe.\nNel 1892, propose al Chediv\u00e8 \u02bfAbb\u0101s II una riforma dell'insegnamento dato nell'Universit\u00e0-moschea di al-Azhar, e riusc\u00ec a introdurre nell'universit\u00e0 materie moderne, prima di scontrarsi con una forte opposizione conservatrice che lo costrinse a dimettersi nel 1905.\nLa sua opera era principalmente indirizzata agli intellettuali occidentali, viventi o meno in un Paese musulmano. Respinse lo sforzo di alcuni di metter fine all'interpretazione autentica, limitandosi alla riproposizione acritica e meccanica degli schemi elaborati in un passato a volte assai lontano nel tempo. Egli difendeva di fatto il principio dell'esistenza del libero arbitrio umano elargitogli da Dio e condannava la dottrina della predestinazione.\n\u02bfAbduh insegnava che le leggi devono essere adattate alla realt\u00e0 moderna, nell'interesse del bene comune.\nSi concentr\u00f2 d'altra parte principalmente sul tema dell'istruzione e afferm\u00f2 che la fede dei \"pii antenati\" (\"salaf\" ) era ragionevole e pragmatica. Per lui l'Islam \u00e8 riformabile, malgrado la sua riforma sia intralciata da strutture religiose rigide, imposte da personalit\u00e0 religiose contemporanee.\nI pi\u00f9 fedeli discepoli di \u02bfAbduh furono Muhammad Rash\u012bd Rid\u0101, con cui collabor\u00f2 per la redazione del giornale \"al-Man\u0101r\" e \u02bfAl\u012b \u02bfAbd al-R\u0101ziq. I due studiosi si espressero in particolare sul tema dell'abolizione del Califfato attuata da parte di Atat\u00fcrk nel 1924, e sulla riforma che entrambi ritenevano necessaria dell'Islam.\nLe sue idee ebbero grandissima influenza nei paesi musulmani, soprattutto in Indonesia e in Algeria, dove influenzarono l'Associazione degli ulema algerini."}
{"id": "2065686", "revid": "183976", "url": "https://it.wikipedia.org/wiki?curid=2065686", "title": "Paolo (partigiano)", "text": ""}
{"id": "2065689", "revid": "110157", "url": "https://it.wikipedia.org/wiki?curid=2065689", "title": "Numero di Eulero (teoria dei numeri)", "text": "In matematica, ed in particolare in teoria dei numeri e in combinatoria, i numeri di Eulero \"En\" sono i componenti di una successione di interi che possono essere definiti dal seguente sviluppo in serie di Maclaurin della funzione secante iperbolica:\ndove con cosh \"t\" si denota la funzione coseno iperbolico.\nI numeri di Eulero di indice dispari sono tutti nulli. Quelli di indice pari hanno segno alternato. Alcuni valori sono:\nRegola pratica: se l'indice \u00e8 divisibile per 4, allora il numero di Eulero \u00e8 positivo. In caso contrario, \u00e8 negativo.\nAlcuni autori re-indicizzano la successione per escludere i termini dispari (tutti nulli), e/o cambiano i segni per avere tutti i segni positivi. Qui non ci si attiene a tali convenzioni.\n\u00c8 da notare che, a partire da \"E\"4, tutti i numeri di Eulero con segno positivo sono divisibili per 5. Quelli con segno negativo sono per la maggior parte numeri composti (scomponibili in fattori primi), ma alcuni sono numeri primi. Oltre a \"E\"4 = 5, unico numero di Eulero positivo primo, sono primi, per esempio, i numeri \"E\"6 = \u221261, ed \"E\"38 = .\nI numeri di Eulero compaiono anche negli sviluppi in serie di Maclaurin della secante. Essi inoltre forniscono valori speciali dei polinomi di Eulero e sono collegati ai numeri delle permutazioni alternate.\nVa ricordato che al nome di Eulero sono associate varie altre entit\u00e0 numeriche:"}
{"id": "2065696", "revid": "123934275", "url": "https://it.wikipedia.org/wiki?curid=2065696", "title": "Goffredo di Amiens", "text": "Biografia.\nGoffredo nacque nel 1066 a Moulincourt, diocesi di Soissons e il suo nome deriva da \"Gottifredo\", che ha come significato \"pace di Dio\", che lui utilizzer\u00e0 durante la sua vita mediante le sue opere. Era il terzo figlio di una famiglia nobile. Fin da quando ebbe l'et\u00e0 di cinque anni, suo zio, il vescovo di Soissons, affid\u00f2 la sua educazione all'abate di Mont Saint Quentin, un monastero vicino P\u00e9ronne, dove Goffredo divenne monaco benedettino.\nNel 1091 fu ordinato sacerdote dal vescovo di Noyon e poi divenne abate del monastero di Nogent, che era in decadenza. Goffredo si impegn\u00f2 molto nell'opera di restauro materiale e morale della stessa abbazia, tanto che l'arcivescovo di Reims avrebbe voluto affidargli la pi\u00f9 importante abbazia di Saint-R\u00e9mi. Ma egli rifiut\u00f2 dicendo: \u00abDio mi proibisce di abbandonare una sposa in povert\u00e0, preferendone una ricca!\u00bb\nNel 1104 per i suoi meriti fu acclamato vescovo di Amiens dal popolo, dai nobili e dal re. Volle prendere possesso della diocesi molto umilmente, senza sfarzo, entrando in citt\u00e0 in abiti da pellegrino. Spesso distribuiva i cibi della sua mensa a poveri ed ammalati. Richiamava i nobili alla povert\u00e0, invitandoli a partecipare alla messa con abiti meno sfarzosi. Combatt\u00e9 la simonia e le frequenti infrazioni al celibato dei suoi preti. Una donna che conviveva con un sacerdote tent\u00f2 inutilmente di avvelenarlo, ma il veleno uccise il cane.\nFu sempre molto vicino al popolo e alle sue richieste di libert\u00e0, quando i cittadini di Amiens tentarono di istituire un libero Comune, Goffredo li appoggi\u00f2.\nDopo il fallimento di questo tentativo, Goffredo fu malvisto dai feudatari, decise perci\u00f2 di lasciare il vescovato per entrare nei certosini. Quindi part\u00ec per incontrare l'arcivescovo suo superiore appena fuori da Amiens e durante un pellegrinaggio presso la chiesa dei santi calzolai Crispino e Crispiniano, per strada si ammal\u00f2. Si rifugi\u00f2 quindi nell'abbazia di Saint Cr\u00e9pin de Soissons, dove mor\u00ec l'8 novembre 1115 e vi fu sepolto.\nCulto.\nIl Martirologio romano fissa la memoria liturgica l'8 novembre."}
{"id": "2065703", "revid": "729019", "url": "https://it.wikipedia.org/wiki?curid=2065703", "title": "Strada statale 293 di Giba", "text": "La strada statale 293 di Giba (SS 293) \u00e8 una strada statale italiana che collega la Marmilla con il Sulcis-Iglesiente, passando per il Campidano di Cagliari e il Monreale.\nPercorso.\nLa strada ha inizio al quadrivio di Villasanta alle porte di Sanluri, dove gli altri 3 bracci sono rappresentati dalla strada statale 131 Carlo Felice (nord-ovest e sud-est) e dalla strada statale 197 di San Gavino e del Flumini (nord-est). La strada si distacca quindi in direzione sud-ovest, raggiungendo Samassi e la strada statale 196 di Villacidro.\nIl tracciato prosegue in direzione sud attraversando Vallermosa, incrociando la strada statale 130 Iglesiente ed entrando in Siliqua. Dal paese esce sempre in direzione sud, per deviare successivamente verso sud-ovest e attraversare Nuxis, Piscinas e Giba dove all'interno del centro abitato si innesta sulla strada statale 195 Sulcitana. Nel tratto fra Siliqua e Nuxis \u00e8 particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa."}
{"id": "2065706", "revid": "125253144", "url": "https://it.wikipedia.org/wiki?curid=2065706", "title": "Siamo quelli di Beverly Hills", "text": "Siamo quelli di Beverly Hills (\"Beverly Hills Teens\") \u00e8 una serie televisiva a cartoni animati prodotta nel 1987 da DIC Animation per un totale di 65 episodi andati in onda in Italia a partire dal 1988.\nLa sigla italiana dal titolo \"Siamo quelli di Beverly Hills\", \u00e8 stata cantata da Cristina D'Avena. Esiste anche un'altra sigla italiana del cartone, montata sulla base e la traduzione dell'intro originale statunitense, che per\u00f2 venne usata solo per la sua replica sulla defunta Fox Kids; essa fu cantata da Anna Tuveri.\nTrama.\nLa serie racconta le divertenti avventure di un gruppo di adolescenti benestanti che vivono appunto nella zona ricca di Los Angeles. Tra avventure amorose, giri in Ferrari, gite in barca e giornate dedicate allo shopping pi\u00f9 sfrenato, si svolgono le vite di questi giovani viziati a cui niente o quasi \u00e8 proibito. A Beverly Hills \u00e8 possibile incontrare Roy l'idolo delle ragazze, Campione lo sportivo amante del surf, Bianca la snob, Laura la bella del gruppo, Shanelle la ragazza di colore, Betty l'amazzone, gli amanti del rock Jett e Gig, Microchip il genio.\nDoppiaggio.\nIl doppiaggio italiano della serie \u00e8 stato eseguito presso lo studio Deneb Film di Milano sotto la direzione di Donatella Fanfani."}
{"id": "2065707", "revid": "712828", "url": "https://it.wikipedia.org/wiki?curid=2065707", "title": "Kolcas", "text": ""}
{"id": "2065708", "revid": "3831", "url": "https://it.wikipedia.org/wiki?curid=2065708", "title": "Canonici Regolari di Sant'Antonio di Vienne", "text": ""}
{"id": "2065712", "revid": "439868", "url": "https://it.wikipedia.org/wiki?curid=2065712", "title": "Edwin Krebs", "text": ""}
{"id": "2065714", "revid": "729019", "url": "https://it.wikipedia.org/wiki?curid=2065714", "title": "Strada statale 209 Valnerina", "text": "L'ex strada statale 209 Valnerina (SS 209), ora strada regionale 209 Valnerina (SR 209) in Umbria ad eccezione del tratto Sant'Anatolia di Narco-Triponzo, riclassificato nell'itinerario della strada statale 685 delle Tre Valli Umbre, e strada provinciale 209 Valnerina (SP 209) nelle Marche, \u00e8 una strada regionale e provinciale italiana che prende il nome dall'omonima valle.\nPercorso.\nLa strada ha origine nel centro abitato di Terni uscendone in direzione est e risalendo fin dall'inizio il percorso del fiume Nera sulla sponda destra. Raggiunge dopo pochi chilometri le cascate delle Marmore e prosegue in direzione nord-est, passando a valle di Arrone e Montefranco ed attraversando Ferentillo. Entra quindi nella provincia di Perugia dove il percorso punta nettamente verso nord fino a Sant'Anatolia di Narco, dove la strada continua in direzione nord-est passando nei pressi di Vallo di Nera e Cerreto di Spoleto, fiancheggiando approssimativamente il tracciato della dismessa Ferrovia Spoleto-Norcia.\nIl tracciato sconfina quindi nelle Marche dove, raggiunta Visso, devia verso nord raggiungendo Pieve Torina ed innestandosi infine sulla strada statale 77 della Val di Chienti nei pressi di Muccia.\nPraticamente tutto il tracciato della SS 209 ha un andamento particolarmente tortuoso, incassato nel roccioso fondovalle della Valnerina, la strada \u00e8 infatti particolarmente apprezzata dai mototuristi, in virt\u00f9 delle innumerevoli curve e dei paesaggi spettacolari che attraversa.\nDal 1901 la strada fu interessata dalla presenza, fra Terni e Collestatte, della tranvia Terni-Ferentillo, prolungata nel 1909 fino a quest'ultima localit\u00e0. L'impianto, soppresso nel 1960, occupava parte della sede stradale e serviva le localit\u00e0 interessate con alcune fermate e stazioni alcune vestigia delle quali sono tuttora presenti.\nIn seguito al decreto legislativo n. 112 del 1998, dal 2001 la gestione del tratto umbro \u00e8 passata dall'ANAS alla Regione Umbria che ha poi ulteriormente devoluto le competenze alla Provincia di Terni e alla Provincia di Perugia per le tratte territorialmente competenti, mantenendone comunque la titolarit\u00e0; la gestione del tratto marchigiano \u00e8 passata invece alla Regione Marche: in realt\u00e0 su sollecitazione di quest'ultima, il tratto in questione \u00e8 passato di propriet\u00e0 alla Provincia di Macerata.\nA seguito poi del D.P.C.M. del 23 novembre 2004, dal 4 settembre 2006 il tratto Sant'Anatolia di Narco-Triponzo (dal km 32,000 al km 47,000) \u00e8 stato inserito nella rete stradale di interesse nazionale come parte dell'itinerario della strada statale 685 delle Tre Valli Umbre e la gestione \u00e8 tornata all'ANAS.\nNel 2016, a seguito del terremoto tra Visso e Norcia, il 30 ottobre viene chiusa a causa di una gigantesca frana che devia il percorso del Fiume Nera sulla strada"}
{"id": "2065723", "revid": "22475", "url": "https://it.wikipedia.org/wiki?curid=2065723", "title": "Strada statale 85 Venafrana", "text": "La strada statale 85 Venafrana (SS 85) \u00e8 una strada statale molisana e campana che prende il nome dalla valle che attraversa. Parte da Vairano Scalo (frazione di Vairano Patenora) e arriva a Isernia, attraversando il centro abitato di Venafro.\nStoria.\nLa strada statale 85 venne istituita nel 1928 con il seguente percorso: \"Innesto con la n. 6 presso la stazione di Caianello - Venafro - Innesto con la n. 17 presso Isernia.\"\nNel 1953 la strada venne prolungata verso nord fino a Carovilli; l'itinerario venne pertanto mutato nel modo seguente: \"Dall'innesto con la S.S. n. 6 presso la stazione di Caianello, per Venafro, all'innesto con la SS n. 17 presso Isernia, e dalla SS n. 17 presso la stazione di Pesche, per Carpinone e Pescolanciano, all'innesto con la SS n. 86 presso Carovilli.\"\nStrada statale 85 var Variante di Venafro.\nLa strada statale 85 var Variante di Venafro (SS 85 var) \u00e8 una strada statale italiana lunga 8,695\u00a0km, classificata come superstrada (strada extraurbana principale). \u00c8 stata costruita per evitare l'attraversamento del centro abitato di Venafro per i tragitti sud-est e viceversa al fine di diminuire in parte l'intenso traffico nel centro cittadino.\nLa SS 85 var ha inizio al km 16,050 e termina al km 27,500 della SS 85.\n\u00c8 stata inaugurata il 7 ottobre 2008."}
{"id": "2065731", "revid": "3831", "url": "https://it.wikipedia.org/wiki?curid=2065731", "title": "Corpi Bandistici Militari", "text": ""}
{"id": "2065733", "revid": "114957544", "url": "https://it.wikipedia.org/wiki?curid=2065733", "title": "Marisa Borroni", "text": "Biografia.\n\u00c8 stata, assieme a Fulvia Colombo, una fra le prime \"Signorine buonasera\" della Rai, attiva dagli studi di Milano. Fu soprannominata \"il musetto delle nove\", in virt\u00f9 della sua bellezza discreta.\nCome presentatrice televisiva ha condotto, il 31 dicembre 1954, il veglione di Capodanno (primo Capodanno in televisione) assieme a Mike Bongiorno e due edizioni del Festival di Napoli, quella del 1957 e quella del 1960.\nFra il 1956 e il 1960 ha avuto anche una breve esperienza come attrice cinematografica: con il regista Leonardo De Mitri nel film drammatico-sentimentale \"Altair\", dove interpreta il personaggio di Luisa, girato accanto ad Antonella Lualdi, Franco Interlenghi, Carlo Croccolo e Jacques Sernas; con Luigi Giachino nel film comico \"Per le vie della citt\u00e0\" (personaggio di Fiorella) con Gino Bramieri e Febo Conti che in quell'occasione riproponeva la maschera di Ridolini."}
{"id": "2065734", "revid": "1366113", "url": "https://it.wikipedia.org/wiki?curid=2065734", "title": "La science des Chinois", "text": "La science des Chinois \u00e8 un trattato che raccoglieva le relazioni di viaggio e le notizie relative ai \u201cMondi Sconosciuti\u201d. Il libro si inseriva in un contesto di fascinazione settecentesca per le \"chinoiserie\". Al suo interno troviamo numerosi resoconti di viaggio nell'Estremo Oriente compiute nel XVI e XVII secolo da Gesuiti, che sotto il Re Sole crearono a Parigi, per volont\u00e0 del Re la \"Soci\u00e9t\u00e9 des missions \u00e9trang\u00e8res\", alla quale si deve la redazione del libro, curato da Melchis\u00e9dech Th\u00e9venot."}
{"id": "2065735", "revid": "66934", "url": "https://it.wikipedia.org/wiki?curid=2065735", "title": "Edwin G. Krebs", "text": ""}
{"id": "2065736", "revid": "66934", "url": "https://it.wikipedia.org/wiki?curid=2065736", "title": "Edwin Gerhard Krebs", "text": ""}
{"id": "2065737", "revid": "767487", "url": "https://it.wikipedia.org/wiki?curid=2065737", "title": "Religiolus - Vedere per credere", "text": "Religiolus - Vedere per credere (\"Religulous\") \u00e8 un film del 2008 diretto da Larry Charles, scritto, prodotto ed interpretato da Bill Maher.\nIl film \u00e8 un documentario satirico che fin dal titolo, unione delle parole inglesi \"religious\" (religioso) e \"ridiculous\" (ridicolo), attacca frontalmente la fede religiosa e le sue forme organizzate, in particolare le tre religioni abramitiche.\nTrama.\nBill Maher viaggia in giro per il mondo, visitando luoghi di particolare significato religioso, incontrando ed intervistando esponenti di diverse fedi religiose, scienziati, personalit\u00e0 pubbliche e gente comune. Il punto di vista subito dichiarato, \u00e8 quello di un agnostico, convinto che \u00abla religione sia un ostacolo al progresso dell'umanit\u00e0\u00bb. Maher, di padre cattolico e madre ebrea, educato come cattolico, inizia il proprio viaggio dalla chiesa di Nostra Signora della Misericordia di Park Ridge, la chiesa frequentata durante l'infanzia, dove intervista la propria sorella e la propria madre. Quest'ultima rivela che il marito, padre di Bill, aveva smesso di frequentarla probabilmente poich\u00e9 era contrario alla posizione della Chiesa in merito all'uso degli anticoncezionali.\nAlla \"Truckers Chapel\" di Raleigh, North Carolina, incontra alcuni camionisti cristiani, fra cui addirittura un ex-satanista, che appaiono ben poco disposti a lasciare che il tipico intellettuale metta in discussione la loro fede semplice e sincera, quando solleva il problema che molti concetti del cristianesimo in realt\u00e0 non siano nemmeno presenti nella Bibbia, ma idee successive. Con lo scienziato cristiano evangelico Francis Collins, capo del Progetto genoma umano, autore di \"Il linguaggio di Dio\" (\"The Language of God: A Scientist Presents Evidence for Belief\"), affronta la questione dell'esistenza storica di Ges\u00f9.\nIl \"dottor\" Jeremiah Cummings, ex-membro del gruppo musicale Harold Melvin &amp; the Blue Notes, poi fondatore dell\"'Amazing Life World Outreach\" in North Carolina, tipico esempio di quei predicatori televisivi che accumulano enormi ricchezze e che si comportano come rock star, si dimostra del tutto impermeabile alle provocazioni sul suo stile di vita rivoltegli da Maher, che per i vestiti e i gioielli costosi lo paragona a un pappone (\"pimp\"), e arriva a sostenere che Ges\u00f9 vestiva bene e non ha mai detto nulla contro ricchezza, e che i soldi sono solo il risultato della sua ricerca di Dio.\nDopo aver incontrato ad Amsterdam un prete francescano, secondo cui per la Bibbia l'omosessualit\u00e0 \u00e8 accettabile, approfondisce il tema al Calvary Life Care Center di Winter Park, Florida, con il pastore John Wescott di Exchange Ministries, ex-gay che sostiene che l'omosessualit\u00e0 non esista in natura, ma sia causata da insicurezza ed infelicit\u00e0, e vada sconfitta con la terapia di conversione, e con il genetista Dean Hamer, autore di \"The God Gene\", scopritore del \"gene gay\". Con Steve Burg, gestore di un negozio di oggetti religiosi, ex membro di Ebrei per Ges\u00f9 (\"Jews for Jesus\"), parla di miracoli e della storia biblica di Giona.\nSul tema del rapporto tra Stato e religione, Maher incontra il giornalista Ray Suarez, il quale spiega che, malgrado gli Stati Uniti siano diventati una \"nazione cristiana\", i suoi padri fondatori, oggi visti come una sorta di apostoli, fossero invece esplicitamente contrari al carattere religioso dello Stato (e cita il caso di Thomas Jefferson, autore della riscrittura \"laica\" dei Vangeli \"Faith and Moral Teachings of Jesus of Nazareth\"), e il senatore democratico Mark Pryor, fervente evangelico, che si dimostra incapace di sostenere un contraddittorio sui temi dell'etica, dei Dieci Comandamenti, e di rispondere alla contestazione che gli Stati Uniti siano il Paese sia pi\u00f9 religioso che pi\u00f9 bellicoso dell'Occidente, rifugge ad una domanda sull'evoluzionismo e riesce a rendersi sorprendentemente ridicolo con le proprie parole, senz'alcuno sforzo da parte dell'intervistatore.\nSul tema del creazionismo incontra Ken Ham, tra i fondatori di Answers in Genesis, associazione che promuove l'interpretazione letterale del Libro della Genesi, tra l'altro attraverso il Creation Museum di Petersburg, Kentucky, una sorta di \"Jurassic Park\" religioso che Maher paragona ai \"Flintstones\". Il ben pi\u00f9 autorevole astronomo gesuita George Coyne, ex direttore della Specola Vaticana, afferma invece che le sacre scritture e la scienza moderna appartengono a due periodi storici troppo distanti fra loro, per cui non \u00e8 possibile un'interpretazione letterale delle scritture, le quali non possono n\u00e9 devono essere utilizzate come base scientifica.\nMaher riesce a far ammettere a padre Reginald Foster, latinista del Vaticano, che sotto molti aspetti la Chiesa cattolica non \u00e8 in linea con gli insegnamenti originari di Ges\u00f9. Al parco a tema religioso Holy Land Experience di Orlando, Florida, intervista turisti, impiegati e soprattutto l'attore che interpreta Ges\u00f9 e risponde con convinzione e adesione al \"personaggio\" alle sue domande su questioni impegnative come l'esistenza del male.\nNon manca una rapida visita anche allo Speakers' Corner di Hyde Park, a Londra, dove vengono propagandate le religioni e i credi pi\u00f9 diversi, tra cui ovviamente anche Scientology. Maher sfrutta la convinzione comune che la dottrina di Scientology sia demenziale, per mostrare come il cristianesimo proponga credenze altrettanto incredibili. Ma ancor pi\u00f9 folli sono quelle del mormonismo: Dio vive su un altro pianeta, Ges\u00f9 \u00e8 venuto in America dopo la resurrezione, gli indiani sono la trib\u00f9 perduta di Israele, il Giardino dell'Eden \u00e8 in Missouri. A Salt Lake City, Maher non pu\u00f2 accedere al Tempio, ma si fa spiegare i fondamenti di questa religione da due ex membri della Chiesa di Ges\u00f9 Cristo dei santi degli ultimi giorni.\nAlla Grand Central Station, l'incontro con il neuropsichiatra Andrew Newberg, autore di \"Why We Believe What We Believe\", studioso di \"neurotheology\", ossia del rapporto tra i processi neurologici e le esperienze spirituali, \u00e8 l'occasione per Maher di definire la fede un disordine neurologico. Maher si dedica quindi all'ebraismo. A New York incontra il rabbino Yisroel Dovid Weiss, portavoce del gruppo antisionista Neturei Karta, a cui rinfaccia la partecipazione alla conferenza negazionista International Conference to Review the Global Vision of the Holocaust del dicembre 2006, a Teheran. Riguardo alle rigide restrizioni del sabato, si fa spiegare dal rabbino Shmuel Strauss dell'Institute for Science and Halacha di Gerusalemme tutti i meccanismi per rispettare formalmente il giorno del riposo, ma aggirarne di fatto i divieti.\nA Miami incontra Jos\u00e9 Luis de Jes\u00fas Miranda, fondatore di \"Creciendo en Gracia\" (\"Growing in Grace International Ministry\"), culto con oltre centomila seguaci nel mondo, il quale si dichiara Ges\u00f9 Cristo ritornato in Terra. A lui contesta la questione del perch\u00e9 Dio, onnipotente, scelga dei profeti come tramite con l'umanit\u00e0, invece di parlare direttamente a tutto il mondo. Ad Amsterdam, tenta di intervistare il reverendo Ferre van Beveren della Prima Chiesa Universale del Canteismo (\"First Universal Church of Cantheism\"), basata sull'uso della marijuana, ma il \"religioso\" sembra completamente fumato ed incapace di rispondere a qualsiasi domanda.\nMaher si dedica quindi all'islam. Incontra la politica musulmana Fatima Elatik all'angolo di strada dove il regista Theo van Gogh fu ucciso da un estremista islamico; il rapper britannico islamico Aki Nawaz, conosciuto come Propa-Gandhi, che nelle sue canzoni inneggia alla guerra santa e si difende appellandosi al diritto di discussione e confronto, che per\u00f2 non estende agli altri, visto che non \u00e8 disposto ad ammettere l'ingiustizia della fatw\u0101 contro Salman Rushdie; il politico Geert Wilders, dalle posizioni fortemente anti-islamiche; i proprietari del gay bar musulmano di Amsterdam \"Habibi Ana\"; Mohamed Junas Gaffar della moschea Taiban di Amsterdam, a cui rinfaccia il fatto che tutti i musulmani sostengano che l'Islam non \u00e8 una religione di violenza, ma di pace, eppure sono spesso gli islamici ad uccidere per la religione.\nA Gerusalemme incontra Muhammad Hourani, coordinatore del Center for Peace and Reconciliation della Cupola della Roccia. Infine, a Megiddo, futuro teatro dell'Armageddon secondo il Libro della Rivelazione, Maher trae le seguenti conclusioni. La religione ha il potere di spingere gli uomini verso eventi distruttivi, quindi in effetti porter\u00e0 alla fine del mondo, l'Apocalisse sar\u00e0 una profezia autoavverata: perch\u00e9 il genere umano possa sopravvivere, la religione deve morire. I predicatori sono padroni intellettuali che tengono legata l'umanit\u00e0 all'ignoranza e generano e giustificano follia e distruzione; la fede rende virtuoso il non pensare, nulla di cui vantarsi; la religione \u00e8 pericolosa perch\u00e9 permette agli uomini che non hanno risposte di credere che le avranno. L'unico atteggiamento appropriato per l'uomo davanti alle grandi domande non \u00e8 l'arrogante certezza che \u00e8 il marchio della religione, ma l'umilt\u00e0 del dubbio, visto che la storia umana \u00e8 una serie infinita di errori. Il conforto e il sollievo offerti dalla religione hanno un prezzo terribile. I non religiosi devono uscire allo scoperto. \u00c8 tempo di crescere o morire.\nDistribuzione.\n\u00c8 stato presentato in anteprima al Toronto International Film Festival il 6 settembre 2008 ed in seguito in svariati festival cinematografici internazionali, fra cui il Torino Film Festival."}
{"id": "2065742", "revid": "838137", "url": "https://it.wikipedia.org/wiki?curid=2065742", "title": "Melchis\u00e9dech Th\u00e9venot", "text": "Considerato l'inventore della livella, \u00e8 noto anche per il suo libro del 1696 \"L'arte di nuotare\", uno dei primi libri scritti in materia e molto noto nel XVIII secolo (annoverando tra i suoi lettori Benjamin Franklin, appassionato nuotatore). Il libro descriveva in particolare lo stile rana. Fu tra i membri fondatori dell'Acad\u00e9mie Royale des Sciences (l'Accademia Reale delle Scienze)."}
{"id": "2065747", "revid": "729019", "url": "https://it.wikipedia.org/wiki?curid=2065747", "title": "Macchi L.2", "text": "Il Macchi L.2, all'epoca indicato anche come LC (\"Lohner Corsa\" o \"Celere\"), era un idrovolante da combattimento biplano a scafo centrale prodotto dall'azienda italiana Aeronautica Macchi negli anni dieci del XX secolo ed utilizzato durante la prima guerra mondiale dalla Regia Marina.\nStoria del progetto.\nL'L.2 viene sviluppato Carlo Felice Buzio dal precedente L.1 con lo scopo di risolvere i problemi di prestazioni del modello ricavato dal Lohner. Data l'indisponibilit\u00e0 di unit\u00e0 motrici di adeguata potenza Buzio intraprese la strada dell'alleggerimento strutturale, conservando le ali del precedente modello ma riducendo la controventatura da quattro a tre sole campate. Questo si tramut\u00f2 in un risparmio di 250 kg sul peso a vuoto del velivolo ma a prezzo di una fragilit\u00e0 complessiva che ne limit\u00f2 la produzione a solo 17 esemplari e che costrinse il progettista a sviluppare una nuova versione, il Macchi L.3.\nTecnica.\nCaratterizzato da un aspetto che poi diventer\u00e0 tradizionale per la sua epoca, l'L.2 conservava l'aspetto del precedente L.1 e del Lohner L austro-ungarico catturato che ne fece da modello. Presentava uno scafo centrale realizzato in legno, dotato di un abitacolo aperto a due posti affiancati per il pilota ed il copilota osservatore. La configurazione alare era biplano-sequiplana, caratterizzata cio\u00e8 dall'ala inferiore di dimensioni minori della superiore, entrambe a freccia, caratteristica ereditata dai modelli austriaci.\nLa radice alare dell'ala inferiore era montata alta sullo scafo ed era dotata di due galleggianti equilibratori applicati sulla parte inferiore tramite una struttura tubolare. Le due ali erano collegate, tra loro da una serie di montanti tubolari e tiranti in filo d'acciaio, ed allo scafo centrale tramite un'incastellatura dove era anche collocato il motore 6 cilindri in linea Isotta Fraschini V.4B in configurazione spingente abbinato ad un'elica bipala in legno a passo fisso. Lo scafo terminava posteriormente in una coda collegata alla parte finale dello scafo tramire una struttura tubolare e caratterizzata da un impennaggio classico cruciforme, monoderiva e dai piani orizzontali controventati.\nImpiego operativo.\nLa 254\u00aa Squadriglia ne possiede un esemplare al 1\u00ba gennaio 1918."}
{"id": "2065752", "revid": "306856", "url": "https://it.wikipedia.org/wiki?curid=2065752", "title": "Biotopo Castelfeder", "text": "Il Biotopo Castelfeder (in tedesco \"Biotop Castelfeder\") \u00e8 una area naturale protetta della Provincia autonoma di Bolzano che si estende su una superficie di 108 ha nel comune di Montagna.\nTerritorio.\nIl punto pi\u00f9 basso \u00e8 a 218 metri sul livello del mare, il pi\u00f9 elevato a 406. \u00c8 uno dei 175 biotopi tutelati in provincia di Bolzano ed \u00e8 un Sito di Importanza Comunitaria protetto nell'ambito del progetto europeo Natura 2000. \u00c8 collegato al Parco naturale Monte Corno.\nFlora.\nSi caratterizza per essere, dopo la val Venosta, il luogo in cui si trovano i prati aridi pi\u00f9 estesi della provincia, in particolare nella parte superiore, dove le rocce porfidiche risultano arrotondate dai ghiacciai; ma anche per il bosco submediterraneo (soprattutto di roverella). Nelle conche si possono trovare anche un piccolo lago e delle torbiere. L'aspetto naturalistico del sito \u00e8 stato storicamente plasmato dall'uso civico di pascolo a favore degli allevatori del comune di Montagna, titolare dell'area. Il pascolo ha impedito l'imboschimento e ha mantenuto in uso gli stagni.\nFauna.\nPer quanto riguarda la fauna, 73 sono le specie segnalate."}
{"id": "2065757", "revid": "63756", "url": "https://it.wikipedia.org/wiki?curid=2065757", "title": "Controllore PID", "text": ""}
{"id": "2065759", "revid": "339392", "url": "https://it.wikipedia.org/wiki?curid=2065759", "title": "DRS Technologies Inc.", "text": ""}
{"id": "2065761", "revid": "1543377", "url": "https://it.wikipedia.org/wiki?curid=2065761", "title": "Blu-spec CD", "text": "Introdotto da Sony Music Entertainment, il Blu-spec CD \u00e8 una particolare tecnica di masterizzazione creata per migliorare la qualit\u00e0 del tradizionale Audio CD. \nInvece del classico laser ad infra-rossi viene utilizzato un laser a luce blu (quello dei Blu-ray Disc) per la registrazione dei dati sul CD master. Presumibilmente, il laser a luce blu crea un riversamento dei dati pi\u00f9 preciso, causando meno distorsione nella lettura ottica con conseguente migliore qualit\u00e0 audio.\nUn Blu-spec CD \u00e8 tecnicamente solo un normale CD che pu\u00f2 essere riprodotto su tutti i lettori CD e non richiede un laser a luce blu per essere letto. Non si tratta di un Blu-ray Disc."}
{"id": "2065764", "revid": "339392", "url": "https://it.wikipedia.org/wiki?curid=2065764", "title": "Servizio Aeronautico della Marina", "text": ""}
{"id": "2065765", "revid": "339392", "url": "https://it.wikipedia.org/wiki?curid=2065765", "title": "Forza Aerea della Regia Marina", "text": ""}
{"id": "2065767", "revid": "1527148", "url": "https://it.wikipedia.org/wiki?curid=2065767", "title": "Dictionnaire chinois-fran\u00e7ais-latin", "text": "Dictionnaire chinois-fran\u00e7ais-latin \u00e8 un dizionario trilingue compilato da Chr\u00e9tien Louis Joseph de Guignes.\nOpera impressionante e rara, la sua stesura richiese un lavoro lunghissimo iniziato nel 1715 e concluso solamente nel 1811. La sua pubblicazione, patrocinata da Napoleone I, si ebbe nel 1813. \u00c8 il primo dizionario di questo tipo pubblicato in Francia.\nSi basa essenzialmente sul lavoro precedente di Basilio Brollo da Gemona, che fu il primo in assoluto a comporre un dizionario cinese-latino di oltre 7000 caratteri tra il 1962 e il 1694 (prima versione, con i caratteri ordinati in base ai radicali) e nel 1699 (con i caratteri ordinati alfabeticamente) a Nanchino. I manoscritti originali sono perduti, ma oggi esistono delle copie di quei manoscritti, conservati nella Biblioteca Medicea Laurenziana a Firenze.\nA lungo questo testo circol\u00f2 in forma solo manoscritta, nonostante i tentativi di darlo alle stampe, impresa pi\u00f9 volte rimandata a causa delle difficolt\u00e0 tecniche connesse con i caratteri cinesi. Questo problema fu risolto solamente grazie al contributo di un cinese trasferitosi in Francia nel XVII secolo, Arcadio Huang (Hoang-ji), che, su richiesta personale di Luigi XIV, inizi\u00f2 la realizzazione, con la collaborazione di Etienne Fourmont, di un dizionario e di una grammatica della lingua cinese per la biblioteca personale del re.\nNonostante la morte di Hoange nel 1716, Furmont riusc\u00ec a presentare al Reggente la prima parte dell'opera: \"La tavola delle 214 chiavi\". Negli anni a seguire Fourmont riusc\u00ec a far realizzare i tipi di tutti i caratteri necessari per il completamento dell'opera, che alla sua morte (avvenuta nel 1745) furono conservati presso la Biblioteca del Re. Solamente nel 1802 i caratteri furono portati alle Stamperie Imperiali. Fu solo nel 1808 che tuttavia torn\u00f2 in auge l'idea di realizzare un vocabolario chinese-francese. In origine, l'opera doveva essere affidata a M. Antonio Montucci da Siena, che, in seguito a pressioni di carattere nazionalistico fu rimpiazzato, con decreto del 22 ottobre 1808 da Chr\u00e9tien Louis Joseph de Guignes. Questi, al fine di velocizzare l'operazione di redazione, attinse dall'opera del gi\u00e0 citato Basilio Brollo, nota come \"H\u00e1n-ts\u00e9-S\u0233-\u00fd\" (Interpretazione occidentale di caratteri cinesi), omettendo tuttavia l'autore originario. Solamente grazie all'opera di ricerca storiografica di J.P. Abel-R\u00e9musat e di J. Klaproth l'usurpazione fu scoperta e vennero attribuiti al francescano i giusti meriti."}
{"id": "2065770", "revid": "767487", "url": "https://it.wikipedia.org/wiki?curid=2065770", "title": "Chr\u00e9tien Louis Joseph de Guignes", "text": "Figlio del sinologo Joseph de Guignes, Chr\u00e9tien Louis Joseph fu console per conto della Francia in Cina a Canton. Fu inoltre membro della Acad\u00e9mie des sciences de l'Institut de France (sezione Geografia e Navigazione), oltre che della Acad\u00e9mie des inscriptions et belles-lettres. A lui si deve la redazione del \"Dictionnaire chinois-fran\u00e7ais-latin\" nel 1813."}
{"id": "2065772", "revid": "661526", "url": "https://it.wikipedia.org/wiki?curid=2065772", "title": "Rolly", "text": "Rolly \u00e8 un lettore musicale portatile realizzato da Sony Corporation.\nDescrizione.\nCaratteristica principale di Rolly \u00e8 la possibilit\u00e0 del dispositivo di danzare a ritmo di musica. \u00c8 dotato infatti di 6 parti mobili (ruote, braccia e spalle) che funzionano in sincronia. Inoltre dispone di due anelli laterali di luce, capaci di emettere oltre 700 colori diversi.\nRolly rileva i comandi dell'utente tramite il movimento: per alzare e abbassare il volume basta muovere una ruota, per cambiare brano agire sull'altra ruota, per passare alla riproduzione casuale basta scuoterlo.\nIl 20 agosto 2007, Sony ha lanciato una prima campagna pubblicitaria per il prodotto. Il 2 settembre l'annuncio \u00e8 diventato il terzo pi\u00f9 popolare video di YouTube, con 123.000.000 di opinioni. Il prodotto \u00e8 stato inaugurato il 20 settembre 2007, ed \u00e8 stato commercializzato in Giappone il 29 settembre\nAttualmente \u00e8 in vendita presso il SonyStyle negli Stati Uniti d'America per $399.99 USD. A disposizione in nero e in bianco. \nSony offre una serie di accessori, comprese le \"braccia\" in diversi colori."}
{"id": "2065774", "revid": "92723", "url": "https://it.wikipedia.org/wiki?curid=2065774", "title": "Joseph de Guignes", "text": "Joseph de Guignes nacque a Pontoise da Jean Louis de Guignes e Fran\u00e7oise Vaillant.\nSuccedette a Etienne Fourmont alla Libreria Reale come esperto di lingue orientali. Venne ammesso nel 1752 nella Royal Society di Londra, grazie al suo trattato \"A M\u00e9moire historique sur l'origine des Huns et des Turcs\" pubblicato nel 1748. Nel 1754 divenne membro associato della Acad\u00e9mie des inscriptions et belles-lettres.\nDue anni dopo inizi\u00f2 la stesura della sua opera pi\u00f9 complessa e vasta, la \"Histoire g\u00e9n\u00e9rale des Huns, des Mongoles, des Turcs et des autres Tartares occidentaux\" (1756-1758); nel 1757 ottenne la cattedra di Siriaco al Coll\u00e8ge de France. Una delle sue tesi pi\u00f9 discusse in ambito linguistico fu la convinzione dell'origine esterna dei cinesi a partire da un'ipotetica colonizzazione egiziana. A tal proposito pubblic\u00f2 numerosi articoli nei quali sostenne un possibile collegamento tra la scrittura geroglifica egizia e gli ideogrammi cinesi. Nonostante questo errore grossolano, de Guignes ebbe il merito di intuire che i cartigli ad anello dei testi egizi contenessero nomi reali."}
{"id": "2065782", "revid": "729019", "url": "https://it.wikipedia.org/wiki?curid=2065782", "title": "La tavola delle 214 chiavi", "text": "La tavola delle 214 chiavi \u00e8 un trattato pubblicato da Etienne Fourmont, riprendente un testo cinese del 1716 (il \"Kangxi Zidian\") contenente le 214 radicali degli oltre 5000 lemmi cinesi, con le loro varianti e particolarit\u00e0, secondo la tecnica tuttora utilizzata nella gran parte dei dizionari cinesi moderni per classificare i caratteri tradizionali dal pi\u00f9 semplice al pi\u00f9 complesso."}
{"id": "2065783", "revid": "599013", "url": "https://it.wikipedia.org/wiki?curid=2065783", "title": "Ravenna (Oscar Wilde)", "text": "Ravenna (anche nel titolo originale) \u00e8 una poesia che Oscar Wilde compose nel marzo del 1877 e pubblic\u00f2 nel 1878, la quale, oltre ad aver vinto un importante premio al college universitario, \u00e8 anche la prima opera di rilievo dell'autore.\nStoria.\nOscar Wilde nella primavera del 1877 si trovava in Italia in vacanza, fra le altre citt\u00e0 visit\u00f2 Ravenna e la sua entrata in citt\u00e0, avvenuta in sella ad un cavallo, gli ispir\u00f2 una poesia a essa dedicata, descrivendo le sue impressioni. In seguito la utilizz\u00f2 per partecipare al concorso Newdigate, che vinse grazie a questo componimento. Alla fine la poesia venne dedicata ad una ragazza, Julia Constance Fletcher, anch'essa scrittrice, e nella proclamazione a George Fleming (in realt\u00e0 la stessa scrittrice, perch\u00e9 Fleming era lo pseudonimo usato dalla Fletcher).\nDiffusione.\nLa poesia venne recitata il 26 giugno 1878 allo Sheldonian Theatre.\nTrama.\nLa poesia, divisa in sette parti, narra l'incontro di una persona (lo stesso Wilde) con la citt\u00e0, iniziando dai ricordi del paese che visit\u00f2 un anno prima e terminando con un saluto alla citt\u00e0 dove Dante dorme e che Byron ha amato cos\u00ec tanto."}
{"id": "2065784", "revid": "28057", "url": "https://it.wikipedia.org/wiki?curid=2065784", "title": "Bourbon del Monte Santa Maria", "text": "I marchesi Bourbon del Monte Santa Maria furono una delle casate toscane pi\u00f9 importanti del Medioevo, che successivamente si diram\u00f2 anche in Umbria e nelle Marche, e fra le pi\u00f9 importanti famiglie aristocratiche del principato mediceo. \nLa denominazione di \"Marchesi Dal Monte Santa Maria\" \u00e8 documentata dal 1114; il prenome Bourbon, aggiunto pi\u00f9 tardi (forse dal XIII secolo), \u00e8 da porre probabilmente in relazione con la presenza nello stemma di tre gigli come segno di appartenenza alla parte guelfa.\nOrigini.\nIl primo marchese della famiglia fu Ranieri, signore di Toscana dal 1014 al 1027, che assunse il patronimico di \"Bourbon del Monte Santa Maria\" dalla sua signoria sul \"Castrum Montis S. Mariae\" nella Valle del Tevere, oggi comune di Monte Santa Maria Tiberina. Il ramo principale dei Bourbon si stabil\u00ec a Firenze ma i marchesi di Petriolo, di Petrella e di Sorbello, rami secondari della famiglia, furono domiciliati in Perugia, mentre i marchesi Montini si stanziarono in Ancona. Appartenevano ai rami secondari dei Bourbon anche i Marchesi del Colle del castello di \"C\u00e0 del Colle\" nei pressi di Sansepolcro e i Marchesi di Pierle che regnarono su Pierle di Cortona dall'XI al XIV secolo.\nStoria.\nIl problema delle origini.\nDifficile stabilire con certezza di dove la famiglia fosse esattamente originaria ovvero se fosse longobardo-toscana, e quindi di legge ripuaria, o franca, cio\u00e8 di legge salica. Un dettaglio non secondario visto che le famiglie \"ripuarie\" riconoscevano la successione per primogenitura mentre quelle \"saliche\" dividevano l'eredit\u00e0 in tante parti uguali quanti erano i figli maschi.\nIn effetti, considerando i primi secoli della storia dei Bourbon del Monte, si fa difficolt\u00e0, anche per il poco materiale documentario rimasto e spesso viziato da errori di ritrascrittura, a delineare con precisione quale dei due criteri giuridico-testamentari fosse seguito dalla casata.\nTant'\u00e8 che i due maggiori studi sui Bourbon del Monte si contraddicono pi\u00f9 volte tra ed entro di loro. Emanuele Repetti, nel suo \"Dizionario\", contesta come fasulla l'origine carolingia della famiglia ma si contraddice dando l'indicazione di Ca' del Colle come feudo originario dei Bourbon. Ugo Barberi invece, similmente a quanto in precedenza segnalato da Attilio Zuccagni-Orlandini, rilancia la pista franca. Ma nessuno dei due riesce a dare una spiegazione convincente di quel \"Bourbon\" nel patronimico. \"Bourbon\" infatti sta per \"Borbone\".\nMa che fossero originariamente signori di Colle e poi di Santa Maria, oppure il contrario, \u00e8 del tutto secondario al fatto che nel 1014 Ranieri I dei Bourbon del Monte venne investito del marchesato di Toscana che assunse sotto il nome di Ranieri II e che tenne fino al 1027. Da lui e da suo fratello Elemperto, che fu vescovo di Arezzo dal 986 e al 1010, cominci\u00f2 l'ascesa signoriale della famiglia. Inoltre, grazie a Ranieri, la famiglia ebbe il privilegio perpetuo di fregiarsi del titolo di marchesi che si trasmetteva, e si trasmise, a tutti i loro possessi e a tutti i loro rami.\nIl feudalesimo.\nDa chi poi nascesse il marchese Ranieri II, sposato alla contessa Willa, lo disse lo stesso san Pier Damiani, quando scriveva, che il marchese Ranieri I di Toscana, oltre ad un figlio di nome Ranieri morto in tenera et\u00e0, ebbe una figlia, Sofia, e un maschio chiamato Ugo o Uguccione I. Uguccione si era sposato con una contessa Berta, dichiarata da un strumento dell'agosto 1044 dove sono designati i confini dei beni che i due possedevano in Val di Chiana a contatto con altri spettanti al capitolo di Arezzo.\nIl marchese Uguccione I nel dicembre del 1046 assisteva ad un placito proclamato in Arezzo da Ermanno misso regio in favore del capitolo aretino. E fu nello stesso contado d'Arezzo, nel piviere della Chiassa, dove nel giugno del 1059 fu pronunciato un altro placito favorevole a quei canonici dal marchese Gottifredo duca di Toscana assistito anche dal marchese Ranieri II figlio del marchese Uguccione I. Uguccione mor\u00ec in quello stesso anno come dimostrato da uno strumento del 3 gennaio 1059, scritto in Pisa, sulla porzione del poggio e castel di Nugola stato donato alla mensa pisana dai due fratelli Ugo ed Arrigo figli di Uguccione. \nArrigo I, figlio del marchese Uguccione I e fratello di un Ranieri II, aveva sposato una contessa Sofia nata da un conte Bernardo Salico, forse dei conti della Berardenga. La contessa Sofia, essendo restata vedova del marchese Arrigo I, verso il 1078 pass\u00f2 a seconde nozze con un conte Alberto di Mangona come lei stessa dichiara in un documento dell'aprile 1079 scritto in Montevarchi. \nMa il marchese Arrigo I prima di morire ebbe dalla sua consorte un figlio che chiam\u00f2 Uguccione, ossia Ugo II, che si spos\u00f2 ad una contessa Adelagita figlia di un conte Alberto. Dal quale matrimonio nacque un altro Arrigo, detto \"il giovane\" o II, che nell'ottobre del 1098, vivente tuttora la contessa Sofia sua nonna, dett\u00f2 l'atto di sua ultima volont\u00e0 nel castello di Pierle. Da questo testamento appare chiaro che Arrigo II era scapolo, e forse pure in giovane et\u00e0, mentre disponeva di tutti i suoi beni a varie chiese, e personaggi, fra i quali si nomina la madre e la nonna contessa Sofia, senza rammentare per\u00f2 n\u00e9 una moglie n\u00e9 un eventuale figlio.\nTra i beni ricordati in quell'atto si trova indicata la sua parte di un castello che i Bourbon possedevano dentro la citt\u00e0 di Arezzo con altri beni nei sobborghi della citt\u00e0, nel piviere di Alberoro, in Villa Alba ed in Galognano, nel comune di Colle di Val d'Elsa. Inoltre assegn\u00f2 alla madre ed alla contessa Sofia la sua parte dei castelli, corti, e distretti di Montevarchi, di Levane e di Moncione, e quanto possedeva nella corte e castello del Tasso.\nArrigo I non solo ebbe in Ranieri II un altro fratello, ma un terzo ancora di nome Ugo o Uguccione compare in due contratti del 3 gennaio 1059, nei quali i marchesi Ugo ed Arrigo, figli di Uguccione I, rinunciarono in favore della mensa pisana la loro porzione di beni che avevano nel castello e corte di Nugola.\nDal matrimonio di Ranieri II con la contessa Willa nacque un altro Ranieri, o Ranieri III, che si trova rammentato con sua moglie, la contessa Caterina chiamata Trotta, da un rogito aretino del mese di dicembre 1099 relativo alla vendita fatta dalla contessa Caterina, moglie del marchese Ranieri III, della sua quarta parte, a causa forse di un morgengabio, di una casa posta nel suburbio di Arezzo per la quale dichiarava di avere ricevuto in pagamento 200 soldi dal compratore.\nNel gennaio del 1105 il marchese Ranieri III del Monte Santa Maria approv\u00f2 la disposizione testamentaria fatta nel settembre del 1104 da Bernardino di Sidonia dei conti di Galbino a favore degli Eremiti di Camaldoli. Infatti dagli Annalisti Camaldolensi furono pubblicati due ricordi, uno dei quali senza date, e l'altro del gennaio 1104 rogato in Pitiliano presso Citt\u00e0 di Castello. Con tali atti il marchese Ranieri III e la sua consorte contessa Caterina, detta Trotta, confermavano al priore di Camaldoli quanto Bernardino di Sidonia aveva testato dieci giorni prima della sua morte, eccettuata l'albergar\u00eca della Selva, detta poi Perugina, la corte e rocca di Vezzano, o Verrazzano, sulle quali ebbe giurisdizione il marchese Ugo o Uguccione I suo avo, ed eccettuato il feudo di Bibiano e di Teverina, che lo stesso Bernardino di Sidonia aveva ottenuto dai marchesi di Colle.\nNegli stessi Annali Camaldolensi \u00e8 riportato anche un atto di donazione scritto nel 1117 presso la chiesa di San Martino a Nerano, allorch\u00e9 il marchese Ranieri III con Uguccione suo figlio don\u00f2 un manso, ovvero un piccolo podere, all'eremo di San Savino sull'Alta di San Egidio. Sicuramente per\u00f2 Ranieri III era gi\u00e0 morto nel 1129 dato che un atto notarile dell'aprile di quell'anno, scritto nel contado Perugino, riporta la vendita che la contessa Maria, sposa di Uguccione figlio del defunto marchese Ranieri, fece, col consenso del marito, all'abate del monastero della Santa Trinita nell'Alpi, altrimenti detto di Fonte Benedetta nel contado aretino, di una corte posta nel castel di Pregio contado Perugino.\nUguccione III non fu comunque l'unico figlio di Ranieri III in quanto un altro suo figlio di nome Guido I appare in una pergamena del luglio 1138, anche questa edita nel III volume degli Annali Camaldolensi, con la quale il marchese Guido I figlio del fu marchese Ranieri III nella chiesa di San Michele di Arezzo rinunciava perpetuamente in favore degli Eremiti di Camaldoli nella figura del loro priore Azzone, a tutto quello che i suoi antecessori avevano donato a Bernardino del fu Sidonia.\nDiretto al marchese Uguccione III \u00e8 un diploma dell'Imperatore Federigo I siglato negli accampamenti davanti a Milano il 13 marzo del 1162, con il quale il sovrano riconfermava ai Bourbon tutta una serie di loro feudi tra cui anche quel castello dentro Arezzo menzionato nel testamento di Arrigo II.\nChe poi il marchese Uguccione III sia stato padre di un altro marchese Arrigo, dunque Arrigo III, e di un marchese Ugolino, lo conferma un altro diploma del 24 aprile 1167 dallo stesso Federico I. Sicuramente Arrigo III viveva ancora nel 1202 insieme con altro suo fratello, Guido II che fu padre di Uguccione IV. Guido II probabilmente gener\u00f2 non solamente il marchese Uguccione IV, ma ancora un altro marchese Guido di Valiano Val di Chiana.\nIl periodo comunale.\nCome si ricava da un documento inserito nel libro XX dei capitoli delle Riformagioni di Firenze, il 26 settembre 1194 un marchese Uguccione dei marchesi di Colle, ossia del Monte Santa Maria, pose sotto l'accomandigia del comune di Arezzo con tutto il territorio, le ville e i castelli del pievanato di Sant' Antimo in Monterchi a condizione per\u00f2 che quei popoli dovessero stare agli ordini, fare guerra e pace a difesa e in favore del comune di Arezzo e con la proibizione di fare pace o tregua con il comune di Citt\u00e0 di Castello. Questo marchese Uguccione dovrebbe essere lo stesso che nel 1202 unitamente al fratello Guido con rogito del 29 maggio 1202 sottomise i suoi castelli di Val di Pierle all'Accomandigia del Comune di Perugia.\nUguccione IV fu padre di un altro Uguccione marchese di Valiana, o di Valiano, cui spetta un trattato concluso nel 27 dicembre del 1249 col comune di Cortona in merito al castello e porto di Valiano in Val di Chiana. E lo stesso fece suo zio Guido di Valiano che poi nel 1245 fu eletto podest\u00e0 a Volterra e rieletto per sei mesi l'anno successivo per essere chiamato, nel 1257, come podest\u00e0 a Firenze.\nChe i signori di Valiano sulla Chiana fossero della casa dei marchesi del Monte Santa Maria lo conferma il trattato di alleanza fatto nel 1323 fra i Comuni di Firenze, di Siena, Bologna, Perugia, Orvieto, Gubbio e altre comunit\u00e0 e signori di parte guelfa, per ritogliere Citt\u00e0 di Castello ai Tarlati di Arezzo; in questa circostanza fu eletto capitano generale della Taglia guelfa di Toscana un marchese Guido del Monte Santa Maria, che Giovanni Villani nella sua cronica appellava marchese di Valiana o Valiano. Era quello stesso marchese Guido di Valiano che nel 1330 fu eletto podest\u00e0 di Siena, e nel 1331 capitano generale degli eserciti della Repubblica Fiorentina con l'incarico di riformare il governo di Pistoia di cui, nel 1332, venne scelto in qualit\u00e0 di conservatore della pace.\nAnche Scipione Ammirato nel Libro VIII della sua storia fiorentina, all'anno 1335, cita un Giovanni marchese di Valiano che nell'ultima notte del settembre 1335 part\u00ec dal Monte Santa Maria con molte truppe dei perugini e di altri collegati per cacciare, come fece, i Tarlati con gli Aretini da Citt\u00e0 di Castello. A Giovanni del Monte di Santa Maria la signoria di Firenze il 24 novembre del 1336 fece dare avviso che era stato eletto a comandante dei suoi eserciti, incarico in cui venne riconfermato l'anno successivo. Senza contare che resse la citt\u00e0 di Firenze dopo la cacciata del duca d'Atene in qualit\u00e0 di podest\u00e0 e lo fece egregiamente se venne riconfermato fino a tutto il mese di maggio dell'anno 1344.\nIn quel tempo per\u00f2 si direbbe che i marchesi con il nome di Giovanni fossero due perch\u00e9 mentre nel biennio 1343-1344 era podest\u00e0 in Firenze un Giovanni marchese di Valiana, un altro Giovanni marchese del Monte Santa Maria si recava ambasciatore della Repubblica Fiorentina in Arezzo per indurre la citt\u00e0 a riconoscere e uniformarsi al governo di Firenze.\nAnche le cronache senesi hanno conservato memoria di un marchese Ugolino di Ranieri del Monte Santa Maria che fu vicario imperiale a Siena nel 1335 mentre, sempre a Siena ma l'anno dopo, un Ugolino di Guido, probabilmente fratello di uno dei due Giovanni, fece da podest\u00e0 nell'ultimo semestre dell'anno 1336.\nContemporanei anche due altri marchesi del Monte Santa Maria di cui rimane traccia nelle Riformagioni Fiorentine all'anno 1345, quando il marchese Angelo fu eletto capitano e difensore del popolo di Firenze e dove, nove anni dopo, si trov\u00f2 podest\u00e0 il nobile messer Piero dei marchesi del Monte. All'anno 1355 si richiama un fatto accaduto a Sansepolcro dove il vescovo di Citt\u00e0 di Castello si era recato per battezzare un figlio nato al marchese Piero del Monte Santa Maria di cui si trova un minuto racconto in una cronica della Badia del Borgo San Sepolcro.\nNel 1371 copriva a Firenze l'ufficio di capitano del popolo un altro marchese Guido, chiamato Guiduccio del Monte Santa Maria, mentre sei anni dopo nel 1377 torn\u00f2 a fare il podest\u00e0 fiorentino il marchese Piero. Piero nel 1376 esercit\u00f2 in Siena lo stesso incarico con il titolo di senatore ed \u00e8 in questo periodo che a lui diresse una lettera santa Caterina da Siena. Nella stessa carica di podest\u00e0 fu chiamato dai fiorentini nel 1381 il marchese Giovanni Corazza sempre della casa del Monte Santa Maria.\nAl marchese Piero nonch\u00e9 ai marchesi Angelo e Ugolino di Guiduccio, il 14 maggio 1382, venne concesso un privilegio imperiale con il quale si confermava loro il titolo di marchesi del Monte Santa Maria da trasmettersi per ordine di primogenitura.\nLe accomandigie.\nCon Piero cominci\u00f2 anche la serie delle accomandigie che nel caso dei Bourbon del Monte, come dei Guidi, erano la rinuncia, in favore di realt\u00e0 politiche pi\u00f9 grandi, al potere legislativo, esecutivo e giudiziario sui feudi signoriali in cambio di protezione militare e del mantenimento del titolo con tutte le terre e i privilegi connessi. Piero fu ricevuto nel 1390 insieme con i suoi figli, ville, castelli e giurisdizioni sotto la protezione della signoria di Firenze. E lo stesso atto si rinnov\u00f2 il 27 gennaio 1425 a favore dei fratelli Cerbone e Lodovico del Monte Santa Maria figli del marchese Jacopo, i qual furono ricevuti in accomandigia con tutti i loro castelli, in nome del Comune, dai Dieci di Balia che scrissero gli articoli dell'accordo. Una delle condizioni imposte era il tributo del palio alla chiesa di San Giovan Battista in Firenze. Infatti fra le pergamene dell'Archivio Diplomatico di Firenze, esiste un mandato di procura del marchese Cerbone del Monte Santa Maria fatto nel castello omonimo il 20 giugno 1451 per mandare la solita offerta del palio alla signoria di Firenze.\nIl 16 agosto 1478 la Repubblica Fiorentina volle accordare lo stesso privilegio a Giovan Matteo di Lodovico dei marchesi di Sorbello come ricompensa per aver valorosamente combattuto in aiuto dei fiorentini contro l'esercito napoletano del re Alfonso d'Aragona. Di conseguenza la signoria di Firenze, nell'anno 1482, affid\u00f2 alla guardia e fedelt\u00e0 del marchese di Sorbello la rocca di Castro Caro in Romagna.\nAltra accomandigia fu fatta il 10 marzo 1495 a favore del marchese Carlo di Ugolino del Monte Santa Maria e rinnovata il 12 gennaio 1512 ad istanza di Girolamo e Francesco, figli del marchese Ranieri del Monte. Francesco, nel febbraio del 1518, rimase ferito mentre per i fiorentini difendeva Citt\u00e0 di Castello investita dalle armi del duca d'Urbino a cui dovette arrendersi.\nAll'anno 1529 l'Ammirato ricorda un marchese Taddeo dei marchesi del Monte Santa Maria come valoroso capitano alla difesa di Firenze assediata e nel 1554 un Marchese Piero della stessa linea fra le file delle truppe imperiali e medicee per battere la citt\u00e0 di Siena dopo la cui resa fu a lui affida la guardia del forte a Porta Camollia.\nCon un lodo approvato dal governo di Firenze in data 25 febbraio 1532, confermato sette anni dopo da Cosimo I e il 22 giugno 1574 dal granduca Francesco, fu decretato di aggiungere al grado della nobilt\u00e0 dei marchesi del Monte Santa Maria gli onori della cittadinanza fiorentina. In vigore del lodo fu deciso che il pi\u00f9 vecchio della famiglia fosse \"pro tempore\" di diritto il principe del castello e del territorio del Monte Santa Maria senza pregiudizio delle ragioni del marchese Ferrante del Monte dopo la morte del marchese Montino suo padre.\nIl 31 luglio 1589 e il 22 settembre 1606 furono rinnovate le accomandigie a favore dei marchesi Gio. Battista, Taddeo e Orazio del Monte alle solite condizioni pi\u00f9 una qualche limitazione rispetto alla facolt\u00e0 di far uso dell'armi da fuoco. Uno di loro, Giovanni Battista Bourbon del Monte, dopo aver servito in qualit\u00e0 di generale delle milizie granducali, il 20 novembre del 1601 ottenne in feudo dal granduca Ferdinando I per s\u00e9, per i suoi figli e i discendenti maschi il marchesato di Piancastagnaio.\nAltro simile atto di accomandigia per il marchesato del Monte Santa Maria fu concesso al cardinale Francesco Maria figlio del marchese Ranieri del Monte dal granduca Cosimo II con diploma dell'11 settembre 1615; e di nuovo il 17 luglio 1641 al marchese Fabio dal granduca Ferdinando II, rinnovato il 29 novembre 1671 dal granduca Cosimo III a favore e a nome del marchese Francesco figlio del marchese Fabio.\nL'ultima conferma delle accomandigie del marchesato del Monte Santa Maria sotto il governo mediceo cadde nell'anno 1731, con l'obbligo per i marchesi di offrire ogni anno nel giorno di san Giovanni Battista un palio di seta della valuta almeno di dieci fiorini d'oro. Ma questo tributo termin\u00f2 con l'abolizione degli omaggi all'inizio del XIX secolo e con l'abolizione del marchesato a seguito del Congresso di Vienna. In conseguenza degli accordi viennesi infatti il marchesato del Monte Santa Maria veniva incorporato al granducato di Toscana cessando cos\u00ec ogni titolarit\u00e0 nobiliare. In altre parole i Bourbon mantenevano il titolo onorifico di marchesi (oltre al titolo di patrizi romani, conferito a Francesco Giuseppe nel XVIII secolo - che nel 1718 ricopr\u00ec la carica di Conservatore capitolino - e confermato dalla bolla Urbem Romam), ma senza pi\u00f9 i diritti feudali annessi. E da marchesi Bourbon del Monte Santa Maria presero a chiamarsi semplicemente marchesi Bourbon del Monte."}
{"id": "2065785", "revid": "1154737", "url": "https://it.wikipedia.org/wiki?curid=2065785", "title": "Monte Mondol\u00e8", "text": "Il Monte Mondol\u00e9 \u00e8 una montagna delle Alpi Liguri, alta 2382\u00a0m.\nCaratteristiche.\nSi trova nelle valli monregalesi, tra le valli Maudagna, Ellero e Corsaglia. La vetta si trova al punto di unione dei territori comunali di Frabosa Sottana, Magliano Alpi e Roccaforte Mondov\u00ec. Verso nord-ovest il crinale Ellero/Maudagna prosegue con la Cima Durand.\n\u00c8 una montagna di forma tondeggiante, che digrada dolcemente dalla vetta in quasi tutte le direzioni, tranne che verso nord, dove presenta pareti scoscese. Il corpo della montagna \u00e8 costituito da calcari del Cretaceo, che presentano notevole carsificazione. Sulle pareti settentrionali affiorano quarziti e scisti quarzitici del Triassico.\nAccesso alla vetta.\nLa via normale \u00e8 un percorso di tipo escursionistico, con difficolt\u00e0 valutata in E. Si parte dalla stazione sciistica di Prato Nevoso, e seguendo prima una strada sterrata, poi un sentiero si risale fino alla cresta spartiacque tra val Maudagna e val Corsaglia. Si segue il sentiero che taglia a mezza costa, fino a giungere ad un colletto sulla cresta sud. Da qui si risale in vetta per tracce di sentiero.\nAccesso invernale.\nLa vetta \u00e8 raggiungibile anche d'inverno, con le ciaspole o con gli sci. Gli itinerari si discostano in questi casi dalla via normale.\nPunti di appoggio.\nPer le ascensioni alla vetta ci si pu\u00f2 appoggiare al rifugio la Balma, a 1883\u00a0m di quota, collegato con una strada sterrata a Prato Nevoso.\nSci ripido.\nI canaloni della montagna offrono numerose opportunit\u00e0 ai praticanti dello sci ripido.\nSci alpino.\nIl monte Mondol\u00e8 domina le piste di sci di Artesina e Prato Nevoso, facenti parte del comprensorio Mondol\u00e8 Ski, che prende il nome proprio dalla montagna."}
{"id": "2065786", "revid": "203752", "url": "https://it.wikipedia.org/wiki?curid=2065786", "title": "Pigoscelide di Adelia", "text": ""}
{"id": "2065787", "revid": "117520075", "url": "https://it.wikipedia.org/wiki?curid=2065787", "title": "John Pentland Mahaffy", "text": "Biografia.\nDopo aver ricevuto un'educazione privata in Svizzera e in Germania and\u00f2 a Dublino al Trinity College, in seguito divent\u00f2 presidente della societ\u00e0 dell'universita della filosofia. Egli era anche un uomo di chiesa, un reverendo. Famosa la sua amicizia con Oscar Wilde, che cerc\u00f2 per tutta la vita di tenerlo lontano dal cattolicesimo, i due avevano molte affinit\u00e0 ma anche diversit\u00e0 profonde.\nNel 1877 part\u00ec con Oscar e George Macmillan, riusc\u00ec a persuadere Wilde a seguirlo per la Grecia: inizialmente in tutti i modi cerc\u00f2 una sua risposta affermativa alle sue supplice, quando comprese che non avrebbe ottenuto alcuna risposta cambi\u00f2 strategia, affermando che era meglio cos\u00ec in fondo, che il viaggio era pericoloso e che non voleva un compagno di viaggio che non gradiva la sua compagnia, fingendo quindi che fosse lui stesso a non volerlo pi\u00f9 subito, Wilde cambi\u00f2 idea.\nDurante il lungo viaggio in Grecia lo stesso Mahaffy sembr\u00f2 essere stato rapito, Wilde e gli altri si preoccuparono perch\u00e9 non riuscirono pi\u00f9 a trovarlo in nessun dove, ma il tutto si risolse positivamente, e quella non fu l'unica disavventiura del viaggio.\nOpere.\nFra le sue opere pi\u00f9 conosciute:"}
{"id": "2065788", "revid": "1543377", "url": "https://it.wikipedia.org/wiki?curid=2065788", "title": "Catalogo astronomico", "text": "Un catalogo astronomico \u00e8 una lista di oggetti astronomici; nei cataloghi sono raggruppati oggetti che mostrano fra loro caratteristiche comuni, come il tipo di oggetto, la morfologia, l'origine o il metodo di scoperta. Di solito i cataloghi sono il risultato di osservazioni astronomiche approfondite o finalizzate allo studio di una determinata classe di oggetti celesti."}
{"id": "2065789", "revid": "286031", "url": "https://it.wikipedia.org/wiki?curid=2065789", "title": "Controversia sulla nuova moschea di Londra", "text": ""}
{"id": "2065791", "revid": "984922", "url": "https://it.wikipedia.org/wiki?curid=2065791", "title": "GDES", "text": "In crittografia il Generalized DES Scheme (GDES o G-DES) \u00e8 una variante del cifrario a blocchi DES sviluppata per aumentarne la velocit\u00e0 della cifratura e, nel contempo, anche la sua sicurezza. L'algoritmo fu proposto nel 1981 da Ingrid Schaumuller-Bichl.\nStruttura e sicurezza.\nIl GDES generalizza la struttura a rete di Feistel del DES con l'utilizzo di blocchi dati pi\u00f9 grandi: in ogni passaggio, la funzione originale del DES viene applicata sul sotto-blocco di 32 bit pi\u00f9 a destra e poi il risultato \u00e8 combinato mediante XOR con le restanti parti; infine il blocco \u00e8 ruotato di 32 bit a destra.\nNel 1990 Eli Biham e Adi Shamir mostrarono che il GDES era vulnerabile alla crittanalisi differenziale e che ogni variante del GDES pi\u00f9 veloce del DES era anche pi\u00f9 insicura di esso."}
{"id": "2065793", "revid": "122871", "url": "https://it.wikipedia.org/wiki?curid=2065793", "title": "G-DES", "text": ""}
{"id": "2065794", "revid": "122871", "url": "https://it.wikipedia.org/wiki?curid=2065794", "title": "DESX", "text": ""}
{"id": "2065798", "revid": "767487", "url": "https://it.wikipedia.org/wiki?curid=2065798", "title": "Hunter Blair", "text": "Biografia.\nTerzo baronetto della dinastia, grande amico di Oscar Wilde gi\u00e0 dai tempi di \u201cRome Invisited\u201d, cerc\u00f2 in tutti i modi di convincerlo a diventare cattolico, grazie al suo aiuto dopo Wilde a Roma, riusc\u00ec a condurlo in presenza del Papa Pio IX."}
{"id": "2065804", "revid": "20016398", "url": "https://it.wikipedia.org/wiki?curid=2065804", "title": "Carlo castaneda", "text": ""}
{"id": "2065806", "revid": "76963", "url": "https://it.wikipedia.org/wiki?curid=2065806", "title": "David DeLuise", "text": "Biografia.\n\u00c8 figlio dell'attore e comico Dom DeLuise e dell'attrice Carol Arthur, e fratello dell'attore, scrittore e regista Peter DeLuise e dell'attore Michael DeLuise.\n\u00c8 noto per aver recitato nella serie televisiva \"I maghi di Waverly\" nel ruolo di Jerry Russo.\nSebbene il suo primo ruolo ufficiale sia stato nel film del 2003 \"BachelorMan\", David DeLuise ha cominciato la sua carriera nel film del 1979 \"Roba che scotta\". Aveva un ruolo ricorrente in \"Una famiglia del terzo tipo\" come Bug Pollone e nella serie \"Jesse\" nella prima stagione, dove interpretava il fratello del protagonista, Darren. Ha avuto un ruolo ricorrente in \"Stargate SG-1\" come Pete Shanahan.\nDavid \u00e8 anche conosciuto per aver dato la voce a Coop in \"Megas XLR\" e al sergente Brutto in \"\"."}
{"id": "2065807", "revid": "3358", "url": "https://it.wikipedia.org/wiki?curid=2065807", "title": "Key whitening", "text": "In crittografia si definisce key whitening (\"mascheramento della chiave\") la tecnica mediante la quale si cerca di incrementare la sicurezza di un cifrario a blocchi iterato attraverso passi successivi durante i quali vengono combinati i dati da cifrare con porzioni della chiave (in genere mediante semplici operazioni di XOR) prima del primo passaggio e dopo l'ultimo passaggio del processo di cifratura.\nIl primo cifrario a blocchi che usava una forma di \"key whitening\" fu il DES-X, che utilizzava semplicemente due ulteriori chiavi da 64 bit in aggiunta a quella standard da 56 bit del DES: in questo modo si intendeva aumentare la complessit\u00e0 di un attacco a forza bruta incrementando la dimensione della chiave senza introdurre ulteriori modifiche alla struttura dell'algoritmo. Ronald Rivest, che progett\u00f2 il DES-X, battezz\u00f2 questa tecnica con il termine \"key whitening\".\nIl cifrario FEAL (seguito dal Khufu e Khafre) introdusse la pratica del \"key whitening\" usando porzioni della stessa chiave utilizzata nel resto del cifrario: ci\u00f2 non offre protezione aggiuntiva da un attacco a forza bruta, ma pu\u00f2 rendere altri tipi di attacco pi\u00f9 difficili da portare a termine. \nIn un cifrario di Feistel, o in algoritmi simili, il \"key whitening\" pu\u00f2 incrementare la sicurezza occultando gli input specifici del primo e dell'ultimo passaggio della funzione di cifratura. In particolare, si evita la possibilit\u00e0 di un attacco di tipo meet-in-the-middle. Questa forma di \"key whitening\" \u00e8 stata adottata come caratteristica da molti altri cifrari a blocchi, come il MARS, l'RC6 ed il Twofish."}
{"id": "2065809", "revid": "154639", "url": "https://it.wikipedia.org/wiki?curid=2065809", "title": "Forza (filosofia)", "text": "Forza \u00e8 un concetto che, inteso nel senso di causa efficiente, \u00e8 connesso a quello di movimento e ai suoi effetti quantitativi e qualitativi.\nIl significato di \"forza\" nella concezione antica e in quella cristiana.\nNel pensiero greco arcaico la forza \u00e8 quella che agisce nell'universo animato dominato dal vuoto del caos. Con Empedocle si teorizza come forza l'azione dell'Amore e dell'Odio che aggregano o disgregano i quattro elementi terra, acqua, aria e fuoco ipotizzati dagli antichi cosmologi.\nPer Anassagora come per Platone il \"caos\" \u00e8 il luogo della materia informe e rozza a cui attinge un principio dinamico superiore: la \"Mente\" per Anassagora, il \u03bd\u03bf\u1fe6\u03c2, il Demiurgo per Platone, che intervengono organizzando la materia seminale per la formazione del mondo ordinato: il cosmo .\nNella filosofia aristotelica i termini \"energheia\" e \"dynamis\" erano in rapporto tra loro con differente valore: la \u03b4\u03cd\u03bd\u03b1\u03bc\u03b9\u03c2, cio\u00e8 la capacit\u00e0 di compiere una determinata attivit\u00e0 era correlata all'\u1f10\u03bd\u03ad\u03c1\u03b3\u03b5\u03b9\u03b1, all'esercizio di tale attivit\u00e0. La potenza infatti indicava la semplice possibilit\u00e0 di un ente di tradursi in un atto che poteva realizzarsi o meno. La potenza quindi come un valore di realt\u00e0 solo possibile rispetto all'atto reale realizzato in virt\u00f9 dell'energheia.\nNello stoicismo la forza unifica i fenomeni dell'universo esprimendosi come \"simpatia\", effetto del \u03bb\u03cc\u03b3\u03bf\u03c2 (\"logos\") divino o \u00abspirito vivificante\u00bb (\u03c0\u03bd\u03b5\u1fe6\u03bc\u03b1 - \"pneuma\") che attraversa e ordina ogni cosa.\nCon l'avvento del Cristianesimo, che introduce una connotazione positiva al concetto di infinito (contrariamente al pensiero greco antico che considerava l'infinito, come \"non finito\" e quindi non compiuto ed imperfetto), vi \u00e8 un capovolgimento di valori: il pensiero cristiano attribuendo a Dio l\"'onnipotenza\", gli d\u00e0 il significato di una forza creatrice inesauribile per quantit\u00e0 e qualit\u00e0; mentre in Aristotele l'atto \u00e8 considerato superiore alla potenza, nel pensiero successivo sar\u00e0 la \"potentia\", in quanto assume il senso di \"forza\", a prevalere.\nLa \"forza\" intesa da Telesio.\nL'ulteriore mutamento di significato \u00e8 infatti da rimandare al pensiero rinascimentale che con Bernardino Telesio, nel suo \"De rerum natura\", oppone alle cause finali e formali di cui parlavano Aristotele e gli scolastici a proposito del rapporto materia-forma, il binomio materia-forza, intendendo la materia come quel sostrato su cui agiscono due forze, due \"principia agentia\", una condensante, l'altra dilatante: il freddo e il caldo.\nQuesto nuovo concetto di forza diede luogo a discussioni tra telesiani e aristotelici come quelle che si svilupparono nella nota disputa a Venezia nel 1573. Le successive discussioni relative ai concetti di forza e movimento si avvalsero del contributo della meccanica di Galilei.\nDel resto nell'et\u00e0 rinascimentale il concetto di forza come entit\u00e0 o \"virtus\" celata fu ampiamente usato nella magia e si ritrov\u00f2 impiegato in vari settori delle scienze fisiche sotto l'aspetto di \"forze\" vitali, salutari, morbose ecc.\nLa \"forza\" in Leibniz, Newton, Kant.\nUn ulteriore approfondimento del concetto di forza si ebbe con Leibniz il quale, in polemica con i cartesiani, parla di una \"forza viva\", concezione gi\u00e0 presente nel concetto di \"conatus\" gi\u00e0 esplicitato da Hobbes e Spinoza.\nLeibniz in contrasto con il meccanicismo cartesiano, infatti, delineava una nuova concezione della materia giustificandone l'estensione con l'azione effusiva, espansiva della forza \nIl dibattito sul concetto di forza si complic\u00f2 per la teoria di Newton il quale faceva risalire la formazione dell'universo all'azione di due forze: una repulsiva e una attrattiva, di cui per\u00f2 non spiegava l'origine se non attribuendole all'azione divina.\nNel 1755 Kant riportava le due forze di Newton ad un'unica \"forza originaria\" dell'etere contrapponendo al meccanicismo un dinamismo interno all'univero stesso tale da ridurre al minimo l'intervento di Dio che sparir\u00e0 del tutto nella concezione di Laplace.\nCon lo sviluppo della scienza moderna viene abbandonato ogni tentativo di interpretazione metafisica o teologica del concetto di forza.\nIl concetto di \"forza\" nel XIX secolo.\nAlcuni scienziati come Mayer (1814 \u2013 1878), Helmholtz (1821 \u2013 1894) e Hertz (1857 \u2013 1894) decisero di togliere del tutto dall'ambito della meccanica la nozione di forza proprio perch\u00e9 il tentativo di definirne il concetto s'intrecciava con aspetti metafisici e teologici.\nAncora nella ottocentesca filosofia della natura di Schelling compaiono le nozioni di forza repulsiva e attrattiva come elementi dialettici spirituali dello sviluppo delle varie forme naturali.\nNell'ambito poi di un materialismo fortemente determinato come quello di Schopenhauer, la \"volont\u00e0 di vivere\" appare come una \"forza\" metafisica, immateriale, noumenica che agisce all'interno della realt\u00e0 fenomenica.\nL'aspetto metafisico, sia pure non certamente voluto, ricompare nella dottrina di alcuni positivisti come B\u00fcchner o Spencer che sostiene l'esistenza di una \"forza\" \"inconoscibile\" che agisce dall'esterno e che si aggiunge alla \"forza\" intrinseca che agisce su i fenomeni naturali \nDi forza tratta anche Renouvier applicandola alla morale intendendola come \"potere d'esercizio\" della libert\u00e0 diretta al comportamento pratico \nLa fisica moderna ha messo da parte del tutto la nozione di forza, cos\u00ec come si era teorizzato fino ad allora nelle generalizzazioni positivistiche, riservandola al significato di una convenzione linguistica relativa a certi rapporti tra grandezze fisiche determinate.\nLa \"forza\" nella psicologia.\nIl concetto di forza fu utilizzato anche nella psicologia a cominciare dalle \"facolt\u00e0\" di cui tratta Aristotele alle \"idee-forza\" di Alfred Fouill\u00e9e che spiegherebbero lo sviluppo della vita psicologica e morale assieme quello della natura secondo principi spirituali e evoluzionistici."}
{"id": "2065822", "revid": "6923", "url": "https://it.wikipedia.org/wiki?curid=2065822", "title": "Pyro Studios", "text": "Pyro Studios \u00e8 un'azienda nata nel 1996 che sviluppa videogiochi.\nL'azienda raggiunse la fama con Commandos: Dietro le linee nemiche, nel 1998. Il successo del titolo richiese il rilascio nel 1999 di un'espansione con nuove missioni chiamata Commandos: Quando il dovere chiama, che pur essendo un'espansione non necessitava del gioco originale per giocare.\nDopo il successo internazionale la societ\u00e0 cre\u00f2 tre team di sviluppo distinti e si imbarc\u00f2 in tre grandi progetti che si sono conclusi con sorte diversa.\nIl primo progetto, denominato Cuore di pietra, che era un mix ambizioso gioco di avventura e arcade a 3D in tempo reale, con la possibilit\u00e0 di gestire fino a 8 personaggi diversi, \u00e8 stato annullato nel 2000.\nIl secondo, uscito nell'ottobre 2001, \u00e8 stato Commandos 2: Men of Courage, che divenne un altro successo, generando versioni successive per PlayStation 2 e Xbox, che per\u00f2 sono state un fallimento commerciale.\nInfine nel febbraio del 2003, dopo numerosi rinvii, avvenne la pubblicazione di Praetorians, un gioco di strategia in 3D ispirato alle campagne condotte da Giulio Cesare che ha reso abbastanza bene sul mercato.\nNel mese di ottobre 2003, Pyro Studios ampli\u00f2 la sua saga strategica con Commandos 3: Destination Berlin, questa volta senza ottenere i dati di vendita dei titoli precedenti.\nLa prossima release \u00e8 stata nel 2005 Imperial Glory, un gioco di strategia basato su conflitti storici tra i grandi imperi del XIX secolo.\nNella primavera del 2006 ha pubblicato in tutto il mondo Commandos Strike Force, un gioco di sparatutto in prima persona nella seconda guerra mondiale, per PlayStation 2, Xbox e PC. \u00c8 l'ultima incursione nella saga Commandos ad oggi. Il gioco \u00e8 stato fortemente criticato e le vendite risultarono pi\u00f9 basse di quanto ci si aspettasse, cosa che ha causato la rottura con l'editore Eidos Interactive.\nNel 2008 la produzione si \u00e8 concentrata sul gioco Cops, che \u00e8 stato annullato il 19 dicembre, e Planet 51, sulla base della licenza del film omonimo.\nNel 2012 dalla fusione con Wireless Play nacque Pyro Mobile, una societ\u00e0 dedicata alla sviluppo di applicazioni per smartphone, tablet e Social Media."}
{"id": "2065825", "revid": "34060", "url": "https://it.wikipedia.org/wiki?curid=2065825", "title": "Bandiera di Montserrat", "text": "La bandiera di Montserrat fu adottata il 10 aprile 1909. Si tratta di una Blue Ensign recante la bandiera del Regno Unito sul cantone e lo stemma di Montserrat sul lato al vento, sul modello di molte altre bandiere dei territori britannici d'oltremare.\nIl Governatore di Montserrat utilizza la bandiera britannica con lo stemma posto al centro."}
{"id": "2065828", "revid": "729019", "url": "https://it.wikipedia.org/wiki?curid=2065828", "title": "Prealpi delle Baronnies", "text": "Le Prealpi delle Baronnies sono un gruppo montuoso francese delle Prealpi del Delfinato.\nSi trovano nel dipartimento della Dr\u00f4me. Prendono il nome dalle Baronnies, antica provincia del Delfinato.\nClassificazione.\nLa SOIUSA vede le Prealpi delle Baronnies come una sottosezione alpina e vi attribuisce la seguente classificazione:\nDelimitazioni.\nConfinano:\nRuotando in senso orario i limiti geografici sono: Colle della Flachi\u00e8re, torrente Blaisance, fiume Bu\u00ebch, torrente M\u00e9ouge, Colle di Macu\u00e8gne, torrente Toulourenc, piana del Rodano, fiume Eygues, Colle della Flachi\u00e8re.\nSuddivisione.\nSi suddividono in due supergruppi, quattro gruppi e sei sottogruppi:"}
{"id": "2065829", "revid": "1635571", "url": "https://it.wikipedia.org/wiki?curid=2065829", "title": "Bandiera delle Isole Vergini britanniche", "text": "La bandiera delle Isole Vergini britanniche fu adottata il 15 novembre 1960. Al pari di molte altre bandiere dei territori britannici d'oltremare si tratta di una Blue Ensign recante la bandiera del Regno Unito sul cantone e lo stemma delle Isole Vergini britanniche sul lato al vento.\nEsiste una versione della bandiera con il colore rosso a sostituire il blu, la Red Ensign, che dev'essere utilizzata da qualsiasi genere di imbarcazione siano esse registrate nelle Isole Vergini britanniche oppure in visita nelle isole.\nIl Governatore delle Isole Vergini britanniche utilizza la bandiera britannica con lo stemma delle isole posto al centro. Il disegno \u00e8 praticamente identico alle bandiere dei Governatori degli altri territori d'oltremare britannici, con l'ovvia variante dello stemma."}
{"id": "2065833", "revid": "1494169", "url": "https://it.wikipedia.org/wiki?curid=2065833", "title": "Baronnies", "text": ""}
{"id": "2065837", "revid": "767487", "url": "https://it.wikipedia.org/wiki?curid=2065837", "title": "Torneo di pallacanestro maschile NCAA Division I 1968", "text": "Il Torneo di pallacanestro maschile NCAA Division I 1968 si disput\u00f2 dall'8 al 23 marzo 1968. Si tratt\u00f2 della 30\u00aa edizione del torneo.\nSi confermarono campioni gli UCLA Bruins, allenati da John Wooden. Lew Alcindor, che successivamente cambier\u00e0 nome in Kareem Abdul-Jabbar, venne eletto per la seconda volta consecutiva Most Outstanding Player.\nSquadre.\nLe squadre partecipanti furono 23, suddivise in quattro Regioni: East (7), Mideast (6), Midwest (5), West (5)"}
{"id": "2065839", "revid": "1494169", "url": "https://it.wikipedia.org/wiki?curid=2065839", "title": "Diois", "text": ""}
{"id": "2065845", "revid": "610351", "url": "https://it.wikipedia.org/wiki?curid=2065845", "title": "Stemma delle Isole Vergini britanniche", "text": "Lo stemma delle Isole Vergini britanniche fu adottato nel 1960.\nEsso consiste in uno scudo di colore verde con al suo interno il disegno di una donna vestita di bianco presa di profilo mentre sorregge una lampada dorata, con altre 11 lampade identiche che la circondano. Si tratta di una rappresentazione di Sant'Orsola, una santa cristiana che avrebbe camminato in pellegrinaggio per tutta l'Europa insieme a 11.000 servitrici vergini.\nQuando Cristoforo Colombo avvist\u00f2 le isole nel 1493, si narra che le stesse isole gli ricordarono la storia di Sant'Orsola, ed \u00e8 per questa ragione che furono chiamate Isole Vergini. Ciascuna delle lampade dorate, esclusa quella che tiene in mano Sant'Orsola, rappresenta mille delle servitrici vergini che seguirono la santa.\nSotto allo scudo \u00e8 posto un nastro di colore giallo con la dicitura \"Vigilate\" (che in inglese significa \"Vigilare\" ma anche l'imperativo \"Vigila\" o \"Vigilate\")."}
{"id": "2065846", "revid": "298229", "url": "https://it.wikipedia.org/wiki?curid=2065846", "title": "Bandiera delle Isole Vergini Americane", "text": ""}
{"id": "2065847", "revid": "729019", "url": "https://it.wikipedia.org/wiki?curid=2065847", "title": "Torneo di pallacanestro maschile NCAA Division I 1969", "text": "Il Torneo di pallacanestro maschile NCAA Division I 1969 si disput\u00f2 dall'8 al 22 marzo 1969. Si tratt\u00f2 della 31\u00aa edizione del torneo.\nGli UCLA Bruins, allenati da John Wooden, vinsero il loro terzo titolo consecutivo ed il quinto della propria storia. Lew Alcindor, che successivamente cambier\u00e0 nome in Kareem Abdul-Jabbar, venne eletto per la terza volta consecutiva Most Outstanding Player.\nSquadre.\nLe squadre partecipanti furono 25, suddivise in quattro Regioni: East (7), Mideast (6), Midwest (6), West (6)"}
{"id": "2065854", "revid": "729019", "url": "https://it.wikipedia.org/wiki?curid=2065854", "title": "Torneo di pallacanestro maschile NCAA Division I 1970", "text": "Il Torneo di pallacanestro maschile NCAA Division I 1970 si disput\u00f2 dal 7 al 21 marzo 1970. Si tratt\u00f2 della 32\u00aa edizione del torneo.\nGli UCLA Bruins, allenati da John Wooden, vinsero il loro quarto titolo consecutivo ed il sesto della propria storia. Sidney Wicks venne eletto Most Outstanding Player.\nSquadre.\nLe squadre partecipanti furono 25, suddivise in quattro Regioni: East (7), Mideast (6), Midwest (6), West (6)"}
{"id": "2065858", "revid": "287204", "url": "https://it.wikipedia.org/wiki?curid=2065858", "title": "Kapustin", "text": ""}
{"id": "2065860", "revid": "767487", "url": "https://it.wikipedia.org/wiki?curid=2065860", "title": "Torneo di pallacanestro maschile NCAA Division I 1971", "text": "Il Torneo di pallacanestro maschile NCAA Division I 1971 si disput\u00f2 dal 13 al 27 marzo 1971. Si tratt\u00f2 della 33\u00aa edizione del torneo.\nGli UCLA Bruins, allenati da John Wooden, vinsero il loro quinto titolo consecutivo ed il settimo della propria storia. Howard Porter di Villanova University venne eletto Most Outstanding Player.\nSquadre.\nLe squadre partecipanti furono 25, suddivise in quattro Regioni: East (7), Mideast (6), Midwest (6), West (6)"}
{"id": "2065862", "revid": "729019", "url": "https://it.wikipedia.org/wiki?curid=2065862", "title": "Torneo di pallacanestro maschile NCAA Division I 1972", "text": "Il Torneo di pallacanestro maschile NCAA Division I 1972 si disput\u00f2 dall'11 al 25 marzo 1972. Si tratt\u00f2 della 34\u00aa edizione del torneo.\nGli UCLA Bruins, allenati da John Wooden, vinsero il loro sesto titolo consecutivo ed ottavo della propria storia. Bill Walton venne eletto Most Outstanding Player."}
{"id": "2065863", "revid": "36426", "url": "https://it.wikipedia.org/wiki?curid=2065863", "title": "Foolish wives", "text": ""}
{"id": "2065865", "revid": "34060", "url": "https://it.wikipedia.org/wiki?curid=2065865", "title": "Bandiera delle Isole Cayman", "text": "La bandiera delle Isole Cayman fu adottata il 14 maggio 1958 dopo che alla colonia fu ufficialmente assegnato uno stemma. Prima di quella data le isole avevano utilizzato la bandiera del Regno Unito in qualsiasi occasione.\nLa bandiera \u00e8 la classica Blue Ensign tipica dei territori britannici d'oltremare recante la bandiera del Regno Unito sul cantone e lo stemma sul lato al vento. Prima del 1999 lo stemma era circondato da un disco bianco che fu poi rimosso e lo stemma fu esteso pi\u00f9 del doppio nelle sue dimensioni, nonostante la versione della bandiera con il disco bianco sia ancora molto popolare e tuttora utilizzata in determinate occasioni. Per esempio nel corso delle Olimpiadi del 2004 e del 2008 la rappresentativa delle Cayman sfil\u00f2 con quella bandiera.\nAl pari della maggior parte dei territori britannici d'oltremare, la bandiera del Governatore \u00e8 un defacimento di quella britannica con lo stemma delle Isole Cayman al centro."}
{"id": "2065867", "revid": "6923", "url": "https://it.wikipedia.org/wiki?curid=2065867", "title": "Poca favilla gran fiamma seconda", "text": "Poca favilla gran fiamma seconda (\"Paradiso\" I, 34) \u00e8 un verso dal primo canto del Paradiso, dalla Divina Commedia di Dante Alighieri.\nEvidente richiamo alla Lettera di Giacomo (\"ecce quantus ignis quam magnam silvam incendit\", \"Vulgata\" \"...come un fuoco possa incendiare una vasta foresta\"), \u00e8 soprattutto un umile invito ai posteri a seguire il richiamo universale del tema da affrontare: \"forse di rietro a me si pregher\u00e0...\" (34-35), altre voci si uniranno alla sua invocazione, rivolta verso l'eternit\u00e0.\nLa frase, utilizzata come proverbio, vuole esprimere l'invito a valutare tutto lo spettro delle conseguenze delle proprie azioni perch\u00e9 anche un piccolo gesto pu\u00f2 provocare immensi danni."}
{"id": "2065877", "revid": "765341", "url": "https://it.wikipedia.org/wiki?curid=2065877", "title": "Monti orientali di Gap", "text": "I Monti orientali di Gap sono una sottosezione delle Alpi del Delfinato.\nSi collocano nel dipartimento delle Alte Alpi. Prendono il nome da Gap, citt\u00e0 attorno alla quale sorgono.\nDelimitazione.\nConfinano:\nRuotando in senso orario i limiti geografici sono: Col de Charges, torrente di R\u00e9allon, fiume Durance, torrente Luye, Colle Bayard, fiume Drac, torrente \"Drac Noir, Col de Charges.\"\nSuddivisione.\nSi suddividono in un supergruppo, due gruppi e quattro sottogruppi:"}
{"id": "2065878", "revid": "287204", "url": "https://it.wikipedia.org/wiki?curid=2065878", "title": "Prealpi occidentali di Gap", "text": "Le Prealpi occidentali di Gap (dette anche \"Bochaine\") sono un massiccio montuoso delle Prealpi del Delfinato.\nSi collocano principalmente nel dipartimento francese delle Alte Alpi. In parte interessano anche quello delle Alpi dell'Alta Provenza.\nDenominazione.\nPrendono il nome da Gap, citt\u00e0 che le delimita a nord-est.\nIl massiccio prende anche il nome di \"Bochaine\" dal fiume Bu\u00ebch e dal suo affluente chiamato Petit Bu\u00ebch.\nClassificazione.\nLa SOIUSA vede le Prealpi occidentali di Gap come una sottosezione alpina con la seguente classificazione:\nDelimitazione.\nConfinano:\nRuotando in senso orario i limiti geografici sono: Selle de la Freissinouse, Gap, torrente Luye, fiume Durance, Sisteron, fiume Bu\u00ebch, torrente Petit Bu\u00ebch, Selle de la Freissinouse.\nSuddivisione.\nSempre secondo la SOIUSA si suddividono in un supergruppo, due gruppi e cinque sottogruppi:"}
{"id": "2065882", "revid": "2036605", "url": "https://it.wikipedia.org/wiki?curid=2065882", "title": "Esercito delle Due Sicilie", "text": "LEsercito delle Due Sicilie, spesso citato nei testi come Real Esercito o, impropriamente, \"Esercito borbonico\" o \"Esercito napoletano\", fu la forza armata terrestre del Regno di Napoli e del Regno di Sicilia creato dall'insediamento della dinastia borbonica che regn\u00f2 in unione personale sui due Stati, a partire dal 1734, in seguito agli eventi della guerra di successione polacca.\nIl 1734, anno in cui il corpo di spedizione di Carlo di Borbone conquist\u00f2 le province napoletane e l'anno successivo il regno di Sicilia, strappandole al vicereame austriaco, segn\u00f2 infatti anche la creazione dei primi reggimenti interamente \"nazionali\", affiancati ai reggimenti stranieri con cui l'Infante don Carlo era disceso in Italia.\nLa vicenda di questo esercito si inserisce naturalmente nello stesso spazio di tempo in cui visse la dinastia di cui fu sostegno: dal 1734 al 1861. Tuttavia, in seguito alla restaurazione e alla istituzione nel dicembre 1816 del Regno delle Due Sicilie con la soppressione del Regno di Sicilia, sottomesso al Regno di Napoli, tale forza armata fu profondamente riorganizzata, inglobando anche gli elementi dell'esercito napoletano di et\u00e0 napoleonica. \nDal 1817, quindi, fu adottata la denominazione ufficiale di \"Reale Esercito di Sua Maest\u00e0 il Re del Regno delle Due Sicilie\"; quest'ultimo, assieme all\"Armata di Mare\", costituiva le forze armate del Regno delle Due Sicilie.\nStoria.\nLe radici spagnole.\nSebbene il Real Esercito sia sorto solo nel 1734, le istituzioni militari napoletane e siciliane vantano una storia molto pi\u00f9 antica, che pone i suoi fondamenti nell'organizzazione di un esercito \"demaniale\" (cio\u00e8 statale e non pi\u00f9 feudale) da parte di Ferrante d'Aragona nel 1464. In particolare il periodo vicereale spagnolo (1503-1714) segn\u00f2 profondamente le consuetudini militari del successivo periodo borbonico. Durante questo arco di tempo i soldati dell'Italia meridionale furono infatti coinvolti in quasi tutte le vicende militari dell'Impero Spagnolo (dalle guerre di Carlo V alle guerre delle Fiandre, dalle campagne coloniali in America alla guerra dei trent'anni), spesso dando prova di grande valore e fedelt\u00e0 alle autorit\u00e0 imperiali. I capitani, appartenenti alla migliore nobilt\u00e0 feudale del Regno di Napoli e del Regno di Sicilia, seppero bene inquadrare e preparare i sudditi dei due viceregni alla guerra, ubbidendo al fermo indirizzo politico dato dai monarchi di Spagna.\nNel successivo periodo borbonico per\u00f2, con la riconquista dell'indipendenza, la nobilt\u00e0 perse gradualmente questo carattere militare, cedendo il passo alla nuova politica accentratrice di impronta dinastica. L'obiettivo dei Borbone era infatti quello di sostituire la fedelt\u00e0 ai vecchi comandanti nobili, che avevano servito per oltre 200 anni gli Asburgo, con un'esasperata fedelt\u00e0 alla nuova corona nazionale. Questo progressivo sganciamento dalle obsolete tradizioni iberiche, promosso dalle riforme volute da Ferdinando IV, provoc\u00f2 nel XVIII secolo uno stato di \"disorientamento\" all'interno delle istituzioni militari borboniche che sfoci\u00f2 in un succedersi quasi frenetico di ristrutturazioni e riforme. Questa irrequieta evoluzione delle strutture militari delle Due Sicilie si ferm\u00f2 solo con l'ascesa al trono di Ferdinando II, il quale seppe finalmente stabilizzare e razionalizzare gli ordinamenti militari del regno, dandogli un'impronta definitivamente nazionale e dinastica. Tuttavia l'evoluzione del quadro politico europeo e napoletano di quegli ultimi 30 anni, che coinvolse a pieno l'esercito delle Due Sicilie, fece s\u00ec che il dissenso politico si rivolgesse direttamente contro la stessa casa regnante borbonica.\nL'insediamento della dinastia borbonica.\nNel 1734 si ebbe il passaggio del Regno di Napoli, e nel 1735 del Regno di Sicilia, dal dominio asburgico a quello borbonico per effetto della guerra di successione polacca. Nei due secoli precedenti l'Italia meridionale e la Sicilia furono parte dell'Impero Spagnolo come vicereami; successivamente, nel 1707, il regno di Napoli pass\u00f2 all'Austria, nell'ambito della guerra di successione spagnola, mentre il regno di Sicilia venne donato a Vittorio Amedeo II di Savoia nel 1713 con la pace di Utrecht.\nL'autonomia dei regni di Napoli e di Sicilia dalla corona spagnola, sebbene i due regni rimanessero ancora legati a quest'ultima per motivi dinastici, fu ottenuta grazie all'azione diplomatica di Elisabetta Farnese, seconda moglie del re di Spagna Filippo V. Elisabetta Farnese rivendic\u00f2 i territori italiani per i propri figli, esclusi dalla successione al trono spagnolo da Don Ferdinando, figlio di primo letto di Filippo V. Nel 1734, pertanto, l'infante don Carlos, primogenito di Elisabetta Farnese, assunse le corone di Napoli e l'anno dopo di Sicilia col nome di Carlo di Borbone.\nCarlo di Borbone era giunto in Italia gi\u00e0 tre anni prima, nel 1731, accompagnato da oltre 6.000 soldati spagnoli, valloni e irlandesi, guidati da Manuel d'Orl\u00e9ans, conte di Charny, a cui si aggregarono altrettanti fanti e cavalieri italiani guidati da Niccol\u00f2 di Sangro, i quali contribuirono alla decisiva vittoria di Bitonto il 25 maggio 1734.\nCarlo di Borbone.\nConquistato il regno di Napoli il 10 maggio 1734, Carlo di Borbone diede un primo ordinamento all'esercito regio: le forze militari vennero aumentate a 40 battaglioni di fanteria, 18 squadroni di cavalli (nove di dragoni e nove di cavalleria propriamente detta), un corpo considerevole di artiglieri e un altro di ingegneri. La guerra prosegui fino all'anno successivo quando occup\u00f2 Palermo e fu incoronato re di Sicilia.\nLa data di nascita ufficiale dell'esercito napoletano va collegata per\u00f2 alla legge del 25 novembre del 1743, con la quale il re Carlo dispose la costituzione di 12 reggimenti provinciali, tutti composti da cittadini del Regno, affiancati da reggimenti con soldati svizzeri, valloni e irlandesi.\nFurono create anche delle compagnie di fucilieri da montagna sul modello dei micheletti catalani, lontane antenate delle truppe alpine, le cui caratteristiche ordinative, di armamento e di equipaggiamento ne fecero il primo modello del genere nella storia dell'Italia militare moderna.\nNella primavera dell'anno successivo il neonato esercito sub\u00ec il primo collaudo, contro gli austriaci, alla battaglia di Velletri. Essa segn\u00f2 la sua prima, grande vittoria, cui parteciparono reggimenti interamente napoletani, come il \"Terra di Lavoro\" (il quale dopo la battaglia pot\u00e9 fregiarsi del titolo di \"Real\", riservato ai soli reggimenti veterani), comandato dal duca di Ariccia, che ressero il confronto con i reggimenti stranieri di pi\u00f9 antica tradizione.\nQuesta battaglia fu l'apice della guerra di successione austriaca in Italia, in seguito alla formazione di un'alleanza tra Austria, Gran Bretagna e Regno di Sardegna volta a spodestare Carlo di Borbone dal trono di Napoli. Questo compito fu affidato all'esercito austriaco, che, con un'armata comandata dal principe von Lobkowitz, dopo un lungo assedio, la notte del 10 agosto 1744 attacc\u00f2 di sorpresa i napoletani stanziati nella citt\u00e0 di Velletri. La battaglia vide inizialmente il successo degli austriaci, che tuttavia non riuscirono a scacciare definitivamente le truppe del re Carlo dalla cittadella. La reazione napoletana non tard\u00f2 ad arrivare e le truppe borboniche, con un'iniziativa del conte di Gages e dello stesso re, riuscirono infine a sconfiggere l'armata austriaca, costretta a ritirarsi rovinosamente anche in seguito all'arrivo di rinforzi napoletani da Gaeta e dagli Abruzzi.\nL'esercito del nuovo regno carolino, di impronta schiettamente spagnola negli ordinamenti e nelle tradizioni, era cos\u00ec composto:\nGUARDIA REALE\nFANTERIA\nCAVALLERIA\nARTIGLIERIA\nCORPO DEGLI INGEGNERI\nVETERANI\nFerdinando IV.\nNel 1759 Carlo di Borbone sal\u00ec al trono di Spagna col nome di Carlo III; a Napoli gli succedette il suo terzogenito Ferdinando, di soli 9 anni, sotto un consiglio di reggenza in cui si distingueva il ministro Bernardo Tanucci. Negli anni successivi il riformismo del Tanucci in campo militare fu limitato da Maria Carolina, divenuta nel 1768 regina di Napoli, la quale nel 1776 riusc\u00ec a defenestrare il Tanucci e favorire l'ascesa dell'ammiraglio Acton, a cui nel 1778 fu affidato il Ministero della Guerra.\nNegli ultimi anni del regno di Carlo III, a causa del lungo periodo di pace vissuto in Italia, le cure per l'Esercito furono trascurate e la forza armata continu\u00f2 ad essere regolata da ordinamenti ormai superati. Altro fattore che condizionava l'evoluzione dell'Esercito era la relativa facilit\u00e0 con cui era possibile difendere i pochi punti di accesso della frontiera terrestre del reame, a partire dai Presidi di Toscana, vero e proprio antemurale del regno, fino alle poderose piazzeforti di Gaeta, Capua, Civitella e Pescara, che sbarravano la strada a chi intendesse penetrare dal Lazio e dagli Abruzzi. Pochi punti deboli erano presenti nella frontiera napoletana, tra questi principalmente le Gole di Antrodoco, ma nonostante la disponibilit\u00e0 di risorse finanziarie e la presenza di popolazioni fedeli e bellicose alla frontiera, non si intraprese mai una vera e propria opera di difesa totale dei confini terrestri. Tale stato di cose si protrasse per alcuni anni anche con il nuovo sovrano Ferdinando IV, finch\u00e9 la regina Maria Carolina non si fece promotrice del potenziamento e del sostanziale rinnovamento delle forze armate delle Due Sicilie, avvalendosi dell'ammiraglio John Acton.\nActon attu\u00f2 una serie di riforme dell'apparato militare del regno che tuttavia, al momento dell'invasione napoleonica del Reame, non erano ancora totalmente compiute. Per quanto riguarda l'esercito, l'Acton cerc\u00f2 di migliorare la preparazione degli ufficiali eliminando alcuni corpi con funzioni di parata, fondando l'accademia della Nunziatella e incrementando gli scambi formativi con l'estero (in particolare con la Prussia e la Francia). Acton introdusse delle utili innovazioni (favor\u00ec le conoscenze topografiche finanziando fra l'altro Rizzi Zannoni, costru\u00ec nuove strade, eccetera); le forze armate, cos\u00ec rinnovate, sostennero pi\u00f9 che degnamente la loro prova del fuoco all'assedio di Tolone, nel quadro della prima alleanza con l'Inghilterra contro la Francia rivoluzionaria. Seimila soldati napoletani parteciparono alla difesa della citt\u00e0 e furono gli ultimi a reimbarcarsi. Il corpo di spedizione rientr\u00f2 in patria il 2 febbraio 1794, avendo avuto circa 200 caduti e 400 feriti.\nNel biennio 1796-1798 si ricorda in particolare l'ottima prova data dalla divisione di cavalleria napoletana, formata dai reggimenti \"Re\", \"Regina\", \"Principe\" e \"Napoli\", nelle operazioni della Campagna d'Italia contro i francesi. I cavalieri napoletani, comandati dal brigadiere Ruitz, ricevettero lodi sia dagli alleati austriaci che dai nemici francesi (tra cui lo stesso Napoleone Bonaparte).\nIl successo francese nell'Italia del nord port\u00f2 alla formazione di una Seconda Coalizione antifrancese a cui ader\u00ec, su particolare sollecitazione della regina Maria Carolina, nuovamente il regno borbonico. Le truppe napoletane, guidate dal generale austriaco Karl Mack von Leiberich, nell'autunno del 1798 invasero la Repubblica Romana andando ad occuparne la capitale e reinsediandovi il Papa. Qui l'esercito borbonico riport\u00f2 alcuni successi iniziali che costrinsero il generale francese Championnet ad una breve ritirata oltre il Tevere. A Roma il generale Mack dispose le truppe borboniche in maniera disomogenea, rendendo di fatto difficoltosa un'eventuale difesa della citt\u00e0. Il 5 dicembre 1798 i generali Championnet e Macdonald, al comando della francese Armata di Napoli, passarono alla controffensiva, riportando una schiacciante vittoria che ebbe come conseguenze la rioccupazione di Roma da parte dei francesi e lo sbandamento di gran parte dell'esercito napoletano. Questa sconfitta provoc\u00f2 l'occupazione francese di Napoli e la fuga di Ferdinando IV in Sicilia. L'ingresso delle truppe francesi a Napoli fu caratterizzato da una dura repressione della reazione legittimista della plebe cittadina (i cosiddetti \"lazzari\"). Si ebbe cos\u00ec la nascita della Repubblica Napoletana, guidata da alcuni dei pi\u00f9 celebri intellettuali del tempo.\nFerdinando IV, rifugiatosi in Sicilia, incaric\u00f2 il cardinale Fabrizio Ruffo di organizzare la crescente resistenza antifrancese sviluppatasi nel frattempo tra i ceti pi\u00f9 poveri delle province continentali (specialmente nelle Calabrie), per formare un'armata in grado di riconquistare il Regno di Napoli. Questa armata di popolani, a cui fu dato il nome di Esercito della Santa Fede, riusc\u00ec in breve tempo a riconquistare le Calabrie sfruttando le grandi difficolt\u00e0 dell'occupante francese nel controllo del territorio. Ai \"sanfedisti\" si aggiunsero ben presto altri reparti stranieri della coalizione antifrancese che resero pi\u00f9 facile la riconquista delle province napoletane. Approfittando dell'invasione russa dell'Italia settentrionale, e del conseguente decremento delle truppe francesi a Napoli, l'esercito sanfedista il 13 giugno 1799 riprese il controllo della capitale, riportando i Borboni sul trono di Napoli.\nGrazie alla spedizione austro-russa nell'Italia settentrionale ed alla conseguente ritirata dell'Armee de Naples oltre il Po, le truppe napoletane e sanfediste si spinsero nuovamente in territorio pontificio con l'intenzione di occupare parte del Lazio e delle Marche come risarcimento per l'invasione francese, anche grazie alla collaborazione di bande locali aggregate all'esercito del cardinale Ruffo. Nonostante l'accordo diplomatico raggiunto con la Russia, nell'autunno del 1799 i territori pontifici furono occupati dagli austriaci, che ripristinarono la frontiera preesistente (nonostante i reclami del governo borbonico).\nNel Regno di Napoli l'eredit\u00e0 della guerra civile fu pi\u00f9 pesante che nel resto d'Italia. Il potere acquisito dalle truppe sanfediste, capeggiate spesso da famigerati briganti, fu causa di crimini e violenze perpetrate indiscriminatamente contro i \"giacobini\" e contro le stesse autorit\u00e0 reali, che cercavano di ristabilire l'ordine politico e sociale. Il re cerc\u00f2 di arginare il problema includendo molte delle \"masse\" sanfediste nel nuovo esercito napoletano, nonostante l'opposizione dei generali.\nSegu\u00ec un breve periodo di pace, dominato da una politica diplomatica instabile nei confronti delle potenze contrapposte e da violente repressioni nei confronti dei liberali coinvolti nell'esperienza repubblicana del 1799.\nNel 1805 l'Esercito delle Due Sicilie contava i seguenti reparti:\nCASA REALE\nFANTERIA DI LINEA\n\"FANTERIA LEGGERA\"\nCAVALLERIA DI LINEA\nCORPO REALE D'ARTIGLIERIA E GENIO\nISTITUTI DI EDUCAZIONE MILITARE\nTRUPPE SEDENTANEE\n10 REGGIMENTI DI FANTERIA E 4 REGGIMENTI DI DRAGONI PROVINCIALI\nCampo Tenese e il decennio francese.\nNel 1805 la pace tra le potenze assolutiste e l'Impero Francese venne nuovamente meno e la regina di Napoli, Maria Carolina, in seguito alla grande vittoria napoleonica ad Austerlitz, si schier\u00f2 ancora una volta in maniera decisa dalla parte della coalizione antifrancese (la Terza), coalizione a cui l'11 aprile 1805 ader\u00ec anche il reame borbonico. Napoleone decise cos\u00ec di mettere fine una volta per tutte alla dinastia borbonica a Napoli, inviando nell'Italia meridionale un'armata guidata dal generale Andrea Massena e da suo fratello maggiore, Giuseppe Bonaparte. L'Armee de Naples entr\u00f2 nel regno borbonico il 10 febbraio 1806 ed occup\u00f2 subito il nord della Campania e gli Abruzzi, incontrando una tenace resistenza solo a Gaeta e a Civitella. Il 15 febbraio 1806 Giuseppe Bonaparte entr\u00f2 a Napoli alla testa delle truppe francesi.\nNel frattempo le truppe borboniche avevano approntato una linea di difesa tra la Basilicata e la Calabria, ai piedi del Pollino, che si reputava quasi inaccessibile. Il comandante delle truppe napoletane, Damas, si aspettava di essere attaccato sul versante orientale del fronte, in previsione di un'avanzata francese dalle Puglie. Su questa posizione Damas intendeva sfruttare le linee di difesa parallele rappresentate dai fiumi che della Basilicata sfociavano nel Mar Ionio in direzione della Calabria, logorando mano a mano le truppe francesi in avanzata da oriente. Tuttavia i generali francesi erano ben consapevoli della superiorit\u00e0 della propria fanteria, formata da esperti veterani, e conoscevano altrettanto bene la debolezza delle truppe napoletane, formate in gran parte da ex sanfedisti privi di istruzione militare e da reclute inesperte chiamate alle armi con la leva del 1804. Cos\u00ec, a partire dal 4 marzo 1806, l'ala occidentale delle truppe francesi (comandata da Jean Reynier) travolse le deboli difese del Vallo di Diano e dei contrafforti occidentali del Pollino, giungendo a Campo Tenese, un altipiano ricoperto di neve ed esposto alle intemperie presso Morano. Qui la mattina del 9 marzo il generale Damas, colto di sorpresa, cerc\u00f2 di far trincerare le truppe napoletane nel terreno gelato usando come quartier generale un convento, in attesa dell'arrivo di rinforzi dall'ala pugliese dello schieramento borbonico (comandata da Rosenheim). Invano Damas attese Rosenheim, e resosi conto dell'impossibilit\u00e0 di difendere la posizione, nonostante il buon comportamento tenuto delle truppe, il generale borbonico si decise a ritirarsi verso il sud della Calabria, dove le truppe superstiti avrebbero seguito la famiglia reale in Sicilia. Le truppe di Rosenheim in Basilicata invece, avuta notizia della sconfitta di Campo Tenese, tagliate fuori dalle linee di rifornimento e stremate dalle marce e dal rigido inverno, andarono incontro ad un inesorabile sbandamento.\nSolo le fortezze di Civitella del Tronto (comandata dal maggiore Matteo Wade) e di Gaeta (comandata dal generale Luigi d'Assia-Philippsthal), oltre che buona parte delle Calabrie, resistettero con efficacia alle truppe francesi. Ferdinando IV, sconfitto, ripar\u00f2 nuovamente in Sicilia con l'intera corte napoletana. Giuseppe Bonaparte, incoronato re di Napoli, inaugur\u00f2 cos\u00ec il fondamentale \"decennio francese\".\nCon la conquista francese di gran parte dell'Italia, il trono di Napoli venne affidato in un primo momento a Giuseppe Bonaparte, fratello di Napoleone, e successivamente a Gioacchino Murat, uno dei pi\u00f9 brillanti comandanti dell'impero napoleonico.\nDurante il decennio francese, quindi, la monarchia borbonica, fuggita a Palermo, mantenne il solo Regno di Sicilia, difesa dai reggimenti di stanza nell'isola, mentre i napoleonici assunsero il controllo del Regno di Napoli, che fu dotato di un nuovo esercito e di una nuova legislazione di impronta napoleonica. \nTale forza armata venne impiegata sui pi\u00f9 importanti fronti europei: nella guerra d'indipendenza spagnola del 1810 fu inviata in Spagna una divisione napoletana al comando del generale Francesco Pignatelli con capo dello stato maggiore Florestano Pepe e nel 1812 nella Campagna di Russia fino all'anno successivo. Il nuovo esercito napoletano fu impiegato anche nel tentativo di Murat di unificare l'Italia, ma fu respinto dalla reazione austriaca. Gli eventi successivi posero fine al breve ma intenso regno murattiano, i cui ordinamenti militari incisero notevolmente su quelli successivamente adottati del restaurato Stato borbonico.\nLe Due Sicilie.\nFerdinando I.\nDopo la Restaurazione si ebbe, nel dicembre del 1816 la nascita del Regno delle Due Sicilie, dall'unione formale dei due regni di Napoli e di Sicilia: Ferdinando IV di Napoli e III di Sicilia divenne quindi Ferdinando I delle Due Sicilie. Fu necessario uniformare le leggi ereditate dai due regni e riordinare quindi la struttura delle forze armate. Fu creato un \"Supremo consiglio di guerra\" composto da generali dei due eserciti; ma quelli dell'ex Regno di Napoli, per lo pi\u00f9 murattiani, premevano per conservare le regole introdotte a Napoli durante il periodo napoleonico, fra cui la coscrizione, mentre quelli dell'ex Regno di Sicilia vi si opponevano. L'ordinamento finale, di impronta murattiana, stabil\u00ec infine la nascita di 52 battaglioni di fanteria, composti da 47.000 soldati, e 24 squadroni di cavalleria, composti da 4.800 cavalieri. Altri 5.000 uomini appartenevano all'artiglieria ed al genio, per un totale di circa 57.000 uomini.\nLa rivolta costituzionale del 1820, scoppiata a causa degli ufficiali di cavalleria Michele Morelli e Giuseppe Silvati, sanc\u00ec l'incontro tra lo spirito settario e quello militare. La richiesta di una costituzione fu infatti esplicitamente appoggiata da gran parte dei vertici militari napoletani, specialmente quelli con un passato napoleonico, e fu infine accolta da Ferdinando I. Questo avvenimento caus\u00f2 la reazione della Santa Alleanza, che, tramite l'intervento di un'armata austriaca, decise di occupare militarmente Napoli per ristabilire l'assolutismo. L'esercito napoletano costituzionale, comandato da Guglielmo Pepe, fu sconfitto ad Antrodoco il 7 marzo 1821 dalle truppe austriache, costringendo infine Ferdinando I a revocare la costituzione. In seguito all'occupazione austriaca del Reame il Re conged\u00f2 temporaneamente l'esercito, che si credeva largamente contaminato da infiltrazioni carbonare, e soppresse la coscrizione obbligatoria. Si pens\u00f2 quindi di lasciare per qualche tempo i compiti della difesa del Reame al contingente di occupazione austriaco. La riorganizzazione delle truppe nazionali prese avvio solo nel 1823, tuttavia alle unit\u00e0 napoletane furono assegnati, in un primo tempo, unicamente compiti di polizia.\nFrancesco I.\nAlla morte di Ferdinando I (4 gennaio 1825), suo figlio Francesco decise di rinunciare alla protezione dell'Austria, le cui truppe, giunte in soccorso della monarchia borbonica durante i moti costituzionali del 1821, ancora permanevano nel regno a spese del governo di Napoli. Le truppe austriache lasciarono la Sicilia nell'aprile 1826 e le province continentali nel gennaio-febbraio 1827. Per sopperire al licenziamento delle truppe austriache, il sovrano decise di costituire quattro reggimenti di soldati svizzeri professionisti, con l'obiettivo di formare un solido nucleo di truppe del tutto estranee alle vicende politiche del Reame. Raggiunsero il Regno delle Due Sicilie circa seimila soldati svizzeri: nel 1825 furono infatti sottoscritti contratti di durata trentennale con i vari cantoni elvetici per il loro reclutamento.\nPer quanto riguarda le truppe nazionali invece nel 1827 si ritorn\u00f2 all'organizzazione pre-1821 ed alla coscrizione obbligatoria. La novit\u00e0 pi\u00f9 rilevante fu rappresentata dall'espulsione dall'esercito di tutti quei militari che avevano preso parte ai moti costituzionali, dei quadri murattiani e dei sospetti carbonari.\nAlla morte di Francesco I, avvenuta il 5 novembre 1830, la composizione del Real Esercito era la seguente:\nCASA REALE\nGUARDIA REALE\nGENDARMERIA REALE\nTRUPPE DI LINEA\n\"FANTERIA DI LINEA NAZIONALE\"\n\"DIVISIONE SVIZZERA (ogni Reggimento era dotato anche di una sezione d'artiglieria)\"\nCAVALLERIA DI LINEA\nCORPI FACOLTATIVI\n\"CORPO REALE D'ARTIGLIERIA\"\n\"CORPO REALE DEL GENIO\"\nISTITUTI DI EDUCAZIONE MILITARE\nTRUPPE SEDENTANEE\nFerdinando II.\nFerdinando II ascese al trono appena ventenne, l'8 novembre 1830. Nonostante la giovane et\u00e0, il nuovo sovrano era dotato di buone competenze militari essendo stato introdotto alla vita militare all'et\u00e0 di 15 anni, sviluppando un interesse verso l'organizzazione delle forze armate. Fin dalla sua nomina a capitano generale dell'esercito, avvenuta nel 1827, comp\u00ec una costante azione riformatrice: l'esercito delle Due Sicilie infatti fu oggetto di cure assidue da parte del sovrano. Appena salito sul trono provvide a reintegrare nelle loro funzioni gli ufficiali murattiani radiati da Francesco I. Questa scelta fu dettata dalla volont\u00e0 di giovarsi dell'esperienza delle guerre napoleoniche in possesso di quegli ufficiali: le loro capacit\u00e0 tecniche erano giudicate dal re fondamentali per la creazione di un valido sostegno alla monarchia. Tra questi ufficiali spiccava la figura del principe Carlo Filangieri, che nel 1833 fu nominato Ispettore dei Corpi Facoltativi (Artiglieria, Genio, Scuole), considerati al tempo la punta di diamante delle forze armate borboniche.\nNegli anni trenta e quaranta furono stabiliti nuovi organici e nuovi ordinamenti. Nel periodo 1831-34 fu approvata una nuova legge sul reclutamento: questa e altre riforme, ispirate al modello francese dell\"Esercito di Caserma\" (o permanente), stabilivano che i corpi del Real Esercito dovessero essere formati soprattutto attraverso il reclutamento o il prolungamento del servizio di leva, in modo da avere una forza armata il pi\u00f9 possibile professionale.\nIn meno di un decennio le riforme ferdinandee modellarono un esercito essenzialmente formato da professionisti, con un consistente nucleo di soldati a lunga ferma. L'apporto delle classi di leva era ridotto, andando ad incidere mediamente solo su un quarto degli organici totali (in tempo di pace), a tutto vantaggio dei livelli di inquadramento e di addestramento. Tutto ci\u00f2 contribu\u00ec a fare in breve tempo del Real Esercito uno strumento adeguatamente efficiente e moderno, adatto alle esigenze nazionali e internazionali dell'epoca, completamente rinnovato moralmente e materialmente.\nL'alta incidenza di reparti scelti (specialmente Cacciatori e Granatieri) assicurava una certa capacit\u00e0 di adattamento alle realt\u00e0 del terreno. La cura riservata ai corpi dell'Artiglieria, del Genio ed alle Scuole di formazione forn\u00ec alla forza armata un'elevata qualificazione culturale. La Cavalleria, forte dei numerosi allevamenti locali e delle tradizioni che ne facevano uno dei corpi migliori dell'esercito borbonico, vantava una diversificazione di specialit\u00e0 (dragoni, lancieri, ussari, cacciatori e carabinieri a cavallo) tale da assicurare mobilit\u00e0 ed adattabilit\u00e0 in tutti gli ambienti operativi.\nFerdinando II intraprese il potenziamento dell'Esercito anche ricorrendo ad una politica economica autarchica, a tal proposito scrive il De Cesare:\nL'esercito riformato da Ferdinando fu messo immediatamente alla prova sia sul fronte interno sia all'estero durante il biennio 1848-1849. Un reggimento partecip\u00f2 alla Prima guerra di indipendenza italiana, dando ottima prova di s\u00e9 nelle battaglie di Curtatone e Montanara e di Goito, prima di essere richiamato in patria per sedare la rivoluzione in Sicilia, nel corso della quale l'esercito ferdinandeo mise in atto una decisiva operazione congiunta con la Marina per riconquistare l'isola.\nNel 1848 Ferdinando II, cavalcando il clima di grandi aperture politiche del periodo, decise di dare manforte ai sabaudi e agli altri stati italiani in guerra contro l'impero austriaco. Il 29 maggio 1848, a Montanara, il primo battaglione del 10\u00ba Reggimento Fanteria di Linea \u00abAbruzzo\u00bb e il battaglione dei volontari napoletani, affiancati ai volontari toscani (comandati dall'esule napoletano Leopoldo Pilla) per un totale di 5.400 uomini, si ritrovarono a dover fronteggiare circa 20.000 austriaci comandati dal maresciallo Josef Radetzky. Nonostante la schiacciante inferiorit\u00e0 numerica, le truppe napoletane si batterono con grande slancio, attaccando pi\u00f9 volte alla baionetta le postazioni di artiglieria austriache per tenere la posizione. Nella battaglia di Curtatone e Montanara caddero 183 tra soldati e volontari napoletani. La bravura dimostrata dalle truppe borboniche in questa occasione fu premiata dallo stesso Carlo Alberto di Savoia con il conferimento ai napoletani di numerose onorificenze sabaude.\nIl giorno successivo, a Goito, il secondo battaglione del 10\u00ba Reggimento Fanteria di Linea \u00abAbruzzo\u00bb ricevette l'ordine di mantenere il controllo sul ponte di Goito ad ogni costo, per arginare l'avanzata austriaca. I Napoletani resistettero all'urto di Radetzky e tennero la posizione con grandi sacrifici, favorendo in maniera determinante la vittoria finale sarda. Anche in questa occasione molti ufficiali napoletani furono decorati con le massime onorificenze sabaude per mano dello stesso generale Bava, comandante piemontese del settore.\nIn seguito alla rivoluzione siciliana del 1848, Ferdinando decise di mandare un corpo di spedizione congiunto in Sicilia per reprimere i moti popolari. Il 6 settembre 1848, dopo un lungo bombardamento alla citt\u00e0 di Messina da terra e da mare, insieme alle truppe della Real Cittadella, che non si era arresa agli insorti, il Reggimento \u00abReal Marina\u00bb (fanteria di Marina) sbarc\u00f2 nei pressi della citt\u00e0 e, in seguito a duri combattimenti, cre\u00f2 una testa di ponte che rese possibile lo sbarco degli altri contingenti terrestri. Le truppe del Real Esercito, comandate dal generale Carlo Filangieri, riconquistarono nel maggio 1849 l'intera isola, riportandola sotto il dominio borbonico. Quest'operazione bellica fu all'epoca elogiata da molti osservatori esteri per l'uso efficace delle truppe da sbarco.\nTuttavia l'esperienza della partecipazione alla prima guerra di indipendenza ed alla repressione dei moti siciliani aveva innescato alcuni delicati meccanismi. Le truppe avevano in generale dato prova di fedelt\u00e0 alla corona, di efficacia professionale e di reattivit\u00e0. Ma quando l'ordine di rientro a Napoli raggiunse il Corpo di spedizione borbonico in Italia settentrionale comandato da Guglielmo Pepe (maggio 1848), imponendogli di abbandonare le operazioni contro gli austriaci, una parte dei quadri e dei soldati si ribell\u00f2 per l'umiliazione di dover rientrare (tragicamente simbolica la vicenda del colonnello Carlo Lahalle, che si suicid\u00f2 dinanzi alla propria brigata). Molti celebri ufficiali napoletani (tra cui lo stesso Guglielmo Pepe, Enrico Cosenz, Cesare Rosaroll, Girolamo Cal\u00e0 Ulloa, Carlo Mezzacapo e Alessandro Poerio) continuarono la campagna partecipando alla difesa di Venezia. Molti furono combattuti tra il sentimento di fedelt\u00e0 al sovrano e quello verso la causa nazionale. La discriminante politica, sopita nel primo ventennio di regno ferdinandeo, riemergeva ora prepotente, iniziando lentamente ad incrinare la compattezza della forza armata.\nDopo il 1848 e fino alla morte di Ferdinando II il Reame visse un decennio di \"immobilismo\" che influ\u00ec in maniera decisiva sui successivi avvenimenti. Il Real Esercito, che nel 1849 aveva permesso al sovrano di restaurare l'assolutismo senza aiuti esterni, continu\u00f2 ad essere oggetto di notevoli attenzioni, ma la riaffermazione e l'inasprimento dell'assolutismo borbonico si ripercosse sull'esercito con un crescente controllo politico del sovrano sulla forza armata. Questo gener\u00f2 l'esodo di un'intera generazione di giovani ufficiali, i quali, in seguito alla svolta reazionaria di Ferdinando II, abbracciarono gli ideali liberali e della causa italiana. La conseguenza pi\u00f9 grave sull'efficacia delle forze armate in quegli anni fu quindi la completa assenza di un valido ricambio generazionale che sostituisse la vecchia classe dirigente murattiana, che perci\u00f2 nei critici momenti del 1860 si trovava ancora salda al comando del Real Esercito (l'et\u00e0 media dei generali era spesso superiore ai 70 anni). Tutto ci\u00f2 produsse come conseguenza pratica una grande inefficacia nell'azione (o meglio, inazione) dei vertici militari borbonici durante le operazioni del 1860, cosa che di fatto decret\u00f2 molti degli insuccessi militari che portarono infine alla conquista del Reame da parte delle armate sarde e garibaldine.\nLa fine del regno.\nFrancesco II.\nL'ultimo sovrano delle Due Sicilie, a differenza del padre, era privo di competenze militari. Nel primo periodo del suo regno si ebbe una rivolta dei Reggimenti svizzeri (7 luglio 1859), causata da avvenimenti tuttora controversi, i cui soldati rientrarono per gran parte in patria. Con i militari rimanenti furono formati dei battaglioni \"esteri\" in cui si arruolarono, oltre agli svizzeri, molti volontari tirolesi e bavaresi. Anche senza l'apporto di questi reggimenti disciplinati e agguerriti, l'esercito delle Due Sicilie rimaneva comunque molto numeroso e ben armato.\nAlla prova dei \"fatti\" (in questo caso la spedizione dei Mille) i quadri dirigenti di questo esercito si rivelarono per\u00f2 incapaci di reggere l'urto di un'armata raccogliticcia, meno numerosa, male armata e apparentemente disorganizzata. A seconda dello schieramento politico, gli storici dell'epoca hanno attribuito il tracollo delle Due Sicilie al valore di Garibaldi o al tradimento di molti generali borbonici. La debolezza strutturale del Real Esercito fu tuttavia evidente fin dall'inizio e deve essere attribuita a un complesso di fattori, tra i quali l'isolamento diplomatico, il critico quadro politico italiano e napoletano e, soprattutto, il rifiuto di alti ufficiali, spesso troppo anziani, a sfruttare la netta superiorit\u00e0 di uomini e risorse per motivi essenzialmente politici. Molti quadri dirigenti nei ministeri borbonici infatti erano convinti che la guerra sarebbe stata interrotta dall'azione diplomatica delle potenze estere, contro quella che si giudicava un'invasione illegittima. Tuttavia l'isolamento politico in cui Ferdinando II aveva relegato il Regno dopo il 1848 rese impossibile questo avvenimento. Un esempio lampante di questo tipo di comportamento da parte dei quadri superiori borbonici si ebbe nella battaglia di Calatafimi, la prima della spedizione dei Mille, in cui l'8\u00ba Battaglione cacciatori, superiore per addestramento e mezzi ai garibaldini, ricevette dal gen. Landi l'inaspettato ordine di ritirarsi proprio nel momento in cui i Mille sembravano rassegnati alla sconfitta. Oppure si ricordi l'ordine del generale Lanza a Palermo di far cessare le ostilit\u00e0 alla colonna \"Von Mechel\" che, giunta nella capitale siciliana dopo un estenuante inseguimento a Garibaldi nell'interno dell'isola, era sul punto di sbaragliare tutte le difese rivoluzionarie. La battaglia di Milazzo (20 luglio 1860) ed il completo abbandono della Calabria in mano garibaldina (dove ci furono molti inquietanti episodi di tradimento da parte di ufficiali superiori) fecero emergere chiaramente l'impressione che il governo napoletano fosse alla ricerca di una soluzione diplomatica al conflitto.\nNon mancarono tuttavia molti episodi di reazione vigorosa (per esempio la resistenza a Gaeta, a Messina e a Civitella del Tronto, nonch\u00e9 la battaglia del Volturno, la pi\u00f9 grande nel corso dell'impresa dei Mille) in cui, pur nella sconfitta, tutti i quadri dell'esercito diedero \u00abun notevole esempio di valor militare e di fedelt\u00e0 morale e politica\u00bb.\nFrancesco II e i generali rimasti fedeli alla corona, capendo che il Regno era ormai diplomaticamente isolato e lasciato al suo destino dalla comunit\u00e0 internazionale, decisero di risparmiare alla ben fortificata citt\u00e0 di Napoli le conseguenze di un eventuale assedio e quindi organizzarono un ultimo grande tentativo di resistenza lungo il corso del fiume Volturno e nelle piazzeforti della pianura campana. Essi ritenevano infatti che la parte settentrionale del Reame sarebbe stata molto pi\u00f9 facile da difendere e avrebbe rappresentato un ottimo punto per la controffensiva e la successiva riconquista del regno, non prevedendo un intervento militare del Regno di Sardegna.\nI primi combattimenti tra l'esercito borbonico e i garibaldini sulla linea del Volturno si ebbero nei dintorni di Caiazzo. Qui il generale Colonna di Stigliano riport\u00f2 una brillante vittoria sulle camicie rosse dell'ungherese Stefano Turr, facendo tra le file avversarie molti prigionieri e catturandone le bandiere.\nIl 1\u00ba ottobre 1860 le truppe borboniche della piazzaforte di Capua presero l'offensiva e costrinsero Garibaldi ad abbandonare l'iniziativa. La reazione borbonica e la superiorit\u00e0 tattica e tecnica del Real Esercito misero cos\u00ec in seria crisi tutto lo schieramento garibaldino, che parve sul punto di collassare, fino all'inaspettato arrivo delle truppe dell'esercito sabaudo a dargli manforte. Capua, con l'arrivo dei piemontesi, venne sottoposta ad un lungo bombardamento con i nuovi pezzi rigati a lunga gittata in dotazione all'artiglieria sarda, provocandone la resa dopo una tenace resistenza. Allo stesso tempo si combatteva sul Volturno la battaglia decisiva: la vittoria avrebbe rappresentato per i borbonici una reale possibilit\u00e0 di riconquistare il regno.\nLa battaglia del Volturno fu la pi\u00f9 grande battaglia campale della guerra, dura e cruenta per entrambi gli schieramenti. I borbonici, liberi finalmente di poter manovrare in campo aperto, bench\u00e9 molto indeboliti dagli avvenimenti precedenti, la condussero in maniera offensiva, comportandosi valorosamente e riuscendo in molti punti ad aprire pericolose falle nello schieramento garibaldino. Tuttavia lo Stato Maggiore del Real Esercito non sfrutt\u00f2 la situazione favorevole, ed evit\u00f2 di concentrare la forza d'urto dell'offensiva in un solo punto decisivo. Al contrario si opt\u00f2 per una numerosa serie di attacchi diffusi su un vasto scacchiere, smorzando cos\u00ec l'impeto offensivo delle truppe e vanificando le vittorie riportate in molti punti dello schieramento avversario. A ci\u00f2 si aggiunse l'inaspettato abbandono del litorale campano da parte della flotta francese, che cos\u00ec facendo lasci\u00f2 il fianco scoperto alle truppe borboniche (nonostante le promesse di aiuto fatte a Francesco II da Napoleone III). Approfittando delle circostanze favorevoli, la flotta sarda si posizion\u00f2 ben presto lungo la costa campana, cominciando a bombardare assiduamente il fianco dello schieramento borbonico posizionato lungo il litorale.\nIn queste condizioni il Real Esercito fu costretto a ritirarsi, tentando un'ultima disperata resistenza pi\u00f9 a nord sulla linea del Garigliano. Anche in questa occasione i cacciatori diedero un'ottima prova delle proprie capacit\u00e0 militari, riuscendo a bloccare con un manipolo di uomini l'avanzata di tutto lo schieramento avversario fino all'estremo sacrificio, causato dai bombardamenti dall'artiglieria navale della flotta sarda (episodio magistralmente raccontato da Carlo Alianello nella sua opera \"l'Alfiere\").\nLa resistenza sul Garigliano consent\u00ec al governo ed alla famiglia reale napoletana di rifugiarsi nella fortezza di Gaeta, assieme ai superstiti reparti militari borbonici (circa 13.000 soldati delle varie armi).\nA Gaeta assediata si consum\u00f2 la fine dell'epopea della resistenza di Francesco II: 4 mesi di bombardamenti incessanti con pezzi rigati a lunga gittata, senza rifornimenti e senza viveri, con periodiche puntate offensive fuori dalle mura della cittadella. Tutto ci\u00f2 tuttavia non fiacc\u00f2 la resistenza degli ultimi soldati delle Due Sicilie, animati solamente dalla volont\u00e0 di non arrendersi in una guerra ormai persa. Alla fine dell'assedio, avvenuta il 13 febbraio 1861, si contarono tra i difensori pi\u00f9 di 1.500 fra morti e dispersi (oltre che 800 feriti fuori dalle mura). Tra le truppe sabaude si contarono invece 50 morti e 350 feriti. Francesco II e Maria Sofia di Baviera si rifugiarono quindi a Roma assieme ai rimanenti ministri borbonici, da dove condussero alcune fasi della resistenza armata nelle Due Sicilie dopo l'unit\u00e0 d'Italia.\nGli ultimi nuclei della resistenza borbonica furono le fortezze della cittadella di Messina e di Civitella del Tronto.\nLa cittadella di Messina, dopo l'occupazione della citt\u00e0 da parte dei garibaldini il 27 luglio, comandata dal generale Gennaro Fergola e presidiata da circa 4.000 uomini (3 reggimenti di fanteria e uno di artiglieria), si arrese, dopo aver resistito all'assedio, al generale Cialdini il 12 marzo 1861.\nNella fortezza di Civitella del Tronto, al contrario, la difesa era affidata solo al alcuni reparti territoriali e di Gendarmeria per un totale di circa 500 uomini, coadiuvati dalla popolazione locale.\nPur essendo una delle fortezze pi\u00f9 grandi d'Europa, memore di numerosi assedi, l'importanza strategica di Civitella del Tronto era nel 1861 ormai quasi del tutto nulla, in quanto le maggiori vie di comunicazione erano situate da tempo lungo la fascia costiera abruzzese, lontano dalla cittadella, che per questo motivo era all'epoca in fase di restauro.\nTuttavia qui la resistenza fu pi\u00f9 tenace, e la bandiera borbonica di Civitella fu l'ultima ad essere ammainata. Il comandante della fortezza, il capitano di Gendarmeria Giuseppe Giovine, si ritrov\u00f2 con poche centinaia di uomini e poche bocche da fuoco antiquate, senza alcuna prospettiva di vittoria, a dover fronteggiare i pezzi rigati e i reggimenti sabaudi del generale Pinelli, il quale attu\u00f2 nei confronti dei resistenti una lotta senza quartiere, reprimendo duramente e sommariamente ogni tentativo di resistenza. Le ultime truppe borboniche tuttavia tentarono pi\u00f9 volte l'offensiva con sortite al di fuori delle mura, ma la fame, le malattie e la scarsit\u00e0 di armi e munizioni dovute al lungo assedio alla fine ne decretarono la resa.\nCivitella si arrese solo il 20 marzo 1861, dopo 6 mesi di assedio, giorno nel quale inoltre vennero fucilati per \"brigantaggio\" alcuni ufficiali e sottufficiali della fortezza.\nIn questo modo fin\u00ec la storia militare delle Due Sicilie, i cui soldati, in quei tragici mesi, nel complesso si rivelarono sempre pi\u00f9 combattivi e fedeli dei propri quadri dirigenti. Francesco II il 15 febbraio 1861 si conged\u00f2 dal suo Esercito rivolgendo ai suoi soldati le seguenti parole:\nAl momento della resa di Gaeta il Real Esercito aveva subito perdite pari a circa 23.000 uomini tra morti, dispersi e feriti.\nOrganizzazione.\nL'amministrazione, la giustizia ed il comando delle truppe erano integrate nel Ministero della Guerra e Marina (Ramo Guerra), che le attuava tramite quattro organi posti alle proprie dipendenze. Al di sopra del Ministero della Guerra era situato il sovrano, Capitano Generale dell'Esercito.\nI compiti dell'amministrazione ed il controllo delle spese erano affidate all\"Intendenza Generale dell'Esercito\", istituzione creata nel 1817 e posta sotto la direzione di un Intendente Generale di nomina reale (un Maresciallo di Campo). L'Intendenza Generale era competente sul controllo delle spese militari, che nel Reame generalmente corrispondevano a pi\u00f9 di un terzo della spesa pubblica totale. L'elevata incidenza delle spese militari sul totale degli investimenti pubblici, oltre ad indicare la grande considerazione in cui il re teneva le forze armate, testimonia l'importanza dell'indotto militare nel tessuto economico del regno (compito dell'Intendenza era anche quello di stipulare contratti con i fornitori di vestiario, cuoiame, armamenti, munizioni, vettovaglie, ecc.). Tali spese erano gestite in maniera locale dai Consigli di amministrazione, dipendenti dall'Intendenza Generale, presenti in ciascun reggimento o reparto isolato dell'esercito. Tali Consigli di amministrazione dovevano vigilare anche sulla qualit\u00e0 dei contratti e dare conto di ogni entrata e/o uscita ad un altro organismo del Ministero della Guerra, le Ispezioni delle Armi (o Direzione Generale).\nL\"Ispezione delle Armi\" (o \"Direzione Generale\") svolgeva compiti di supervisione amministrativa e di consulenza tecnica nell'attivit\u00e0 addestrativa dei corpi. Nel caso dei Corpi Facoltativi (Artiglieria, Genio e Scuole), le competenze della Direzione Generale si estendevano anche alla gestione dei materiali ed alla direzione degli opifici militari.\nParticolare menzione merita la Direzione Generale degli Ospedali da cui dipendeva tutto il servizio sanitario dell'Esercito ed il Corpo Sanitario. L'ospedale militare pi\u00f9 importante (detto Ospedale Centrale) era quello della Santissima Trinit\u00e0 dei Pellegrini, situato a Napoli (500 ricoveri). Gli Ospedali di I classe (300 ricoveri) erano situati a Napoli, Palermo, Capua, Nocera e Pescara. Gli ospedali di II classe (200 ricoveri) erano situati a Caserta, Gaeta, Nola e Messina. Gli ospedali di III classe (100 ricoveri) erano situati a Cava, Trapani e Siracusa. Gli \"ospedaletti\" (50 ricoveri) erano situati a Chieti, Ischia, Tremiti, Ponza e Milazzo.\nIl terzo organo del Ministero della Guerra era il \"Comando Generale delle Armi\", che comprendeva il Corpo dello Stato Maggiore dell'Esercito. Da questo organo dipendevano il servizio e i movimenti delle truppe. Lo Stato Maggiore dell'Esercito in tempo di pace si suddivideva in Comando Generale di Napoli (province al di qua del Faro) e Comando Generale di Palermo (province al di l\u00e0 del Faro). Il Comando Generale di Napoli si trovava spesso in contatto diretto con il sovrano, che scavalcava cos\u00ec le funzioni del Ministero della Guerra, il quale era cos\u00ec costretto a sancire gli ordini del re \"ex post\". Gli ordini del Comando Generale erano diramati ai Comandanti Militari delle varie province continentali e siciliane, i quali, a loro volta, li trasmettevano ai corpi di guarnigione attraverso i Comandi delle Piazze d'armi. Le Piazze d'armi (castelli o forti) erano suddivise in varie classi a seconda dell'importanza e delle infrastrutture installate.\nIl quarto organo del Ministero della Guerra si occupava dell'amministrazione della giustizia militare e prendeva il nome di \"Alta Corte Militare\". Essa era presieduta da un tenente generale e composta da 6 giudici ordinari e da 4 giudici straordinari. La sua funzione era quella di tribunale di revisione dei giudizi emessi dagli organi di giustizia periferici, ossia:\nUna parte dei Consigli di Guerra doveva essere di pari grado rispetto all'imputato, e l'altra superiore. Perci\u00f2 nei tribunali spesso soldati ed ufficiali sedevano nello stesso Consiglio.\nL'Alta Corte poteva quindi confermare o annullare i giudizi degli organi periferici sia per motivi di merito che di procedura. Nel caso di reati di particolare gravit\u00e0 per\u00f2 veniva nominato un Consiglio di Guerra subitaneo che aveva luogo nelle 24 ore seguenti all'evento del reato, per direttissima, ed il cui giudizio non era appellabile. Le pene per i reati militari erano: la morte, l'ergastolo, i lavori forzati, la reclusione, la degradazione ed infine punizioni corporali (passaggio del militare a passo lento in un corridoio di commilitoni dotati di bacchette, e trasferimento ai battaglioni di disciplina).\nCoscrizione e reclutamento.\nIl primo esempio di servizio di leva nel Regno di Napoli si fa risalire al 1563, quando il vicer\u00e9 spagnolo Peraf\u00e1n de Ribera istitu\u00ec una \"Milizia provinciale\" il cui compito era quello di fornire le truppe di complemento alle armate imperiali in caso di guerra. La consistenza della milizia provinciale vari\u00f2 nel tempo a seconda delle esigenze: nel primo periodo si richiesero 5 uomini ogni 100 \"fuochi\" (nuclei familiari), in modo da formare 74 compagnie di 300 uomini ciascuna. Alla fine del '600 il numero delle compagnie della Milizia era di 112, riunite in 9 \"sergenzie maggiori\". La Milizia provinciale fu temporaneamente soppressa dal vicer\u00e9 austriaco Virico Daun dal 1708 al 1711 e negli anni immediatamente successivi alla salita al trono di Carlo di Borbone (1734). Tuttavia il nuovo sovrano provvide a riattivare la Milizia nel 1743 con l'obiettivo di formare i 6 nuovi reggimenti di linea \"nazionali\", che in seguito si distinsero a Velletri.\nA partire dal 1782 la Milizia Reale (anche detta Real Battaglione) fu trasformata dal ministro Giovanni Acton in una riserva di mobilitazione per l'Esercito di 15.000 uomini, reclutati per sorteggio tra i contadini, i quali andavano a contrarre una ferma decennale con un semplice obbligo di istruzione domenicale (pi\u00f9 8 riviste ed un'adunata annuali). Questa riserva era suddivisa in 120 compagnie di 125 uomini ciascuna, distribuite fra i vari colonnellati del regno. La Milizia Reale cess\u00f2 le sue funzioni nel 1800, quando venne sostituita da una milizia volontaria basata sulle \"masse\" dell'esercito sanfedista.\nUn reale dispaccio del 5 agosto 1794 ordinava per la prima volta una leva di 16.000 reclute per l'Esercito, oltre ai riservisti della Milizia Reale, da scegliere fra i maschi di et\u00e0 compresa fra i 18 e i 45 anni, non ammogliati e di statura non inferiore a cinque piedi e due pollici (circa 165 cm), in ragione di 4 uomini su 1.000, volontariamente o per sorteggio (\"per via del bussolo da praticarsi in pubblico parlamento\").\nCon l'aggravarsi del quadro politico internazionale, in seguito al R. Editto del 24 luglio 1798, venne ufficialmente sancito nel reame borbonico il principio dell'obbligo generale e personale di difesa armata della patria, dichiarando soldati dalla nascita tutti gli individui. Gli uomini dai 17 ai 45 anni erano \"reputati per effettivi soldati ascritti ai diversi corpi\" e tenuti \"all'indispensabile dovere di presentarsi ai detti corpi per prestarvi il servizio militare\" in caso di mobilitazione generale. La mobilitazione del 1798 ampliava cos\u00ec la base del sorteggio, richiedendo 10 uomini ogni 1.000 persone (in modo da mobilitare in totale circa 40.000 reclute in tutto il regno). La chiamata alle armi riusc\u00ec in buona parte a raggiungere gli obiettivi numerici, nonostante alcuni disordini verificatisi nelle Calabrie ed in Terra di Lavoro, ma non si riusc\u00ec a dotare tutte le reclute di un adeguato addestramento ed equipaggiamento prima dell'occupazione francese.\nDopo la prima restaurazione, nel 1805, nel regno borbonico si decise di istituire nuovamente la leva per reclutare 30.000 uomini con un tasso legale del 7,5 per mille tra tutti i sudditi aventi un'et\u00e0 compresa tra i 20 e i 40 anni. In previsione di un nuovo scontro con la Francia napoleonica, ogni reggimento attinse dai depositi il numero di reclute necessario per completare nel pi\u00f9 breve tempo possibile gli organici di guerra.\nDurante il regno di Gioacchino Murat il numero dei coscritti fu notevolmente aumentato e nel 1810 fu eliminato ogni altro metodo di reclutamento usato in precedenza. Nel 1816, con la Restaurazione, la coscrizione obbligatoria fu nuovamente ridotta: si richiedevano 3 coscritti ogni 2.000 abitanti con un'et\u00e0 compresa tra i 21 e i 25 anni, la ferma durava 6 anni per la fanteria e 9 per i soldati dell'artiglieria e della cavalleria.\nIn seguito ai fatti del 1820 ed alla conseguente riorganizzazione del Real Esercito si rese necessario aumentare gradualmente l'incidenza della coscrizione obbligatoria: la legge del 28 febbraio 1823 stabil\u00ec che la leva riguardasse tutti i maschi idonei fra i 18 e i 25 anni, i quali, dopo un pubblico sorteggio effettuato dal Decurionato (consiglio comunale) di ogni Comune del Reame, ingaggiavano una ferma di 6 anni. Ogni Comune doveva fornire un determinato numero di coscritti in proporzione alla propria popolazione (una recluta ogni 1.000 abitanti). Il Decurionato di ogni Comune del Regno provvedeva a stilare la lista degli uomini tra i 18 e i 25 anni, lista che veniva affissa per 8 giorni alle porte del municipio (nella citt\u00e0 di Napoli questa operazione si effettuava per ogni quartiere). In questo arco di tempo coloro che erano stati segnati sulla lista avevano la possibilit\u00e0 di rettificare eventuali errori presenti. Allo scadere degli 8 giorni la responsabilit\u00e0 delle operazioni di coscrizione passava all'Intendente della Provincia, ed il Decurionato, con l'ausilio di uno o pi\u00f9 medici, doveva provvedere alla pubblica selezione dei coscritti sorteggiati tramite un bussolotto, rimpiazzando gli eventuali inidonei con altri coscritti idonei in base al numero di estrazione. I requisiti per essere ritenuti idonei erano un'altezza minima di circa 162\u00a0cm, il celibato ed il non avere mali o imperfezioni fisiche. Motivi di esclusione erano particolari condizioni familiari (figli unici o sostegni di famiglia), religiose o accademiche.\nComposto cos\u00ec il contingente di ogni comune, le reclute venivano dotate del denaro occorrente ad effettuare il viaggio per giungere ai rispettivi depositi, dove venivano controvisitate e assegnate ai vari corpi dell'Esercito in base alla loro statura ed ai loro mestieri (selezioni pi\u00f9 rigide avvenivano per i Corpi Facoltativi e la Gendarmeria). Chi lo avesse desiderato avrebbe potuto farsi sostituire a pagamento da un altro coscritto, tuttavia se il rimpiazzo non fosse giunto al deposito nel tempo previsto o se si fosse reso responsabile di reati o di diserzione nell'anno successivo alla sua entrata in servizio, il rimpiazzato sarebbe stato obbligato a ritornare sotto le armi.\nSalito al trono Ferdinando II, nel marzo 1834 si modific\u00f2 parzialmente l'ordinamento della coscrizione obbligatoria nel Reame. Venne cos\u00ec deciso che i corpi del Real Esercito si reclutassero mediante leva, arruolamento volontario o prolungamento della ferma, adottando un metodo molto simile a quello francese.\nLe nuove disposizioni in materia di leva obbligatoria ordinavano che ogni suddito di et\u00e0 compresa tra i 18 e i 25 anni fosse soggetto all'obbligo di servizio militare mediante estrazione a sorteggio (nei primi anni 1 prescelto ogni 1.000). Le operazioni della leva erano coordinate dai Consigli di Leva operanti in ogni provincia del regno, sotto la direzione dell'Intendente della Provincia. Le reclute selezionate dai Consigli venivano assegnate ai corpi dalla Commissione di Leva di Napoli in base a poche caratteristiche peculiari: i coscritti provenienti da zone montane venivano spesso inviati ai Battaglioni Cacciatori, i coscritti pi\u00f9 alti erano immatricolati nei Granatieri e nei Carabinieri e i pi\u00f9 abili nella lavorazione del legno e dei metalli nei Corpi Facoltativi.\nLa durata del servizio era di 10 anni, di cui 5 di servizio attivo \"sotto le bandiere\" e 5 di congedo nella riserva (richiamo in caso di mobilitazione). I coscritti destinati ad Artiglieria, Genio, Cavalleria e Gendarmeria invece svolgevano 8 anni di servizio attivo, senza assegnazione alla riserva.\nLa richiesta di coscritti era alquanto ridotta dato che nel Real Esercito era predominante la componente volontaria. Carlo Mezzacapo, nel suo studio del 1858, stimava che in tempo di pace il contingente di leva chiamato annualmente alle armi non fosse superiore a 12.000 unit\u00e0, su un gettito teorico di circa 25.000 coscritti abili al servizio nell'esercito. Il resto dei militari era quindi formato da volontari o rinnovi di ferma. Il servizio volontario era contratto per 8 anni, senza assegnazione successiva alla riserva. I volontari erano per gran parte figli di altri militari (tra cui molti \"figli di truppa\", arruolati a 16 anni) o piccoli borghesi attirati dalle prospettive di carriera.\nGli ufficiali della fanteria e della cavalleria erano generalmente reclutati direttamente tra i sottufficiali mediante esami di idoneit\u00e0. Circa un terzo degli ufficiali di fanteria e cavalleria proveniva invece dal Real Collegio Militare o dalla Guardia del Corpo. Gli ufficiali di Artiglieria e Genio invece provenivano quasi tutti dai corsi del Real Collegio Militare.\nIl sistema di reclutamento introdotto nel 1834 era molto simile al modello francese dell\"esercito di qualit\u00e0\", e tuttavia, bench\u00e9 fornisse un valido nucleo di professionisti, aveva una grande debolezza: l'insufficienza delle riserve in tempo di guerra. Per portare gli organici dal piede di pace a quello di guerra le autorit\u00e0 ricorrevano o al richiamo della riserva (cio\u00e8 delle ultime 5 classi di leva) o alla chiamata dell'intera classe di leva dell'anno. Tuttavia la grande incidenza di soldati professionisti finiva col penalizzare la formazione di adeguate riserve a cui ricorrere in caso di mobilitazione. Il gettito del contingente di riservisti richiamato in tempo di guerra era quindi poco consistente, costringendo i vertici militari a dover chiamare alle armi un'intera nuova classe di leva. Questo aveva come conseguenza un improvviso ingrossamento degli organici da parte di reclute inesperte, bisognose di un lungo addestramento (specie per le armi tecniche). Tra il 1848 ed il 1849 il governo decise di ampliare ulteriormente il gettito della leva obbligatoria. Negli anni cinquanta la consistenza dei reparti borbonici raggiunse cos\u00ec le 100.000 unit\u00e0, in quanto furono chiamati alle armi annualmente circa 30.000 coscritti in pi\u00f9 rispetto al passato. In questo modo si poteva pi\u00f9 facilmente completare gli organici in tempo di guerra, portando teoricamente l'esercito a pi\u00f9 di 120.000 uomini.\nCon le riforme avviate da Ferdinando II nel 1859 il servizio durava cinque anni, ai quali ne seguivano altri cinque nella riserva, tuttavia esisteva anche la possibilit\u00e0 di effettuare otto anni continuati, senza transitare nella suddetta riserva. I coscritti, il cui numero veniva stabilito anno per anno dallo stesso sovrano, venivano sorteggiati nei comuni del regno fra i giovani che avessero un'et\u00e0 compresa fra i 18 e i 25 anni, e poi inviati nel capoluogo della provincia di appartenenza per la visita di idoneit\u00e0 e successivamente inviati ai reparti per un addestramento di 6 mesi. Accanto alla leva esisteva anche la possibilit\u00e0 di prestare servizio volontario di 8 anni per i cittadini dello Stato, di 4 per gli stranieri.\nEsclusioni e dispense.\nErano esclusi dalla leva di terra i distretti marittimi e le isole, destinati a fornire il contingente per l'Armata di Mare e l'Artiglieria Litorale. Per antico privilegio i sudditi siciliani contribuivano in maniera molto limitata alla formazione dei contingenti di leva rispetto alle province continentali, e addirittura negli ultimi anni di vita del Reame i siciliani furono del tutto esentati dall'obbligo della coscrizione.\nErano esentati dal servizio di leva gli uomini pi\u00f9 bassi di 1,62\u00a0m, quelli aventi imperfezioni fisiche o particolari condizioni di famiglia, gli appartenenti a determinati ordini religiosi e gli studenti che frequentavano corsi di studio superiori.\nCome in Francia, era inoltre possibile per il coscritto farsi sostituire nell'obbligo di leva versando al tesoro 240 ducati ed indicando un \"surrogante\". Il surrogante doveva essere un militare in servizio da almeno 4 anni (7 per alcuni corpi) al quale venivano versati i 240 ducati pagati dal sostituito. Il surrogante perci\u00f2 si rendeva disponibile a prolungare la propria ferma per un periodo predeterminato di tempo.\nGradi e avanzamento.\nLe procedure di avanzamento di grado si fondavano principalmente su esami di idoneit\u00e0 periodici, ed in alcuni casi su criteri di anzianit\u00e0. L'esame di idoneit\u00e0 per avanzare di grado seguiva una procedura simile per quasi tutti i livelli gerarchici fino a quello di ufficiale: per esempio un soldato di truppa poteva accedere al grado di caporale tramite l'ammissione ad un esame indetto dal colonnello comandante del Reggimento. I candidati dovevano quindi consegnare la domanda ai comandi di Compagnia, che la corredavano delle loro osservazioni. Successivamente veniva pubblicata la lista degli ammessi agli esami (generalmente 3 candidati per ogni posto disponibile) e si nominava la commissione giudicatrice. L'esame quindi aveva luogo tramite prove scritte e tecnico-pratiche secondo un programma autorizzato dalla Direzione Generale. Il verbale delle prove d'esame, con osservazioni e punteggi, era quindi consegnato al colonnello comandante che rendeva noti i risultati pubblicando la graduatoria. Le promozioni avevano luogo tramite questa graduatoria. La stessa procedura era usata per le promozioni dal grado di caporale a quello di caporal foriere, secondo sergente e primo sergente. Per la promozione ad aiutante di campo (il grado maggiore per un sottufficiale) e per la promozione ad alfiere (il grado minore dell'ufficialit\u00e0) la commissione esaminatrice era ampliata con ufficiali superiori a cui spesso si univano dei generali.\nIl primo grado dell'ufficialit\u00e0 (alfiere) era reclutato per due terzi degli effettivi ricorrendo al metodo degli esami di idoneit\u00e0 tra gli aiutanti di campo dello stesso corpo, e per un terzo con provenienti dal Real Collegio Militare (Nunziatella) e dallo Squadrone delle Guardie del Corpo. In fanteria e cavalleria le promozioni dal grado di alfiere a quello di capitano (passando per i gradi di secondo tenente e primo tenente) avvenivano semplicemente per anzianit\u00e0, mentre nell'artiglieria e nel genio si ricorreva ad esami di idoneit\u00e0 effettuati ogni due anni. L'ultimo esame di idoneit\u00e0 era previsto per passare dal grado di capitano a quello di maggiore (il primo grado per gli ufficiali superiori), i successivi passaggi ai gradi di tenente colonnello e colonnello avvenivano per anzianit\u00e0. La promozione dei colonnelli ad ufficiali generali (brigadiere, poi maresciallo di campo e tenente generale) poteva avvenire per anzianit\u00e0, ma di fatto il re esercitava un potere di scelta sulle promozioni ad ufficiale generale.\nNel caso degli ufficiali il non riconoscimento dell'idoneit\u00e0 determinava di norma l'esclusione dal servizio attivo o il prepensionamento.\nIl criterio dell'anzianit\u00e0 aveva come vantaggio l'assenza di favoritismi, tuttavia uno svantaggio evidente era rappresentato dall'et\u00e0 media assai avanzata degli ufficiali superiori (soprattutto nello Stato Maggiore). Infatti coloro che si distinguevano per le doti militari generalmente non erano premiati con l'avanzamento di grado ma spesso solo con decorazioni e compensi economici, generando in molti casi dei risentimenti.\nIstituti d'istruzione militare.\nL'ordinamento delle scuole militari al servizio del Real Esercito comprendeva il Real Collegio Militare, la Scuola d'Applicazione d'Artiglieria e Genio, lo Squadrone delle Guardie del Corpo a Cavallo, il Battaglione degli Allievi Militari ed altri istituti e scuole minori.\nIl \"Real Collegio Militare\" (\"Nunziatella\") derivava dall'istituto fondato nel 1786 da Ferdinando IV. Da esso uscivano ufficiali destinati principalmente ad Artiglieria e Genio, o, in casi pi\u00f9 rari, a tutte le altre armi. Il Real Collegio nel corso degli anni infatti si era specializzato nella formazione di ufficiali per le armi tecniche, soprattutto in seguito alla riforma del 1816 che aveva ristrutturato la preesistente Scuola Militare Politecnica creata da Murat nel 1811. Sede tradizionale del Real Collegio era il Monastero dell'Annunziatella a Napoli, nel quartiere Pizzofalcone. Nel 1855 Ferdinando II lo trasfer\u00ec a Maddaloni, credendo cos\u00ec di isolare l'istituto dai fermenti politici della capitale, ma alla morte del sovrano nel 1859 il Real Collegio fece ritorno alla sua antica sede napoletana. Gli allievi, a cui si richiedeva l'appartenenza alla nobilt\u00e0 o la parentela con ufficiali superiori, erano ammessi all'et\u00e0 di 10-12 anni e dovevano corrispondere una retta di 180 ducati mensili (pi\u00f9 100 ducati il primo anno per il \"corredo\"). Generalmente il numero degli allievi corrispondeva a 170 effettivi, suddivisi in quattro compagnie inquadrate da ufficiali o da altri allievi pi\u00f9 anziani. L'ordine era garantito da sottufficiali dei Veterani. Sulla base dell'ordinamento del 1823 (conservato fino al 1861), i corsi erano organizzati su otto anni, al termine dei quali gli allievi sostenevano un esame di idoneit\u00e0. La documentazione giunta fino a noi testimonia l'elevata complessit\u00e0 e l'alto livello scientifico raggiunto specialmente dai corsi di Artiglieria (soprattutto grazie all'opera del capitano Nunzio Ferrante, che in quegli anni reggeva la cattedra di \"artiglieria teorica\").\nSulla base della valutazione ricevuta all'esame veniva quindi stilata una graduatoria: i primi classificati erano destinati ad Artiglieria e Genio secondo le esigenze di organico, gli altri erano inseriti nei reparti di Fanteria e Cavalleria. Coloro che non superavano l'esame invece potevano essere immatricolati nei corpi come sottufficiali o, in alternativa, direttamente congedati.\nSul finire del 1859 fu proposto al Consiglio di Istruzione la possibilit\u00e0 di adottare un nuovo regolamento, da applicare a partire dal 1861. Tuttavia, a causa del precipitare degli eventi, furono adottati solamente regolamenti d'urgenza, volti a inserire gli allievi nei reparti nel minor tempo possibile. In quest'ottica alcuni allievi parteciparono agli esperimenti sull'impiego di obici rigati attuato al Poligono di Bagnoli nel giugno 1860. Molti allievi vollero seguire le sorti del Real Esercito sino alla caduta del Regno, molti raggiunsero Gaeta e si batterono con valore durante l'assedio.\nIl 31 ottobre 1857, dopo vari progetti proposti dal generale Filagieri e dal brigadiere Scala (rispettivamente Direttore e Ispettore dei Corpi Facoltativi), fu istituita a Capua (nel padiglione di San Giovanni) la \"Scuola di Applicazione di Artiglieria e Genio\", destinata alla formazione complementare degli alfieri delle due armi provenienti dal Real Collegio Militare. La durata del corso applicativo era di un anno, alla fine del quale gli allievi sostenevano un esame di idoneit\u00e0 sulle materie trattate. I risultati degli esami erano quindi spediti alla Direzione dei Corpi Facoltativi. Era inoltre possibile ottenere il grado di primo tenente sostenendo un ulteriore esame sulla base di programmi stabiliti anno per anno dall'Ispettorato delle due armi. Oltre alla specializzazione d'arma gli allievi si esercitavano alla scuola di equitazione ed al comando delle batterie a cavallo.\nAltro istituto di formazione era rappresentato dallo \"Squadrone delle Guardie del Corpo a cavallo\" in quanto, oltre al \"Servizio delle Reali Persone\", il reparto si occupava anche dell'istruzione degli alfieri della Cavalleria o della Guardia Reale. L'accesso allo Squadrone era molto esclusivo, si richiedeva al candidato \"pruova di Nobilt\u00e0 generosa\" ed una cospicua rendita. Dopo 6 anni di servizio era possibile svolgere l'esame di idoneit\u00e0 al grado di alfiere (che si svolgeva ogni anno). L'origine dell'unit\u00e0 risaliva al Settecento, ma nel 1815 venne definitivamente riordinata nella forma esistita fino al 1861. Il comandante era un tenente generale prescelto per antica consuetudine tra i primogeniti di una delle famiglie nobili pi\u00f9 illustri del regno.\nFino al 1848 inoltre era esistita a Napoli una Scuola Militare per la formazione di sottufficiali dei diversi corpi. L'et\u00e0 di ammissione era la stessa del Real Collegio Militare, con 160 posti disponibili per figli di ufficiali o borghesi. Previo concorso, i migliori allievi potevano passare al Real Collegio, gli altri al termine dei corsi erano invece nominati caporali o sergenti. Tuttavia, a seguito degli avvenimenti del 1848, la Scuola Militare venne sciolta. Le sue funzioni vennero assegnate ad un nuovo istituto: il \"Battaglione degli Allievi Militari\". A differenza del precedente istituto, gli allievi del Battaglione potevano iscriversi tra gli 8 e i 12 anni in un numero che poteva arrivare fino a 150 effettivi. Gli allievi, divisi in cinque classi, seguivano corsi di letteratura, matematica ed esercizi militari, sostenendo alla fine di ogni anno un esame per il passaggio alla classe superiore. L'uscita dal Battaglione avveniva tra i 17 e i 18 anni, a seguito di esame di idoneit\u00e0, sulla base del quale avveniva l'assegnazione ai vari corpi. Gli allievi del Battaglione Militare non uscivano che semplici soldati dai corsi, la promozione avveniva solo dopo aver dimostrato le proprie capacit\u00e0 pratiche e teoriche nel corpo a cui nel frattempo erano stati assegnati.\nAltri istituti di formazione del Real Esercito erano la \"Scuola di Equitazione\", fondata nel 1844, che formava gli ufficiali e i sottufficiali istruttori dei reparti montati. Con analoghi compiti di formazione operavano le numerose \"Scuole di Tiro\" e \"Scuole di Ginnastica\", oltre che le 4 \"Scuole di Scherma\" istituite a partire dal 1848 in Napoli, Capua e Caserta.\nIn tutti i reggimenti o battaglioni isolati operavano inoltre \"Scuole Reggimentali\", che provvedevano alla formazione culturale e tecnica della truppa. Negli \"Alberghi dei Poveri\" di Napoli ed Aversa inoltre venivano impartiti corsi di istruzione premilitare a giovani indigenti (nonch\u00e9 un avviamento professionale consistente nell'insegnamento di elementi di musica, falegnameria, lavorazione di metalli, pellami, tessuti, ecc.), che ne consentivano il successivo reclutamento da parte dell'esercito.\nOrganici.\nLa base dell'organizzazione e degli ordinamenti del Real Esercito era rappresentata dal Real Decreto n. 1.566 del 21 giugno 1833, che stabiliva il numero e la composizione dei corpi. Dal 1824 i corpi di truppa erano suddivisi in \"truppe attive\" (Guardia Reale, Fanteria, Cavalleria, Artiglieria, Genio, Guardie del Corpo e Gendarmeria) e \"truppe sedentarie\" (di guarnigione nelle Piazze: Veterani e Invalidi).\nNegli anni successivi al 1833 furono apportate alcune modifiche agli organici ed aggiunti nuovi corpi: nel 1840 fu creato il 13\u00ba Reggimento di Fanteria di linea, e nell'agosto del 1859 il 14\u00ba ed il 15\u00ba. Nel 1859 furono creati inoltre il 14\u00ba, 15\u00ba e 16\u00ba Battaglione Cacciatori. Nel 1856 fu istituito il Battaglione Tiragliatori della Guardia Reale. Nel 1848 fu creato il Reggimento Cacciatori a Cavallo (con funzioni di cavalleria leggera) e temporaneamente disciolto il corpo della Gendarmeria (corpo che, oltre a svolgere i compiti militari coordinati dal Ministero della Guerra, si occupava anche dell'ordine pubblico sotto la direzione del Ministero dell'Interno), sostituito con due reggimenti di Carabinieri, uno a Piedi e l'altro a Cavallo (1850). La 1\u00aa compagnia scelta del Reggimento Carabinieri a Piedi aveva inoltre la funzione di \"Guide\" dello Stato Maggiore.\nCome si \u00e8 detto, in seguito agli avvenimenti del 1848, l'organico dell'esercito fu gradualmente incrementato fino a raggiungere un livello di effettivi intermedio tra quello \"di pace\" e quello \"di guerra\". Secondo l'ordinamento del 1856 infatti, in caso di guerra, l'esercito avrebbe potuto mobilitare ben 60.000 uomini in pi\u00f9 rispetto all'organico di pace, ed in particolare avrebbe potuto mobilizzare 48.000 fanti, 6.600 cavalieri, 4.400 artiglieri e 1.000 genieri da aggiungere ai circa 70.000 effettivi del Real Esercito in tempo di pace.\nNel 1860 la Fanteria poteva contare su 15 reggimenti di Fanteria di Linea organizzati in sette brigate, 16 battaglioni di Cacciatori e 4 reggimenti della Guardia Reale (2 reggimenti di Granatieri, 1 di Cacciatori, 1 di Fanteria di Marina \"Real Marina\" ed in pi\u00f9 il Battaglione Tiragliatori). Un tipico reggimento di fanteria era composto da 2 battaglioni (3 in tempo di guerra) di 6 compagnie ciascuno (7 in tempo di guerra), per un totale di 2.170 uomini (3.279 in tempo di guerra). Un battaglione era formato da 1 compagnia Granatieri, 1 compagnia Cacciatori e 4 compagnie Fucilieri (pi\u00f9 1 compagnia deposito in tempo di guerra). Una compagnia era formata da 164 uomini, nell'ordine:\nAl vertice del reggimento c'era uno Stato Maggiore di 10 uomini (13 in tempo di guerra) composto da:\nEra presente inoltre uno Stato Minore di 28 uomini (32 in tempo di guerra) formato da:\nLa forza della Cavalleria corrispondeva a 9 reggimenti (1 di Carabinieri a Cavallo, 3 di Dragoni, 2 di Lancieri, 2 di Ussari della Guardia reale ed 1 di Cacciatori a Cavallo). L'organico di un reggimento di cavalleria corrispondeva a 4 squadroni (pi\u00f9 1 squadrone deposito in tempo di guerra) formati da 153 uomini e 139 cavalli ciascuno (rispettivamente 191 e 167 in tempo di guerra). Lo Stato Maggiore e lo Stato Minore erano dotati, oltre ai soliti ruoli della fanteria, anche di sellai, maniscalchi, veterinari e cavallerizzi per un totale di 28 uomini e 40 cavalli.\nL'arma d'Artiglieria era coordinata da uno Stato Maggiore formato da 17 colonnelli e tenenti colonnelli, 73 contabili e 115 guardie di batteria. Essa era costituita da 2 reggimenti (\"Re\" e \"Regina\"), 15 Batterie a Cavallo (di cui una Batteria Estera montata), 1 Battaglione di Artefici ed 1 Battaglione del Treno. Un reggimento d'Artiglieria poteva fare affidamento su 2.240 artiglieri (3.202 in tempo di guerra) ed era costruito su 4 brigate, a loro volta suddivise in otto compagnie d'artiglieria da campo (di cui 3 montate, anche dette \"batterie\", e 5 a piedi, di cui 2 da montagna. In seguito anche le batterie a piedi furono montate), 8 compagnie d'artiglieria da piazza e 2 compagnie di veterani ciascuna. Una compagnia a piedi e da piazza contava 119 artiglieri, una batteria montata contava 178 artiglieri e 108 cavalli (rispettivamente 274 e 276 in tempo di guerra). Lo Stato Maggiore e lo Stato Minore di un reggimento facevano affidamento su 44 uomini e 34 cavalli.\nIl Battaglione Artefici era costituito da uno Stato Maggiore e Minore di 11 uomini e da 6 compagnie di armieri, artefici, pontonieri, operai meccanici ed artificieri per 1.157 soldati.\nL'arma del Genio era coordinata da uno Stato Maggiore di 111 ufficiali e guardie dotati di 28 cavalli. Essa era suddivisa in battaglioni minatori-zappatori e pionieri, inoltre poteva fare affidamento sui servizi dell'Officio Topografico. I battaglioni minatori-zappatori avevano uno Stato Maggiore e Minore di 12 uomini e 7 compagnie di 122 uomini ciascuna (154 in tempo di guerra). I battaglioni pionieri erano dotati di 8 compagnie. L'Officio Topografico era suddiviso in quattro sezioni (I Biblioteca, II Tipografia, III Topografia di Palermo e IV Geodesia e topografia sul terreno), ogni sezione era affidata ad ufficiali del genio e a professori di geodesia, astronomia, astronomi, ingegneri, disegnatori, litografi, incisori e tipografi, per un totale di 69 uomini ciascuna.\nReparti Svizzeri ed Esteri.\nIl Real Esercito disponeva di reparti esteri fin dalla sua origine, in particolare albanesi e svizzeri (oltre ai reparti valloni ed irlandesi, giunti al seguito di Carlo di Borbone). Nel 1737 venne costituito un reggimento albanese, denominato \"Macedonia\", grazie all'intercessione del primate epirota residente a Napoli, che reclutava i suoi connazionali in concorrenza con i reggimenti veneziani oltremarini a Corf\u00f9 ed in Epiro. Successivamente si cerc\u00f2 di estendere il reclutamento anche alle comunit\u00e0 albanesi autoctone dell'Italia meridionale, tuttavia alla fine del '700 il Reggimento \"Albania\" era diventato un vero e proprio reggimento straniero in cui confluivano soldati delle pi\u00f9 disparate nazionalit\u00e0. Caratteristica dell'equipaggiamento dei reparti albanesi era il \"cangiarro\", una corta sciabola di derivazione ottomana (kandjar).\nReggimenti svizzeri erano invece presenti gi\u00e0 nel 1734 alla conquista borbonica del reame tra le truppe di re Carlo, ceduti dalla Spagna al giovane sovrano. I corpi svizzeri napoletani furono temporaneamente sciolti nel 1790, ma gi\u00e0 nel 1799 si provvide a creare un nuovo reggimento estero denominato \"Alemagna\", destinato ad inquadrare i militari svizzeri oriundi e quelli appena giunti da oltralpe (oltre che tedeschi, italiani ed altri stranieri). Questi due reggimenti esteri furono sciolti in seguito alla conquista napoleonica del reame.\nIl Real Esercito reclut\u00f2 quattro nuovi reggimenti svizzeri tra il 1825 ed il 1830, in seguito alla ricostituzione di un esercito nazionale ed alle capitolazioni contratte tra il governo borbonico, rappresentato dal principe Paolo Ruffo di Castelcicala, e i cantoni della Confederazione Elvetica. In particolare il 1\u00ba Reggimento era reclutato nei Cantoni Lucerna, Nidvaldo, Obvaldo, Uri, Appenzello Interno ed Appenzello Esterno; il 2\u00ba Reggimento era dei Cantoni Friburgo e Soletta; il 3\u00ba Reggimento era dei Cantoni Vallese, Svitto e Grigioni ed il 4\u00ba Reggimento del Canton Berna. Era presente anche una batteria d'artiglieria svizzera.\nFino al 1849 il reclutamento veniva svolto dalle autorit\u00e0 cantonali della Confederazione, tuttavia, in seguito al conflitto diplomatico venutosi a creare in quegli anni, il reclutamento nei Reggimenti Svizzeri venne delegato ad agenti privati nominati dai colonnelli elvetici in servizio nelle Due Sicilie. Gli ufficiali venivano prescelti tra gli elementi della borghesia dei Cantoni su proposta dei capitani delle Compagnie.\nCiascun reggimento in conformit\u00e0 con i regolamenti borbonici si componeva di uno Stato maggiore di 20 ufficiali, uno Stato minore di 17 soldati e di due battaglioni, ognuno composto da 24 ufficiali e 684 soldati suddivisi in quattro compagnie fucilieri e 2 compagnie scelte, una di Granatieri e l'altra di Cacciatori. Le reclute svizzere accettavano l'ingaggio nell'Esercito delle Due Sicilie volontariamente per una ferma di quattro anni, alla fine dei quali potevano rinnovare per altri 2 o 4 anni di ferma, oppure congedarsi definitivamente. I soldati che avevano raggiunto i limiti di et\u00e0, ma ancora abili al servizio militare e intenzionati a proseguire nella loro professione, potevano entrare a far parte di speciali compagnie dette dei \"Veterani Svizzeri\".\nIl compenso degli svizzeri era stabilito dalle capitolazioni col governo elvetico e generalmente era superiore a quello dei militari nazionali del Real Esercito. L'armamento, il munizionamento e l'addestramento invece erano uguali a quelli degli altri Reggimenti di Linea nazionali. La lingua ufficiale dei reggimenti svizzeri era il tedesco, e la giustizia era esercitata autonomamente da ogni Reggimento secondo i codici elvetici. I Reggimenti inoltre erano dotati sia di cappellani protestanti che cattolici.\nI reggimenti svizzeri si distinguevano tra 1\u00ba, 2\u00ba, 3\u00ba e 4\u00ba in base ai numeri sui bottoni delle uniformi e al colore delle mostrine che erano celesti per il 1\u00ba Reggimento, verdi per il 2\u00ba, blu per il 3\u00ba e nere per il 4\u00ba. Le grandi uniformi dei Reggimenti Svizzeri erano rosse. I musicanti di ogni reggimento al contrario portavano l'uniforme dello stesso colore della mostrina del reggimento e le mostrine del colore del corpo di appartenenza.\nLe bandiere dei reggimenti svizzeri erano contraddistinte dall'avere su un verso lo stemma del Regno delle Due Sicilie, e al rovescio la croce bianca in campo rosso, simbolo della Confederazione Elvetica, con le armi dei cantoni dai quali il Reggimento aveva origine.\nNel 1850 Ferdinando II ordin\u00f2 anche la costituzione di un battaglione di cacciatori svizzero, il 13\u00ba, i cui individui avevano le stesse prerogative degli altri soldati svizzeri. L'uniforme per questo battaglione era la stessa degli altri battaglioni Cacciatori nazionali, verde scuro, e la sua funzione era, come quella degli altri battaglioni cacciatori, la guerra minuta in ambienti ostili.\nNel 1859 scoppi\u00f2 a Napoli una rivolta tra gli svizzeri, probabilmente fomentata da agenti provocatori esterni. L'ammutinamento, originatosi nel 3\u00ba Reggimento Svizzero, fu ufficialmente causato dal provvedimento del governo elvetico, guidato in quel periodo dai radicali in seguito alle vicende del \"Sonderbund\", volto a vietare le capitolazioni militari con le potenze straniere. Questa legge in particolare condannava gli svizzeri che avessero continuato a prestare servizio militare all'estero alla perdita della cittadinanza elvetica. Il clima era particolarmente teso tra le reclute giunte da poco dalla Svizzera, e si raggiunse l'esasperazione quando si diffuse la notizia che si sarebbero dovute cancellare le insegne dei cantoni di origine dalle bandiere dei reggimenti, in quanto il reclutamento non poteva pi\u00f9 essere garantito dalle rispettive autorit\u00e0 cantonali. A quel punto buona parte del 3\u00ba Reggimento si diresse verso Capodimonte per chiedere spiegazioni al re Francesco II, ma, temendo una sommossa, il generale Nunziante comand\u00f2 al 13\u00ba Battaglione Cacciatori di aprire il fuoco contro gli insorti, disperdendoli. Dopo questo controverso avvenimento, il governo napoletano decise di sciogliere i Reggimenti Svizzeri e di aggirare il problema delle capitolazioni con la Svizzera creando dei \"Battaglioni Esteri\" aperti al reclutamento straniero. Nelle file di questi nuovi 4 Battaglioni Esteri confluirono i militari svizzeri rimanenti e anche molti volontari stranieri provenienti in particolare dal Regno di Baviera.\nOrdine di Battaglia (1859).\n\"CORPO DELLO STATO MAGGIORE\"\n\"FANTERIA DI LINEA\"\n16 Battaglioni di Cacciatori (fanteria leggera, ogni Battaglione era composto da 8 Compagnie)\n\"CORPI SVIZZERI\" (fino al 1859)\n\"CORPI ESTERI\" (dal 1859)\n\"CORPO REALE DI ARTIGLIERIA\"\n\"CORPO REALE DEL GENIO\"\nVita militare.\nL'\"Ordinanza per lo governo, pel servizio e per la disciplina delle Reali Truppe nelle Piazze\" del gennaio 1831 scandiva nei minimi dettagli la vita quotidiana delle guarnigioni.\nLa sveglia, segnalata da tamburi e cornette, avveniva mezz'ora prima dell'alba in inverno ed all'alba in estate. Spettava ai secondi sergenti ed ai caporali delle compagnie controllare che le operazioni della sveglia fossero rispettate, ossia che la truppa si alzasse per lavarsi, vestirsi e ricomporre i posti letto. Se qualcuno si mostrava renitente a svegliarsi anche dopo pi\u00f9 solleciti, era consuetudine che i compagni di camerata gettassero secchiate d'acqua sul malcapitato. Coloro che invece si erano svegliati per tempo avevano pochi minuti per recarsi dal barbiere o per bere qualcosa di \"forte\" (soprattutto il \"caff\u00e8 alla ussara\" e lo \"scassapetto\") in attesa del rancio. Tende e vetri della camerata restavano chiusi fino a quando tutti i militari non si fossero vestiti. Ogni soldato in genere dormiva su un saccone ripieno di paglia (o di foglie di granturco), il cui \"ripieno\" veniva cambiato ogni 3 mesi, adagiato su un letto formato da due scanni di ferro e da tre tavole di legno. Inoltre il soldato riceveva delle lenzuola e, in inverno, una coperta di lana grezza che dopo la sveglia dovevano essere accuratamente ripiegate. Il posto letto era infine completato da un \"cappellinaio\", ovvero una mensola in legno su cui il soldato disponeva i differenti effetti dell'equipaggiamento, sulla base di ben precise istruzioni. La targhetta riportante nome e numero di matricola del soldato doveva sempre essere localizzata in maniera ben visibile.\nGeneralmente i soldati erano alloggiati in buone e numerose caserme, di costruzione perlopi\u00f9 recente. Le truppe stanziate nei villaggi e nelle citt\u00e0 invece dovevano essere acquartierate in edifici del demanio militare o, in caso di necessit\u00e0, in alloggi privati requisiti.\nLe camerate, illuminate e riscaldate, venivano pulite ed ispezionate periodicamente, e due volte all'anno venivano imbiancate a calce viva. La sorveglianza delle camerate era affidata a due piantoni per ogni compagnia (detti \"quartiglieri\"), agli ordini di un caporale di quartiere designato giornalmente.\nLe adunate avevano luogo tutti i giorni alla presenza dell'ufficiale di settimana, del sergente maggiore, del sergente e del caporale di settimana. Si procedeva per prima cosa all'appello della guardia montante, che veniva ispezionata dal sergente di settimana, il quale ne assumeva il comando sulla base di un calendario di turni. Successivamente si procedeva all'appello della truppa libera da servizi ed all'ispezione dei materiali. L'ispezione dei materiali avveniva su cicli bisettimanali sulla base di un ben preciso calendario suddiviso in \"riviste giornaliere, settimanali o di dettaglio\". La truppa libera dai servizi armati o disarmati aveva libera uscita, che generalmente veniva trascorsa mangiando o bevendo vino nelle trattorie del luogo. Rientrati negli accantonamenti i militari erano sottoposti all'ispezione dell'ufficiale di settimana che, oltre ad accertarsi delle presenze, si accertava anche delle condizioni in cui i soldati erano rientrati nei quartieri, punendo eventuali infrazioni.\nL'\"assemblea\" si teneva d'inverno alle 10:00 del mattino e d'estate alle 6:30. In quest'occasione venivano comunicati l'ordine del giorno ed il \"santo\", cio\u00e8 la parola d'ordine (costituita dal nome di un santo e da quello di una citt\u00e0 come \"contrassegno\"). Infatti la sentinella non doveva permettere a nessuno di avvicinarsi senza riconoscimento, le persone eventualmente fermate venivano portate al posto di guardia. Le guardie duravano 24 ore consecutive, cui seguivano 24 ore di riposo. I turni di guardia erano generalmente di quattro giorni, in cui ogni soldato era tenuto a prestare 8 ore di sentinella.\nI vari servizi a cui le truppe potevano essere addette erano suddivisi in \"servizi armati\" (in tempo di guerra o di assedio, scorte, guardie, ronde, pattuglie, ecc.) e \"servizi disarmati\" (lavori di caserma).\nOgni compagnia di fanteria veniva suddivisa per il servizio interno in due plotoni, 4 sezioni ed 8 squadre: i plotoni erano affidati agli ufficiali subalterni, le squadre ai sergenti e le sezioni ai caporali. In cavalleria ogni squadrone era ripartito in quattro plotoni, comandati da un ufficiale coadiuvato da un sergente, ed in otto squadre al comando di un caporale.\nI reparti dovevano esercitarsi ogni giorno tranne il sabato, nei giorni festivi ed in quelli con condizioni climatiche proibitive. In estate i soldati venivano istruiti anche nel nuoto. Le reclute, contraddistinte da una \"R\" di panno del colore delle mostre del reggimento cucita sul braccio destro, seguivano un ciclo di esercizi di 5 ore giornaliere per essere poi riunite in un battaglione destinato all'addestramento \"ordinario\". Le esercitazioni per gli altri soldati invece avevano luogo di mattina dopo l'adunata, nei cortili delle caserme, per due ore giornaliere. Alle ore 9:30 era consegnato il rancio.\nDue volte alla settimana avevano luogo dei \"campi di brigata\", con affardellamento completo. Per le truppe della capitale inoltre ogni venerd\u00ec era previsto un \"campo reale\": le truppe dovevano recarsi al Campo di Marte (l'attuale Capodichino) prima delle ore 13:00, quindi inquadrarsi ed attendere l'arrivo del re. Una volta passate in rassegna le truppe con lo Stato Maggiore, il sovrano assumeva la direzione delle esercitazioni. Tali occasioni attiravano un numeroso pubblico a cui Ferdinando II giocava spesso degli scherzi, consistenti il pi\u00f9 delle volte in finte cariche alla baionetta da parte delle compagnie in evoluzione, le quali si arrestavano prontamente solo a pochi centimetri dagli astanti, provocando in genere una grande impressione. Il re quindi ricompensava le truppe che avevano partecipato alle manovre con una paga giornaliera raddoppiata, seguiva poi un intervallo musicale offerto delle varie bande reggimentali ed infine, al tramonto, la preghiera serale.\nLe varie \"corvees\" erano coordinate dal caporale di settimana e scrupolosamente assegnate sulla base di un calendario pubblicato nei locali della compagnia. Esse consistevano nel trasporto del rancio e dell'acqua per le cucine e i corpi di guardia, nel trasporto della legna per il riscaldamento, nel trasporto del pane, nel cambio della biancheria e dei posti letto e nell'acquisto di viveri per il rancio. Quest'ultima corvee era quella pi\u00f9 contesa e che riceveva i maggiori favori da parte della truppa: il drappello di spesa, al comando di un caporale di mensa, usciva ogni giorno dai quartieri per fare acquisti. Il conto della spesa veniva saldato in contanti dal caporale di mensa, quindi i rifornimenti acquistati erano in seguito pesati e controllati dall'ufficiale responsabile e dai cucinieri per essere poi portati nelle cucine.\nIl rancio dei soldati, che le testimonianze del tempo ci dicono di ottima qualit\u00e0, veniva somministrato una volta al giorno (il pasto serale era a pagamento). Esso consisteva in maccheroni, minestre con generose razioni di carne o, nei giorni di magro, in baccal\u00e0. I soldati erano inoltre dotati giornalmente di 24 \"once\" di pane integrale (0,653\u00a0kg).\nI pasti erano consumati nelle gavette individuali, che restavano presso le cucine incastellate l'una sull'altra. Il soldato era ovviamente fornito anche di una gavetta da zaino per le razioni da consumare in campagna, molto simile alle gavette tuttora usate dall'Esercito Italiano.\nIl rancio non poteva essere distribuito se non dopo l'assaggio da parte del maggiore di settimana o del capitano di picchetto, seguito dal segnale di tromba o tamburo che autorizzava i soldati ad entrare nelle cucine sotto la vigilanza di un piantone di mensa armato. Nelle cucine venivano ritirate le gavette piene, che per\u00f2 venivano consumate nei corridoi della camerate su appositi tavoli a 4 posti. Dopo circa 30 minuti i cucinieri salivano nelle camerate per ritirare le stoviglie.\nI sottufficiali e gli ufficiali invece consumavano i loro pasti in apposite \"sale mensa\". Il loro pasto generalmente consisteva in un piatto di minestra, due piatti di verdura, due di carne, dessert, pane, formaggio, frutta fresca, frutta secca e vino. La sera potevano essere richiesti piatti di carne fredda, formaggio, salumi e vino. Particolarmente curato era anche l'apparato da tavola delle mense, con varie suppellettili, biancheria da tavola e pentole di rame lucido.\nPer quanto riguarda l'igiene collettiva ed individuale erano previsti controlli ed ispezioni continue per accertare il rispetto delle norme basilari d'igiene necessarie in una collettivit\u00e0. Nei mesi caldi i soldati erano obbligati a fare dei bagni, prestando comunque attenzione a particolari ritrosie o pudicizie. Ogni gioved\u00ec, e durante le marce anche pi\u00f9 volte al giorno, venivano controllati con scrupolosit\u00e0 taglio dei capelli e pulizia personale (collo, orecchie e piedi in particolare): durante le marce per questo compito venivano approntate opportune lavande di acqua ed aceto.\nLa biancheria personale era cambiata ogni settimana e ritirata dal caporale di servizio, essa era consegnata a lavandaie che la restituivano il sabato successivo. Molti soldati, pi\u00f9 esigenti, per\u00f2 curavano la pulizia della biancheria per proprio conto.\nOgni giorno, dopo la sveglia, il caporale di settimana al grido di \"chi \u00e8 malato?\" prendeva i nominativi di quanti intendessero \"marcare visita\" presso l'infermeria reggimentale o l'ospedale.\nVisite sanitarie generali erano previste ogni anno da parte del Primo Chirurgo del Reggimento, che ordinava poi gli eventuali ricoveri.\nUn quarto d'ora dopo il silenzio, suonato con tamburi e cornette, i sottufficiali procedevano al contrappello nei posti letto. I ritardatari erano annotati e non potevano pi\u00f9 rientrare in caserma, dato che le porte dei quartieri venivano chiuse al segnale del silenzio.\nTrattamento economico.\nLo stipendio degli ufficiali era costituito da un \"soldo\" mensile in cui era compreso \"alloggio e mobilio\", e da un \"soprassoldo\" variabile in base all'arma o corpo di appartenenza. Sul \"soldo\" gravava una ritenuta del 2% che concorreva a formare il fondo pensione. Dopo 40 anni di servizio, o al compimento del 60\u00ba anno d'et\u00e0, era possibile ottenere quindi il ritiro, con una pensione pari all'intero \"soldo\" semplice. Naturalmente l'ufficiale poteva ritirarsi anche anticipatamente per motivi di salute: in questo caso la pensione per\u00f2 era erogata in forma ridotta, a seconda dell'anzianit\u00e0 di servizio. Lo stipendio minimo per un ufficiale corrispondeva a 23 ducati mensili (alfiere della fanteria di linea), lo stipendio massimo invece corrispondeva a 290 ducati mensili (tenente generale).\nFacendo le dovute proporzioni, gli ufficiali del Real Esercito generalmente avevano un trattamento economico leggermente migliore, sotto ogni punto di vista, rispetto ai parigrado dell'Armata Sarda.\nIl trattamento economico della truppa invece si basava soprattutto su un \"prest\" giornaliero, variabile a seconda dei corpi, e su \"assegni mensili\" per \"vestiario\" e \"mantenimento\": questi assegni per\u00f2 non erano versati direttamente ai militari, ma solo ai Consigli di Amministrazione dei Reggimenti di appartenenza, i quali gestivano il vestiario ed il mantenimento per conto di ogni militare. I soldati impiegati in servizi armati ricevevano una \"diaria di colonna mobile\", variabile in funzione del grado e dell'impiego del reparto di appartenenza. I militari con almeno 10 anni di servizio inoltre avevano diritto ad un assegno di anzianit\u00e0, che consisteva in un aumento graduale del \"prest giornaliero\" direttamente proporzionale al periodo trascorso sotto le armi.\nIl \"prest giornaliero\" della truppa andava dai 10 grana del soldato semplice di fanteria di linea ai 54 grana dell'aiutante di battaglione. L'assegno mensile per il vestiario corrispondeva ad 80 grana, quello per il mantenimento a 40 grana. L'assegno di anzianit\u00e0 consisteva in un aumento del \"prest giornaliero\" di 1 grana per i militari con almeno 10 anni di servizio e di tre grana per quelli con pi\u00f9 25 anni (medaglia di veteranza).\nSulla base della conversione da ducati borbonici in lire italiane del 1862 (1 ducato = 4,25 lire) si ricava che il \"prest\" dei soldati borbonici era in linea con quello dei soldati sabaudi, ma gi\u00e0 i sottufficiali del Real Esercito percepivano una paga decisamente migliore rispetto ai sottufficiali sardi (circa il 20% in pi\u00f9). Da notare inoltre che il costo della vita nelle Due Sicilie era alquanto contenuto e che il valore della moneta napoletana era pi\u00f9 elevato della moneta piemontese.\nPer avere un'idea dell'entit\u00e0 degli stipendi dei soldati napoletani \u00e8 possibile paragonare la loro paga giornaliera a quella degli operai dell'epoca: gli operai campani ricevevano in media una paga giornaliera di circa 40/50 grana (quelli delle province pi\u00f9 povere circa la met\u00e0), gli operai metalmeccanici 75 grana al giorno e i capi-operaio circa 85 grana al giorno. I prezzi inoltre erano alquanto stabili e bassi: una pizza costava mediamente 2 grana, 0,75 L di vino 2 grana, 1\u00a0kg di pane 6 grana, 1\u00a0kg di pasta 8 grana, 1\u00a0kg di carne bovina 16 grana ed 1\u00a0kg di formaggio 32 grana. L'affitto medio per un'abitazione operaia corrispondeva a circa 12 ducati annui.\nEquipaggiamento e armamento.\nLe bandiere.\nLe bandiere delle unit\u00e0 militari del Real Esercito erano caratterizzate in linea di massima dal colore di fondo bianco, su cui campeggiavano le grandi armi araldiche del Regno delle Due Sicilie, e, al verso, le insegne dell'Ordine Costantiniano, appannaggio borbonico per eredit\u00e0 farnesiana (la famiglia Borbone di Napoli ne aveva ereditato il Gran Magistero con Carlo, figlio di Elisabetta Farnese). Eccezioni a questa regola erano rappresentate dalle bandiere della Guardia Reale (con fondo rosso scuro, colore dinastico) e da quelle dei Reggimenti Svizzeri, che al verso portavano la croce bianca elvetica in campo rosso con i relativi stemmi dei Cantoni di reclutamento della truppa.\nIl tricolore italiano era apparso per la prima volta sulle bandiere del Real Esercito durante la parentesi costituzionale del 1848 (a cornici concentriche attorno al consueto campo bianco). Alla fine del 1859 tuttavia Francesco II decise di riadottare il tricolore, questa volta nelle tradizionali bande verticali, nell'estremo tentativo di far risaltare la natura \"italiana\" delle truppe dinastiche, volto ad inaugurare simbolicamente un nuovo percorso politico di riforme. Anche queste insegne, come quelle bianche precedenti, recavano sul bordo inferiore le denominazioni reggimentali, e, nel settore bianco, gli emblemi tradizionali.\nOgni reggimento di fanteria riceveva in dotazione due \"bandiere reali\" e due \"banderuole di manovra\".\nLe \"bandiere reali\" fino alla fine del Settecento erano costituite dai tradizionali bastoni di Borgogna rossi incrociati, di eredit\u00e0 spagnola. Successivamente fu adottata la simbologia precedentemente descritta, con le insegne dell'Ordine Costantiniano e le armi del Regno delle Due Sicilie in campo bianco. Alcuni corpi portavano agli angoli del drappo i distintivi della specialit\u00e0 o i gigli con serti di alloro. Le aste delle bandiere erano in legno dipinto a fasce spirali rosso/bianche, come pure rosse e bianche erano le cravatte (colori dinastici).\nOgni Battaglione era dotato di una \"banderuola di manovra\", il cui colore mutava a seconda del reparto. Ogni compagnia era inoltre dotata di caratteristiche \"guide generali segnafile\", che i sottufficiali di compagnia inastavano sulle canne dei propri fucili. Queste \"guide generali segnafile\" erano un elemento tradizionale delle truppe borboniche: venivano usate per indicare gli allineamenti sul campo, posizionando un caporale di compagnia a sinistra ed uno a destra della colonna, i quali erano dotati di guide di colore diverso (generalmente rosso e bianco). Ogni guidone recava agli angoli l'emblema della specialit\u00e0 e, al recto, la dicitura \"Guide Generali\" con la denominazione dell'unit\u00e0. L'uso di questi guidoni si dimostr\u00f2 particolarmente efficace nelle operazioni anfibie per la riconquista della Sicilia nel 1849: alcuni esploratori del Reggimento \"Real Marina\" scesero a terra per innalzare i guidoni, in modo da consentire un pi\u00f9 rapido ammasso dei soldati successivamente sbarcati.\nLe uniformi e l'equipaggiamento.\nLe prime uniformi del Real Esercito furono di tipo spagnolo, conformi all'Ordinanza del 1728. La pi\u00f9 antica fonte in grado di darci un'idea delle prime uniformi napoletane \u00e8 l'Ordinanza del 1744 sulla costituzione dei 12 reggimenti provinciali: i soldati di questi reggimenti dovevano essere dotati di una \"giamberga\" (giacca) lunga fino al ginocchio, un \"giamberghino\" (panciotto con maniche) lungo poco meno della giamberga, calzoni lunghi fino al ginocchio, ghette che superassero l'altezza del ginocchio (la cavalleria era dotata di stivaloni con speroni), una camicia bianca ed un cravattino nero. L'abbigliamento era completato da un tricorno di feltro nero dotato di una coccarda rossa sull'ala sinistra. Alcuni particolari delle uniformi (bottoni, risvolti, ricami, buffetterie, colori in generale) variavano a seconda del grado e del reparto (gli ufficiali per esempio erano tradizionalmente dotati di una goliera su cui erano impressi i gigli borbonici). Negli anni settanta del Settecento furono introdotte alcune novit\u00e0: le giacche vennero notevolmente accorciate e le uniformi snellite. Con il decennio francese si ebbero innumerevoli evoluzioni anche per quel che riguarda le uniformi: in un primo tempo si segu\u00ec il modello napoleonico francese, ma poi venne dato all'esercito napoletano una spiccata impronta locale, soprattutto per volere di Murat. Le innovazioni apportate da Murat furono in parte conservate dopo la restaurazione, subendo evoluzioni dettate principalmente dalle mode germaniche del tempo, ma l'avvento al trono di Ferdinando II determin\u00f2 nuovi indirizzi anche nel settore delle uniformi.\nA partire dal 1830 infatti l'uniforme borbonica fu ridisegnata sulla base dello stile \"Luigi Filippo\" francese: da allora fino alla caduta del regno l'influenza francese rimase evidente in quasi tutti gli equipaggiamenti borbonici.\nLe uniformi in dotazione al Real Esercito dell'ultimo trentennio erano cos\u00ec costituite:\nLe uniformi dei Lancieri e degli Ussari erano quasi del tutto identiche a quelle delle analoghe specialit\u00e0 dell'esercito francese, i corpi della Guardia Reale inoltre aggiungevano alle bottoniere sul petto nove brandeburghi argentati o dorati.\nI Guastatori, che generalmente si trovavano alla testa delle colonne in marcia, avevano, come i granatieri, un colbacco d'orso nero dotato di nappina rossa. Inoltre erano dotati di un grembiale di cuoio bianco (o nero per alcuni corpi), guanti con paramano ed elaborati attrezzi da lavoro. I guastatori dovevano farsi crescere anche una barba fluente.\nI distintivi di grado e di anzianit\u00e0 erano rappresentati da spalline, goliere (ufficiali), galloni, galloncini sui paramani dei soprabiti e da una sciarpa bianca e rossa per i generali.\nLe rinomate fanfare dell'esercito napoletano avevano un abbigliamento tradizionalmente ricco e curato. I Tamburi maggiori (cio\u00e8 coloro che si trovavano a capo delle bande militari), gi\u00e0 di per s\u00e9 prestanti, nelle parate sfoggiavano voluminosi colbacchi di pelo dotati di pennacchi, spalline d'oro o d'argento, cordelline di seta del colore del reparto d'appartenenza ed un'appariscente daga a tracolla. Gi abiti erano arricchiti con alamari e ricami all'ungherese in oro o argento. Il budriere era del colore distintivo del reparto, gallonato con i colori della livrea reale e recante al centro le armi del reame. La tipica mazza di legno scuro con pomo in argento era intrecciata per tutta la lunghezza da due cordoni d'argento e seta rossa (i colori della livrea reale), con grossi fiocchi simili. Ancora pi\u00f9 ricche erano le uniformi dei Tamburi maggiori della Guardia Reale, che indossavano ancora calzoni attillati e stivaletti di pelle morbida bordati da pellicce esotiche, secondo la moda tardo-napoleonica.\nGli altri musicanti (pifferi, tamburi e cornette) erano vestiti con le giamberghe in dotazione e con lo shakot o il colletto del colore del reparto di appartenenza (rosso per la Guardia Reale, che era dotata anche di colbacco per la gran tenuta). Il collo, i paramani e le maniche erano ornati con gallonature del colore della livrea reale.\nAnche le buffetterie erano ispirate ai modelli francesi. L'uomo a piedi era dotato di budriere di cuoio porta sciabola e porta baionetta, una bandoliera di cuoio con una grande giberna (ornata di fregi metallici) ed uno zaino in cuoio con bretelle (\"mucciglia\"). In tenuta da campagna erano inoltre usati un tascapane di tela (\"sacco a pane\") ed una borraccia (\"fiasca\") di vetro ricoperta da uno spesso strato di cuoio con boccaglio in piombo e cappelletto a vite. I generi erano confezionati in pellami di produzione nazionale, dotati di una certa robustezza e dipinti generalmente di bianco. Solo i Cacciatori e i Tiragliatori erano dotati di cuoiami anneriti artificialmente con miscele sintetiche, lo stesso tipo di miscele usate anche per lucidarli. Con l'introduzione delle armi a percussione rigate, avvenuta all'inizio degli anni cinquanta, i reparti cominciarono ad essere dotati di nuove buffetterie di tipo moderno: cio\u00e8 un cinturone in vita con accessori (giberna, porta-daga/baionetta, borraccia, borsetto porta-capsule) a scorrimento, dotato di un robusto sistema di bretelle per lo zaino.\nI reparti a cavallo invece erano dotati generalmente di una bandoliera di cuoio bianco o nero, dotata di una piccola gibernetta recante guarnizioni e fregi in ottone variabili a seconda del reparto di appartenenza (lance incrociate per i Lancieri, granate per i Dragoni, cannoni con granata per gli Artiglieri, cifre e trofei reali per i corpi della Guardia Reale, ecc.). La sciabola individuale era assicurata da una robusta cintura dotata di bretelle. Solo i Dragoni avevano in dotazione anche una baionetta, in quanto la natura della loro specialit\u00e0 contemplava anche combattimenti a piedi. Gli Ussari spiccavano per l'elegante cinturino in pelle, dal quale si dipartivano le bigliere della sciabola e le bretelle della caratteristica \"sabretache\" di pelle nera, recante un grande fregio d'ottone con armi reali ed il numero del reggimento. I cavalli erano generalmente dotati di selle all'\"inglese\" poste su gualdrappe dai colori distintivi e arricchite dai fregi di reparto.\nIn generale si distinguevano 3 tipi di dotazione, in uso ai singoli militari o ai reparti del Real Esercito:\nErano infine minuziosamente previste le dotazioni per la Cappella, la Mensa e la Scuola reggimentale.\nArmamento individuale.\nLa prima manifattura d'armi borbonica fu istituita nel 1742 presso l'Armeria Reale del Castelnuovo a Napoli e trasferita nel 1759 presso la Real Fabbrica d'Armi di Torre Annunziata. Qui, sotto la direzione del colonnello Augusto Ristori, la produzione e la qualit\u00e0 delle armi fu notevolmente incrementata, anche grazie all'ausilio di alcuni celebri armaioli, come l'avellinese Michele Battista, che progett\u00f2 gli ottimi fucili mod. 1777 e 1788. Tuttavia la mobilitazione del 1798 rese necessario acquistare armi dall'estero, tra cui una cospicua partita di pessimi fucili austriaci, che resero disomogeneo nella dotazione e nei calibri l'armamento dei reggimenti napoletani impegnati a combattere le truppe francesi dal 1798 al 1806.\nPrima del riordinamento voluto da Ferdinando II all'inizio degli anni trenta, le armi bianche in dotazione ai militari del Real Esercito erano per la maggior parte di derivazione napoleonica (alcuni reparti le conservarono fino al 1861): per esempio le Guardie del Corpo a Cavallo erano dotate della sciabola a lama dritta per cavalleria pesante mod. 1786 francese, la Gendarmeria era dotata della sciabola a lama dritta mod. \"anno XI\" per Dragoni francese, gli Ussari invece avevano la sciabola mod. 1796 inglese per cavalleria leggera.\nCon l'ordine del giorno 10.4.1829 furono introdotti nuovi modelli di armi bianche per i corpi a piedi: la sciabola introdotta quell'anno, di tipo napoletano, caratterizzata da un pomo a testa di drago, rimase in uso fino al 1861. Inoltre i fanti dovevano essere dotati di un \"briquet\", derivante dal mod. 1816 francese, e i guastatori di una pesante daga con lama a sega (oltre che di appariscenti asce ed attrezzi da lavoro).\nNel corso degli anni trenta l'armamento individuale, in particolare per la cavalleria, and\u00f2 pian piano evolvendosi: a partire dal 1834 le Guardie del Corpo a Cavallo, gli Ussari, i Lancieri e i Dragoni adottarono una sciabola derivata dal mod. 1822 francese per cavalleria: a lama curva per la cavalleria leggera e a lama dritta per la cavalleria pesante. I modelli per ufficiali erano spesso di ottima fattura, riccamente cesellati e molte volte prodotti da insigni armaioli napoletani (come il Labruna). L'artiglieria a cavallo fu dotata di una caratteristica sciabola a lama ricurva, i Lancieri nel 1843 adottarono un nuovo tipo di lancia dal tipico disegno della lama.\nLa sciabola per i corpi a piedi introdotta nel 1829 venne gradualmente rimpiazzata da un modello derivante dal tipo 1845 francese per fanteria. Negli anni cinquanta nei Battaglioni Cacciatori furono introdotte le caratteristiche sciabole-baionetta (dette \"yatagan\"), distribuite assieme alle prime carabine.\nA partire dalla seconda met\u00e0 degli anni trenta l'amministrazione militare napoletana speriment\u00f2 a lungo diversi sistemi di accensione per le armi da fuoco individuali, nell'intento di sostituire i vecchi modelli a pietra focaia. Gli esperimenti giunsero a conclusione nel 1843, anno in cui il Real Esercito adott\u00f2 il sistema di accensione a capsule fulminanti. I fucili da 40 e 38 pollici allora esistenti furono quindi riconvertiti e dotati di piastra \"a molla avanti\", fu inoltre disposta la produzione presso la Manifattura Reale di Napoli di un nuovo modello con piastra \"a molla indietro\" ispirato al mod. 1842 francese. I Battaglioni Cacciatori furono tra le prime unit\u00e0 ad essere equipaggiate con le nuove armi, tuttavia i Cacciatori adottarono ben presto la carabina da 32 pollici rigata, a stelo (modello Mini\u00e9). Successivamente, dal 1850, essi ricevettero in dotazione la carabina da 32 pollici \"a maschietto\" ed il moschetto da 28 pollici. I Cacciatori svizzeri erano inoltre dotati della carabina svizzera mod. 1851 a percussione.\nIn sintesi le armi da fuoco in dotazione ai militari del Real Esercito verso la met\u00e0 degli anni cinquanta erano le seguenti:\nA partire dal 1858 la rigatura delle canne fu estesa anche ai fucili da fanteria da 38 e 40 pollici ed ai moschetti da 28 pollici. L'adozione generale della rigatura, presente nelle armi napoletane gi\u00e0 dalla fine del Settecento, fu decisa a seguito dei buoni risultati ottenuti con l'uso delle palle cilindrico-ogivali ad espansione. Negli ultimi anni di vita del regno vennero sperimentati diversi modelli di armi rigate, dei quali entr\u00f2 in produzione solo il moschetto da 28 pollici per artiglieria, detto \"mod. 60\".\nNel 1860 l'armamento individuale dell'esercito borbonico non era del tutto rammodernato, molte unit\u00e0 territoriali conservavano armi a pietra focaia, cos\u00ec come erano a pietra focaia la maggior parte delle pistole in dotazione alla cavalleria (in quanto le se attribuivano scarse possibilit\u00e0 di utilizzo delle armi da fuoco). Tuttavia non mancarono studi e sperimentazioni di nuove armi individuali, anche a retrocarica, che non riuscirono a giungere a conclusione prima della caduta del regno.\nArtiglierie.\nGi\u00e0 con il governo vicereale austriaco furono fondate fonderie e laboratori di munizioni in grado di costruire bocche da fuoco che andassero a sostituire i vecchi pezzi seicenteschi di tipo Velli\u00e8re in uso nel Regno di Napoli. Nel 1717 vennero prodotti presso Castel dell'Ovo i primi nuovi pezzi da 30 modello Kolmann, nel 1734 si iniziarono a produrre nuovi cannoni di bronzo, petrieri e mortai con relative bombe presso gli stabilimenti napoletani. La produzione di questi pezzi continu\u00f2 per i successivi 50 anni, fino al 1787, quando arriv\u00f2 a Napoli il brigadiere francese Francois Ren\u00e8 de Pommeroul con il compito di ammodernare l'artiglieria borbonica.\nIn quello stesso anno giovani ufficiali furono inviati in missione di studio in Francia per apprendere strategie e tecniche per la costruzione di artiglierie del nuovo tipo Gribeauval. Nel 1798 Pommereul quindi dot\u00f2 la Fonderia di Napoli di una pi\u00f9 moderna barena per la foratura dei pezzi, di due fornaci a riverbero e di officine e macchinari per lo stampo, la carenatura e la rifinitura dei pezzi.\nA partire dal 1835, sotto il forte impulso del Direttore dei Corpi Facoltativi gen. Filangieri, l'esercito borbonico dette inizio ad un vasto programma di rinnovamento dei materiali d'artiglieria. A questo scopo fu mandato in missione il cap. D'Agostino in Francia, nazione in cui era da poco stato adottato il modello 1827. La successiva riforma napoletana aggiunse al modello francese numerose modifiche ed innovazioni originali, dovute in buona parte al ten. col. Landi, allora direttore dell'Arsenale di Napoli. Il nuovo modello d'artiglieria adottato dal Real Esercito fu definito \"Modello Comitato\", e introdusse nuove bocche da fuoco e materiali per l'artiglieria da campagna, da montagna, da piazza e da costa.\nPer l'artiglieria da campagna vennero adottate 4 diverse bocche da fuoco: un cannone da 12 libbre ed un obice da 6 pollici (obice lungo) per le batterie da posizione, un cannone da 6 libbre ed un obice da 5.6 (obice-cannone) per le batterie da battaglia. I due cannoni conservarono tutte le caratteristiche del sistema \"anno XI\" francese, i due obici invece furono riadattati secondo le esigenze locali.\nGli affusti erano del tipo \"a freccia\", dotati di ferramenta in ferro battuto (e non in ghisa come i modelli francesi) per irrobustirli. Le ruote erano strutturate su 12 razze (invece delle tradizionali 14) per aumentare la robustezza del mozzo. Particolarmente interessante fu l'innovazione apportata dai tecnici napoletani per mantenere il timone dei treni in posizione orizzontale (detto sistema a \"frottone\"). Le batterie montate erano dotate di numerose vetture a 6 o 12 cavalli con le quali, oltre ai pezzi, venivano trasportati materiali, munizioni e fucine.\nNel 1841 si decise di sostituire l'obice da 8 libbre (106\u00a0mm) dell'artiglieria da montagna con un obice da 12 libbre (122\u00a0mm) su affusto a freccia di nuova concezione. Il materiale delle batterie da montagna era quasi tutto someggiabile (\"a schiena\") o trainabile a braccia (\"a strascino\"). Lo stesso obice da 12 libbre arm\u00f2 in seguito altre batterie da impiegarsi per operazioni di sbarco.\nPer l'artiglieria da assedio e da piazza si adott\u00f2 un cannone da 12 libbre ed un obice da 5.6 simile al tipo da campagna. Gli affusti a ruote erano simili a quelli da campagna, ma vi erano altri affusti costruiti espressamente per i servizi d'assedio e da difesa. Il primo modello di questi nuovi affusti fu costruito con una gettata di ghisa presso le Fonderie di Mongiana nel 1841. Nel 1844 fu introdotto l'affusto \"De Focatiis\", che razionalizzava in maniera originale il vecchio tipo \"Gribeauval\" di derivazione francese, usato anche per pezzi di calibro maggiore.\nLa difesa costiera impiegava cannoni da 12, 24 e 33, nonch\u00e9 gli obici-cannoni da 80 (219\u00a0mm) e 30 (169\u00a0mm) alla \"Paixhans\" per il tiro delle granate. Queste bocche da fuoco erano gettate in ferro e incavalcate su affusti \"De Focatiis\". Erano inoltre impiegati gli obici-cannoni da 60 (204\u00a0mm) di tipo \"Millar\", a camera conica, incavalcati su affusti di tipo \"Marcarelli\" appositamente studiati per permettere il tiro con forte angolo di depressione.\nNel Real Esercito si segu\u00ec molto attentamente l'evoluzione dell'artiglieria in quegli anni e furono condotte attivamente operazioni per il perfezionamento e la rigatura delle bocche da fuoco. Dal 1840 al 1845 si effettuarono studi ed esperimenti per la sostituzione della ghisa al bronzo per i pezzi da campagna, portando tuttavia a risultati giudicati non soddisfacenti. Nel 1859, dopo gli incoraggianti risultati ottenuti quello stesso anno sul campo di Montebello, si costruirono nell'Arsenale di Napoli artiglierie da 8 e 16 libbre rigate secondo il sistema \"La Hitte\" a 6 righe elicoidali (evoluzione del sistema Cavalli, a 2 righe), utilizzando macchinari ideati dal col. Afan de Rivera. Alcune di queste bocche da fuoco furono utilizzate nell'assedio di Gaeta ed in seguito cedute al governo pontificio.\nLe fabbriche militari.\nNel regno, oltre ai vari opifici privati deputati alla produzione delle uniformi e degli altri effetti dell'equipaggiamento dei soldati, erano attivi diversi opifici militari di propriet\u00e0 statale. La stessa Direzione dei Corpi Facoltativi si occupava specificamente delle manifatture di artiglieria, suddividendosi a sua volta in cinque \"Direzioni degli stabilimenti\", ossia:\nOgni Direzione degli Stabilimenti era controllata da un tenente colonnello direttore, che aveva alle proprie dipendenze degli ufficiali distaccati dalle compagnie del Battaglione Artefici. Vi erano inoltre 9 \"Direzioni Locali dei Materiali\": Napoli, Capua, Gaeta, Pescara, Barletta, Reggio Calabria, Palermo, Messina e Siracusa.\nLa Fabbrica d'Armi di Torre Annunziata (costruita nel 1758) produceva le singole parti delle armi, con l'ausilio di due succursali: l'Officina di Lancusi (Salerno, specializzata nella produzione di acciarini) e quella di Poggioreale (Napoli, costruita nel 1790). I componenti poi venivano assemblati nella Montatura d'Armi di Napoli (risalente anch'essa al 1758), che arrivava a produrre 11.000 armi da fuoco e 3.000 armi bianche all'anno.\nIl Real Stabilimento di Mongiana, preceduto dagli stabilimenti di Stilo (risalenti al 1727), fondato nel 1771 e potenziato nel 1791 (dal brigadiere Pommereul) e nel 1850 (quando vi fu annessa anche una Fabbrica d'armi ed una pi\u00f9 moderna Fonderia), era lo stabilimento dal quale proveniva quasi tutto il ferro e l'acciaio lavorato dalle industrie di stato. Questa caratteristica rendeva il Regno delle Due Sicilie quasi autonomo dalle importazioni, limitandosi per lo pi\u00f9 ad acquistare ferro dell'Isola d'Elba, giudicato il pi\u00f9 adatto per la costruzione delle artiglierie. Lo stabilimento di Mongiana si trovava nella provincia di Calabria Ulteriore e sfruttava i minerali di Pazzano, Stilo e Bivongi che davano generalmente prodotti di buona qualit\u00e0. L'opificio di Mongiana era diretto da un tenente colonnello d'Artiglieria, assistito da un Consiglio di Amministrazione di ufficiali della stessa arma (stanziati a Ferdinandea).\nL'Arsenale di Napoli (situato a Castel Nuovo e costruito nel 1793) si occupava della costruzione di affusti, carriaggi, macchine di artiglieria e materiali da ponte. In quest'ultima attivit\u00e0 era stato messo a punto un parco di ponti di concezione innovativa che con sole 60 barche di modello particolare consentiva l'attraversamento del Po in qualsiasi punto. Altri Arsenali di dimensioni pi\u00f9 ridotte erano situati a Palermo e Messina. A Capua, Gaeta e Taranto erano dislocate Officine di riparazione. A Capua inoltre era presente un opificio pirotecnico.\nSempre nel Castel Nuovo di Napoli era situata la Fonderia di Napoli (\"Fonderia e Barena de' Cannoni\", fondata nel 1707), in cui si gettavano le bocche di bronzo. A partire dal 1835 la fonderia fu soggetta ad una serie ininterrotta di ampliamenti ed ammodernamenti riguardanti sia le linee di fusione che i macchinari per la costruzione e la finitura dei cannoni: in quell'anno furono introdotti i forni alla Wilkinson e i primi macchinari a vapore, nel 1841 furono adottati i forni a riverbero per la costruzione dei cannoni in ferro. Annessi alla Fonderia si trovavano i gabinetti chimico, fisico e mineralogico, oltre che la Biblioteca tecnica del Corpo Reale di Artiglieria.\nL'Opificio Meccanico di Pietrarsa inizi\u00f2 la sua attivit\u00e0 nel 1841. Anche se originariamente deputato alla costruzione di materiale ferroviario, esso fu sfruttato anche per la costruzione di materiale militare. Per l'Esercito vi si costruivano attrezzature per ponti, cantieri ed arsenali e altre macchine da guerra. L'Opificio di Pietrarsa comprendeva una fonderia per proiettili dotata di forni a riverbero, forni alla Wilkinson e magli a vapore a stampaggio.\nProvvedeva agli esplodenti la Real Fabbrica di polveri di Torre Annunziata, che vantava una tradizione plurisecolare (fu fondata nel 1652). Nel 1854 la produzione delle polveri fu trasferita nel pi\u00f9 moderno e sicuro polverificio di Scafati, che adottava inoltre i nuovi metodi di produzione usati in quegli anni in Inghilterra, Stati Uniti e Germania. Le polveri confezionate erano successivamente immagazzinate della Polveriera Centrale di Baia, dove erano oggetto di periodiche verifiche da parte di una commissione di artiglieria. Altre polveriere erano situate a Napoli, Capri, Capua, Gaeta, Palermo, Messina e Siracusa.\nIn Sicilia la produzione delle polveri avveniva in stabilimenti privati, il pi\u00f9 noto dei quali era quello dei Rammacca."}
{"id": "2065884", "revid": "80598", "url": "https://it.wikipedia.org/wiki?curid=2065884", "title": "Liberty Italia", "text": ""}
{"id": "2065886", "revid": "1226", "url": "https://it.wikipedia.org/wiki?curid=2065886", "title": "Avventisti del Settimo Giorno", "text": ""}
{"id": "2065889", "revid": "767487", "url": "https://it.wikipedia.org/wiki?curid=2065889", "title": "Gene Moore (giocatore di baseball)", "text": "Biografia.\nMoore nacque a Lancaster, nel Texas. Suo padre fu un lanciatore di baseball per il Pittsburgh Pirates e Cincinnati Reds tra il 1910 e il 1912. Nella 14\u00aa stagione, il padre di Moore ha battuto il record di 270 battute medie con 436 in 1042 partite giocate. Moore mor\u00ec a Jackson, nel Missouri, all'et\u00e0 di 68 anni.\nCarriera.\nGioc\u00f2 dal 1931 al 1945 per le seguenti squadre:"}
{"id": "2065900", "revid": "767487", "url": "https://it.wikipedia.org/wiki?curid=2065900", "title": "Illinois (fiume)", "text": "L'Illinois \u00e8 un fiume degli Stati Uniti d'America e uno dei principali affluenti del fiume Mississippi.\nSi estende per una lunghezza di 439\u00a0km nello Stato dell'Illinois. Il suo bacino idrografico ricopre gran parte della regione centrale dello Stato dell'Illinois, per una superficie di circa 104.000\u00a0km\u00b2.\nIl fiume ricopr\u00ec importanza tra i nativi americani e per i primi commercianti francesi come principale via di collegamento tra le acque dei Grandi Laghi e il Mississippi. Gli insediamenti coloniali lungo il fiume costituito il cuore della zona conosciuta come Pays des Illinois. Dopo la costruzione del \"Canale Illinois e Michigan\" e del \"Canale Hennepin\" nel XIX secolo, il ruolo del fiume come via di collegamento tra il lago Michigan e il Mississippi \u00e8 stato esteso in epoca moderna per lo spostamento di merci e prodotti industriali."}
{"id": "2065901", "revid": "20017887", "url": "https://it.wikipedia.org/wiki?curid=2065901", "title": "Teoria del partigiano. Integrazione al concetto del politico", "text": ""}
{"id": "2065902", "revid": "1048993", "url": "https://it.wikipedia.org/wiki?curid=2065902", "title": "Jacques Sernas", "text": "Biografia.\nEra figlio del resistente lituano Jok\u016bbas \u0160ernas, che fu uno dei firmatari nel 1918 dell'atto d'indipendenza della Lituania. Rimasto orfano di padre all'et\u00e0 di un anno, si trasfer\u00ec in Francia con la madre, che qui si rispos\u00f2. Poco pi\u00f9 che quindicenne, quando la Francia fu invasa dalla Germania nazista, fece parte del movimento partigiano di resistenza.\nVenne anche arrestato e condotto nel campo di concentramento di Buchenwald da dove uscir\u00e0 solo grazie alla liberazione degli alleati. Riprese poi gli studi in medicina, che era stato costretto a interrompere, e per mantenersi svolse diversi lavori compreso quello di corrispondente per il giornale Combat durante il processo di Norimberga.\nFra la fine degli anni quaranta e l'inizio degli anni settanta fu molto attivo nel cinema italiano dove la sua notoriet\u00e0 fu dovuta anche all'interpretazione di diversi fotoromanzi pubblicati sul settimanale \"Grand Hotel\".\nSernas debutt\u00f2 nel film \"Maschera di sangue\" (1947) di Raymond Lamy, al fianco del grande Jean Gabin e, pochi mesi pi\u00f9 tardi, interpret\u00f2 il suo primo ruolo da protagonista in \"Giovent\u00f9 perduta\" (1948) di Pietro Germi, ottenendo un importante riconoscimento, il Nastro d'argento. Negli anni cinquanta si impose come uno dei maggiori interpreti di film \"peplum\" e, genericamente, di avventura o in costume. Fra i suoi principali film figurano \"Cuori sul mare\" (1950), \"Gli angeli del quartiere\" (1952), \"Terra straniera\" (1954), \"Elena di Troia\" (1956), nel ruolo di Paride, \"Pia de' Tolomei\" (1958), \"Vite perdute\" (1958), \"Salamb\u00f2\" (1959), \"La prima notte\" (1959), \"Un amore a Roma\" (1960), \"Romolo e Remo\" (1961), \"Maciste contro il vampiro\" (1961), \"Il figlio di Spartacus\" (1962), \"Per pochi dollari ancora\" (1966), \"\" (1968), \"La pelle\" (1981), \"L'avaro\" (1989).\nLavor\u00f2 anche per la televisione: negli anni ottanta condusse su Raitre il programma educativo \"Una lingua per tutti: il francese\"; nel 1996 recit\u00f2 in un episodio della fiction \"Il maresciallo Rocca\" intitolato \"Violenza privata\", nei panni del losco Hans Bitosso; inoltre interpret\u00f2 il ruolo del cardinale Maurice Feltin nella miniserie TV \"Papa Giovanni\", e quello di Monsignor Paul Marcinkus nella miniserie \"Papa Luciani - Il sorriso di Dio\". Da ricordare anche la sua partecipazione alla serie di telefilm \"Il triangolo rosso\" (1969) nella parte di un ufficiale della polizia stradale.\nMor\u00ec quasi novantenne nella sua casa romana il 3 luglio 2015. Era sposato con Maria Stella Signorini (nota anche come Maria Stella Sernas)."}
{"id": "2065903", "revid": "114569182", "url": "https://it.wikipedia.org/wiki?curid=2065903", "title": "Alpi di Vaud", "text": "Le Alpi di Vaud (o alpi vodesi) sono una sottosezione delle Alpi Bernesi. Si trovano in Svizzera. Interessano particolarmente il Canton Vaud, ma anche il Canton Vallese ed il Canton Berna. La vetta pi\u00f9 alta \u00e8 Les Diablerets che raggiunge i 3.210 .\nDelimitazioni.\nConfinano:\nRuotando in senso orario i limiti geografici sono: Martigny, fiume Rodano, torrente Gryonne, Col de la Croix, Col du Pillon, Gsteig, Colle del Sanetsch, torrente Morge, fiume Rodano, Martigny.\nSuddivisione.\nSi suddividono in un unico supergruppo e tre gruppi:\nVette principali.\nLe montagne principali del gruppo sono:"}
{"id": "2065911", "revid": "729019", "url": "https://it.wikipedia.org/wiki?curid=2065911", "title": "Gran Premio motociclistico della Repubblica Ceca 2004", "text": "Il Gran Premio motociclistico della Repubblica Ceca 2004 corso il 22 agosto, \u00e8 stato il decimo Gran Premio della stagione 2004 e ha visto vincere la Honda di Sete Gibernau in MotoGP, Sebasti\u00e1n Porto nella classe 250 e Jorge Lorenzo nella classe 125."}
{"id": "2065919", "revid": "287204", "url": "https://it.wikipedia.org/wiki?curid=2065919", "title": "Ekaterina", "text": ""}
{"id": "2065921", "revid": "305330", "url": "https://it.wikipedia.org/wiki?curid=2065921", "title": "Chiesa di Santa Lucia (Rocca di Cambio)", "text": ""}
{"id": "2065922", "revid": "1543377", "url": "https://it.wikipedia.org/wiki?curid=2065922", "title": "Mark Granovetter", "text": "Attualmente \u00e8 professore Joan Butler Ford Professor presso la School of Humanities and Sciences mentre in passato ha insegnato presso la Northwestern University, la Stony Brook University, e l'Universit\u00e0 Johns Hopkins.\nOpere e contributi.\nGranovetter pubblica nel 1985 l'articolo \"Economic Action and Social Structure: the Problem of Embeddedness\", uno dei testi centrali della letteratura della Nuova Sociologia Economica: riprendendo le istanze del neoistituzionalismo economico soprattutto di Oliver Williamson e la teoria della razionalit\u00e0 limitata di Herbert Simon, conduce ad una nuova concezione dell'attore economico, a met\u00e0 strada tra quella iposocializzata propria dell'economia e quella ipersocializzata di alcuni filoni sociologici.\nGranovetter riprende e rielabora il concetto \"embeddedness\", elaborato precedentemente da Karl Polanyi: le relazioni personali sono integrate in reti sociali che generano fiducia e che creano relazioni di scambio diverse da quelle della razionalit\u00e0 economica.\nQuesto approccio trova diverse applicazioni empiriche in differenti campi di indagine. Il primo studio pionieristico, svolto dallo stesso Granovetter, riguarda l'influenza delle reti sociali nella ricerca del lavoro. In un saggio, che \u00e8 diventato un classico della sociologia, dal titolo \"La forza dei legami deboli\" Granovetter dimostra che i soggetti inseriti in legami deboli, fatti cio\u00e8 di conoscenze amicali non troppo strette, hanno pi\u00f9 possibilit\u00e0 di accesso ad informazioni e quindi di potenziali posizioni lavorative di proprio interesse, rispetto a coloro che investono socialmente soltanto nei legami forti, cio\u00e8 i familiari, i parenti e gli amici intimi.\nDopo questo studio, che \u00e8 stato anche ampiamente criticato dalle teorie standard della sociologia del lavoro, la Nuova Sociologia Economica ha avuto molta fortuna: \u00e8 da questo filone che derivano gli studi in Italia sui distretti industriali, sul capitale sociale, sull'economia informale ecc."}
{"id": "2065928", "revid": "857138", "url": "https://it.wikipedia.org/wiki?curid=2065928", "title": "Nigusil", "text": "Nigusil \u00e8 una particolare lega metallica brevettata dalla Moto Guzzi, il suo nome infatti \u00e8 acronimo di Nikel-Guzzi-Silicio.\nStoria.\nLa Moto Guzzi, dopo aver realizzato con successo il primo motore con cilindro a canna cromata, incentr\u00f2 le proprie ricerche al fine di individuare un materiale che potesse sostituire il cromo nel rivestimento della canna del cilindro. Nacque cos\u00ec il Nigusil, una lega composta da nichel e silicio applicata al cilindro attraverso particolari procedure. Questa innovazione permise un netto miglioramento dei coefficienti di attrito del motore, consentendo un notevole abbassamento dei livelli di usura delle parti meccaniche ed un ragguardevole risparmio di lubrificante. \nIl trattamento dei cilindri attraverso Nigusil \u00e8 stato utilizzato anche da numerose case automobilistiche tra cui Maserati ed in genere su motori da competizione. "}
{"id": "2065929", "revid": "344503", "url": "https://it.wikipedia.org/wiki?curid=2065929", "title": "Mark Gordon", "text": "Ha lavorato a numerosi progetti come produttore e produttore esecutivo in \"Speed\", \"10.000 A.C.\", \"The Jackal\", \"The To Do List\", \"The Details\", \"Salvate il soldato Ryan\" e \"Steve Jobs\"."}
{"id": "2065930", "revid": "56818", "url": "https://it.wikipedia.org/wiki?curid=2065930", "title": "Libro Cuore", "text": ""}
{"id": "2065936", "revid": "547034", "url": "https://it.wikipedia.org/wiki?curid=2065936", "title": "Banda musicale della Polizia di Stato", "text": "La Banda musicale della Polizia di Stato \u00e8 la banda musicale della Polizia di Stato italiana. Appartiene ai Corpi Bandistici Militari.\nStoria.\nLa Banda musicale della Polizia di Stato venne fondata nel 1928, con musicisti appartenenti al Corpo delle Guardie di Pubblica Sicurezza. Il suo primo direttore fu il maestro Giulio Andrea Marchesini, il quale provvide a scrivere la marcia \"Giocondit\u00e0\" che divenne la \"Marcia d'Ordinanza\" del Corpo delle Guardie di Pubblica Sicurezza. Nel corso della sua trentennale direzione alla guida della Banda, Marchesini provvide a modificare e ad integrare l'organico del complesso, che all'inizio vantava circa settanta elementi, introducendo i contrabbassi dando cos\u00ec l'impronta di una orchestra sinfonica.\nIl maestro Antonio Fuselli, che succedette a Marchesini nel 1957, riusc\u00ec ad elevare il livello artistico della Banda portandolo a raggiungere livelli di eccellenza.\nIl risultato venne raggiunto con un organico tipicamente vesselliano che port\u00f2 a pi\u00f9 di cento gli strumentisti.\nA Fuselli succedette il suo vice, maestro Pellegrino Bossone sotto la cui direzione venne realizzato il primo LP nel 1977.\nNel 1981, con la costituzione della Polizia di Stato, la Banda, cos\u00ec come il Corpo, venne smilitarizzata. Dal '92 sono presenti tra le file dei musicisti anche le donne, infatti il personale viene reclutato tramite concorso nazionale per titoli ed esami a cui pu\u00f2 aver accesso chi possiede i requisiti ed i titoli richiesti dal bando di concorso.\nAttualmente il titolo di studio richiesto \u00e8 il Diploma di Scuola Media Superiore unitamente al Diploma di Conservatorio.\nOrganico.\nLa banda \u00e8 composta da un organico di 103 elementi, tra strumenti a fiato, a percussione un pianista ed un chitarrista, oltre a un Maestro Direttore ed un Maestro Vice Direttore. Ha sede fissa a Roma e dipende direttamente dal Dipartimento di Pubblica Sicurezza che ne dispone tramite l'Ufficio Relazioni Esterne.\nAttivit\u00e0.\n\u00c8 attiva in concerti presso teatri e auditorium come massimo organo di rappresentanza della Polizia di Stato italiana. A livello internazionale negli ultimi anni ha rappresentato l'Italia in Israele, Messico, Stati Uniti, Germania, Norvegia e Malta. In Italia la possiamo vedere sfilare per la festivit\u00e0 nazionale del 2 giugno e per la festa della Polizia che cade a maggio e che ricorda l'anniversario di fondazione. La banda ha inciso nell'arco della sua storia diversi CD e dischi.\nMarcia d'ordinanza.\nLa marcia d'ordinanza della Polizia di Stato \u00e8 \"Giocondit\u00e0\", scritta nel 1928 da Giulio Andrea Marchesini\nRepertorio da sfilata.\nPrevede l'immancabile Giocondit\u00e0, marcia d'ordinanza del corpo, \"L'Inno di Mameli\", brani patriottici, come La canzone del Piave, marce militari e da parata.\nRepertorio da concerto.\nIl repertorio da concerto \u00e8 molto vasto e comprende trascrizioni ed arrangiamenti per banda, (eseguiti dal direttore o da altri compositori) tratti da opere liriche e sinfoniche classiche opera lirica, sinfonie per orchestra, brani di musica leggera e contemporanea e di musica originale per banda."}
{"id": "2065937", "revid": "1793900", "url": "https://it.wikipedia.org/wiki?curid=2065937", "title": "Minnesota (fiume)", "text": "Il Minnesota \u00e8 un fiume degli Stati Uniti d'America settentrionali, affluente del fiume Mississippi, che scorre per una lunghezza di 534\u00a0km di lunghezza, nello Stato del Minnesota.\nLe sue fonti si originano nel sud-ovest dello Stato del Minnesota in un lago sul confine con il Sud Dakota, il Lago Big Stone.\nAttraversa la pianura del Minnesota a sud-est. Presso Mankato devia verso nord-est, ed incontra il fiume Mississippi 10\u00a0km a sud-ovest del centro di Saint Paul e 10\u00a0km a sud-sud-est del centro di Minneapolis.\nIl tracciato del fiume \u00e8 emerso alla fine dell'era glaciale, in cui il Minnesota era emissario al Lago Agassiz oggi scomparso.\nIl suo bacino idrografico si estende su una superficie di 44.000\u00a0km\u00b2, di cui 38.205\u00a0km\u00b2 in Minnesota e 5.180\u00a0km\u00b2 tra il Sud Dakota e l'Iowa."}
{"id": "2065943", "revid": "599013", "url": "https://it.wikipedia.org/wiki?curid=2065943", "title": "Nelson Parraguez", "text": "Carriera.\nClub.\nParraguez \u00e8 nato a Santiago e ha mosso i primi passi nel calcio professionistico con l'Universidad Cat\u00f3lica. Ha debuttato nel campionato cileno con il club nel 1991, vincendo nello stesso anno il suo primo titolo, la Coppa del Cile. Nel 1993, il club ha raggiunto la finale di Copa Libertadores, ma ha perso con i brasiliani del San Paolo. Nel 1994 ha vinto la Coppa Interamericana, nel 1995 ha nuovamente vinto la coppa nazionale, e nel 1997 il suo primo campionato di calcio cileno.\nAll'inizio del 2001 si \u00e8 trasferito in Messico. Ha militato nel Necaxa di Aguascalientes, ma era considerato una riserva: durante il campionato di Invierno ha disputato 8 incontri, e in quello di Verano solo 5. Nel 2002 \u00e8 tornato all'Club Deportivo Universidad Cat\u00f3lica e ha vinto il campionato di Apertura. Durante l'estate di quell'anno si \u00e8 trasferito in Argentina, al Nueva Chicago. Ha chiuso la carriera nel 2004 con la maglia dell'Club Deportivo Universidad Cat\u00f3lica. \nNazionale.\nCon la nazionale di calcio cilena ha debuttato il 9 aprile 1991 contro il . Ha giocato tre partite al mondiale di , oltre a diverse partite di Copa Am\u00e9rica, e ha totalizzato 52 presenze con la maglia della selezione nazionale."}
{"id": "2065944", "revid": "466539", "url": "https://it.wikipedia.org/wiki?curid=2065944", "title": "Emden (incrociatore)", "text": "L'Emden fu un incrociatore leggero della Kriegsmarine tedesca, prima e unica unit\u00e0 della classe omonima; fu la prima nave da guerra ad essere varata in Germania dalla fine della prima guerra mondiale. Dopo aver servito nella Reichsmarine, prese parte alla seconda guerra mondiale.\nVita operativa.\nLa nave venne impostata nei cantieri Marinewerft di Wilhelmshaven l'8 dicembre del 1921; il progetto originario, molto innovativo, prevedeva l'installazione di 8 cannoni da 152\u00a0mm in due torri da quattro cannoni, ma la Commissione di controllo alleata si oppose a tale progetto, in quanto violava la clausola del Trattato di Versailles che proibiva alla Germania di sviluppare nuove armi, incluse nuove torri d'artiglieria. Ci\u00f2 costrinse i progettisti a basarsi su un vecchio progetto risalente alla prima guerra mondiale, con i cannoni disposti in otto torrette singole. I problemi economici della Germania ritardarono la costruzione della nave, che venne varata solo il 6 gennaio 1925 con il nome di \"Emden\", in onore dell'omonima citt\u00e0.\nEntrata in servizio il 15 ottobre 1925, la \"Emden\" venne utilizzata principalmente come nave scuola, compiendo diverse crociere in Atlantico, Pacifico e Mediterraneo tra il 1926 e il 1939; durante questo periodo, uno dei comandanti fu Karl D\u00f6nitz, futuro comandante della Kriegsmarine. Nel 1927 l'equipaggio della nave rilev\u00f2 la profondit\u00e0 di una fossa oceanica al largo delle Filippine oggi denominata abisso Emden. Allo scoppio della seconda guerra mondiale, il 4 settembre 1939 la nave venne danneggiata mentre si trovava ancorata a Wilhelmshaven: un bombardiere britannico Bristol Blenheim, abbattuto dalla contraerea, si schiant\u00f2 sulla prua dell\"Emden\", provocando nove morti tra l'equipaggio. Al termine delle riparazioni, l\"Emden\" partecip\u00f2 alla posa dei campi minati tedeschi nel Mare del Nord. Il 9 aprile 1940, l\"Emden\" partecip\u00f2 all'Operazione Weser\u00fcbung (l'invasione tedesca di Norvegia e Danimarca), inquadrata nel \"Marinegruppe 5\" incaricato di occupare Oslo.\nL\"Emden\" trascorse il resto della guerra nel Mar Baltico, per lo pi\u00f9 impiegata come scorta ai convogli e come nave scuola. Dal gennaio 1945 partecip\u00f2 alle operazioni per evacuare truppe e profughi tedeschi in fuga davanti all'avanzata delle truppe sovietiche in Prussia orientale; il 24 gennaio, la nave trasport\u00f2 al sicuro le spoglie del Feldmaresciallo Paul von Hindenburg e di sua moglie, riesumate dal mausoleo di Tannenberg per evitare che cadessero in mani nemiche.\nNella notte tra il 9 e il 10 aprile 1945, l\"Emden\" fu gravemente danneggiata in un attacco aereo a Kiel, finendo arenata. Il 3 maggio, ci\u00f2 che rimaneva dell'incrociatore venne affondato per evitare che cadesse in mani nemiche. Lo scafo venne recuperato e demolito dopo la guerra."}
{"id": "2065946", "revid": "339392", "url": "https://it.wikipedia.org/wiki?curid=2065946", "title": "Flotta sovietica", "text": ""}
{"id": "2065950", "revid": "599013", "url": "https://it.wikipedia.org/wiki?curid=2065950", "title": "Robbin Harms", "text": "Carriera.\nVince il campionato scandinavo 125 nel 1998 e nel 1999; in quest'ultimo anno esordisce nel motomondiale, nella classe 125 a bordo di un'Aprilia, classificandosi 32\u00ba. Nel 2000 conclude terzo nel campionato tedesco 125 e secondo l'anno successivo, anno in cui esordisce nel campionato europeo con il team Ajo Motorsport, ottenendo la sua prima vittoria nel finale di stagione.\nDal 2002 al 2004 torna a correre nel motomondiale, con una Honda nel 2002 e nel 2004 e con una Aprilia RS 125 R del team Seedorf Racing nel 2003 come pilota sostitutivo; negli ultimi due anni si classifica 26\u00ba e 30\u00ba.\nNel 2005 esordisce nel campionato mondiale Supersport con una Honda CBR 600RR del team Stiggy Motorsports ed ottiene il suo primo podio l'anno successivo, quando conclude quinto. Nel 2007 salta alcune gare di campionato a causa di un infortunio e conclude settimo. Corre anche nel 2008, con un terzo posto a Phillip Island come miglior risultato in gara.\nNel 2009 continua nel campionato mondiale Supersport con una Honda CBR600RR del team Veidec Racing RES Software. Conclude la stagione al diciassettesimo posto nella classifica generale con 30 punti, ottenendo come miglior risultato in gara il quinto posto nel Gran Premio del Qatar tenutosi sul circuito di Losail, non prende parte al Gran Premio d'Italia ed a quello del Sud Africa per essersi fratturato la clavicola destra durante le prove libere sul circuito di Monza. Nel 2010 \u00e8 per il sesto anno consecutivo nel mondiale Supersport ancora con la CBR600RR ma con il team Harms Benjan Racing. Non ottiene nessun risultato che gli valga un podio ma si piazza settimo nel mondiale piloti con 98 punti, facendo segnare due gare al quinto posto come migliori piazzamenti stagionali.\nNel 2012 disputa le prime tre gare nel CIV classe Moto2 ottenendo un ritiro, una vittoria ed un terzo posto. Chiude la stagione al terzo posto ma consente a Bimota di conquistare il titolo costruttori di categoria."}
{"id": "2065957", "revid": "767487", "url": "https://it.wikipedia.org/wiki?curid=2065957", "title": "Steve Wacholz", "text": "Soprannominato \"Dr.Killdrums\", \u00e8 stato componente dei Savatage e dei Crimson Glory. \u00c8 attualmente impegnato in un nuovo progetto chiamato Reverence."}
{"id": "2065958", "revid": "2184720", "url": "https://it.wikipedia.org/wiki?curid=2065958", "title": "Da grande (singolo)", "text": "Da grande \u00e8 il 24\u00b0 singolo di Alexia pubblicato nel 2005.\nLa canzone.\nIl singolo partecipa alla 55\u00aa edizione del Festival di Sanremo e arriva al 2\u00ba posto nella categoria \"Donne\" ed al 7\u00b0 nella classifica generale.\n\u00c8 il primo singolo promozionale estratto dall'album omonimo \"Da grande\" del 2005 che tra l'altro \u00e8 la seconda raccolta dell'artista spezzina. Il brano si piazza bene nelle classifiche italiane, ed \u00e8 molto trasmesso dalle emittenti radiofoniche e musicali.\nVideo musicale.\nIl videoclip della canzone \u00e8 molto suggestivo e particolare, vede Alexia essere un vero e proprio gigante che cammina e balla per le strade e i grattacieli di una citt\u00e0 in miniatura, insieme a tanti scatenati ballerini che saltano sopra palazzi e treni in corsa."}
{"id": "2065967", "revid": "76963", "url": "https://it.wikipedia.org/wiki?curid=2065967", "title": "Reece Ritchie", "text": "Biografia.\nRitchie ha frequentato la Benjamin Britten High School a Lowestoft, e pi\u00f9 tardi divenne un membro il National Youth Theatre. Recit\u00f2 in un teatro a Lowestoft ed in seguito ebbe ruoli in film e televisione. Dopo essere stato notato da un direttore di un \"casting\" durante una dei suoi monologhi al Soho Theatre a Londra, Ritchie fu suggerito per un ruolo nel film epico \"10.000 AC\" di Roland Emmerich."}
{"id": "2065977", "revid": "1652134", "url": "https://it.wikipedia.org/wiki?curid=2065977", "title": "Dollaro hawaiano", "text": "Il dollaro o dala \u00e8 stata la moneta delle Hawaii tra il 1847 ed il 1898. Aveva lo stesso valore del dollaro statunitense ed era diviso in 100 \"cent\" o \"keneta\". Furono effettuate solamente sporadiche emissioni che circolarono accanto alla valuta statunitense.\nMonete.\nLe prime monete delle Hawaii furono emesse nel 1847. Erano monete da un cent che recavano il ritratto di re Kamehameha III. Le monete si dimostrarono poco popolari a causa della scarsa qualit\u00e0 del ritratto del re. Anche se fu notato che c'era un errore ortografico nella denominazione (\"Hapa haneri\" invece di \"Hapa haneli\"), la grafia giusta non fu corretta che alla fine del XIX secolo. La dicitura non corretta \"Haneri\" (hawaiano per \"Hundred\") appare su tutte le banconote hawaiane da $100 e $500 in circolazione tra il 1879 ed il 1900.\nNel 1883 furono emesse monete d'argento da un dime (\"umi keneta\" in hawaiano), un quarto di dollaro (\"hapaha\"), mezzo dollaro (\"hapalua\") ed un dollaro (\"akahi dala\"). La maggior parte di queste monete furono coniate con le stesse specifiche delle contemporanee monete statunitensi alla zecca di San Francisco, in California. Una piccola quantit\u00e0 (26 per ogni denominazione) di esemplari \"proof\" fu coniata alla zecca federale di Philadelphia, Pennsylvania, per potere essere regalata. \nLe monete hawaiane continuarono a circolare per molti anni dopo l'annessione agli Stati Uniti nel 1898. Nel 1903, un \"act\" del Congresso demonetizz\u00f2 le monete hawaiane; la maggior parte fu ritirata e fusa e una percentuale importante delle monete sopravvissute fu utilizzata in gioielleria.\nBanconote.\nNel 1879 il Dipartimento delle Finanze emise la prima carta-moneta delle Hawaii, sotto forma di certificati di deposito di monete d'argento da $10, $20, $50 e $100. Tuttavia queste banconote furono emesse in quantit\u00e0 limitata e la gran massa del circolante era costituita da banconote statunitensi.\nDal 1884 solamente le monete statunitensi d'oro ebbero corso legale per somme superiori ai $10.\nNel 1895 la neo-costituita Repubblica delle Hawaii emise certificati di deposito sia per monete d'oro che d'argento da $5, $10, $20, $50 e $100. Queste furono le ultime banconote delle Hawaii e sono tutte estremamente rare."}
{"id": "2065981", "revid": "73843", "url": "https://it.wikipedia.org/wiki?curid=2065981", "title": "Voltana", "text": "Voltana (\"Vult\u00e2na\" in romagnolo) \u00e8 una frazione di circa 3.000 abitanti del comune di Lugo, in provincia di Ravenna.\nFa parte della circoscrizione di Voltana, Chiesanuova e Ciribella.\nI patroni sono i Santi Antonio di Padova e Giovanni Bosco.\nToponimo.\nVia Fiumazzo, la strada che porta al paese, scorre parallela all'antico letto del fiume Santerno. Proprio dove ora sorge Voltana il fiume aveva un percorso tortuoso, con numerose svolte, ragion per cui quel luogo veniva chiamato \"Le Svoltane\". \nNei primi anni del XVII secolo le acque del fiume vennero fatte confluire nella valle di San Bernardino, pi\u00f9 ad Ovest. Sul corso abbandonato del fiume, e sulle sponde\ndemaniali dello stesso, venne edificata Villa Voltana, oggi Voltana.\nStoria.\nNel 1604 le acque del fiume Santerno furono deviate verso Ovest per confluire nella valle di San Bernardino. Sul corso abbandonato del fiume vennero edificate le prime case di Voltana. La bonifica del territorio prosegu\u00ec per tutto il XVII secolo. Successivamente, fu possibile avviare nella zona una fiorente agricoltura. Un secondo insediamento avvenne tra il 1713 e il 1717.\nNel XVIII secolo fu costruita la \"via della Bonificazione\" da Ferrara a Ravenna (oggi \u00abvia Reale\u00bb, tratto della strada statale 16 Adriatica), per consentire l'attraversamento dei fiumi a mezzo di passobarca. La strada consent\u00ec agli abitanti di Voltana facili e sicuri collegamenti con i centri vicini.\nDal 1885, con la costruzione della linea ferroviaria fra Ravenna e Ferrara, l'insediamento urbano si concentr\u00f2 nel sito attuale. Un personaggio che ha segnato la storia di Voltana \u00e8 il socialista Luigi Antonellini (1861-1933) che il 23 giugno 1907, con altri 30 braccianti, fond\u00f2 e successivamente diresse la \u00abSociet\u00e0 cooperativa fra gli operai braccianti di Villa Voltana\u00bb, avente lo scopo di \"assumere lavori pubblici e privati\". In seguito la Cooperativa acquis\u00ec i terreni della Valle Maggiore. Con l'avvento del fascismo Antonellini fu costretto a fuggire da Voltana e il movimento cooperativo venne sciolto.\nLa popolazione di Voltana ha partecipato attivamente alla Resistenza e fra gli episodi pi\u00f9 significativi vi \u00e8 il sacrificio di Angelo Filippi e dei suoi figli Gustavo e Oriano, avvenuto nel 1944."}
{"id": "2065982", "revid": "122180719", "url": "https://it.wikipedia.org/wiki?curid=2065982", "title": "Casatschok", "text": "Casatschok \u00e8 una canzone italiana scritta sulla melodia del brano musicale russo \"Katju\u0161a\" di Matvej Blanter. Fu presentata per la prima volta al Cantagiro 1969, interpretata dall'allora ventitreenne Dori Ghezzi, testi italiani di D.A. Ciotti e Giancarlo Guardabassi, esiste anche l'esecuzione da parte di Gepyosky e i suoi Cosacchi (RCA Italiana, PM 3486), brano inserito nella compilation del 1970 \"Canzoni di oggi - Successi di sempre\" (RCA Italiana, RDI 16).\nIl termine \"Casatschok\", che nel testo si riferisce al nome di un \"piccolo cosacco\" che insegna il suo ballo a chi vuole entrare nella steppa, \u00e8 in realt\u00e0 una traslitterazione libera del termine \"Kaza\u010dok\" (), che si riferisce ai cosacchi. Spesso il titolo della canzone viene erroneamente trascritto e conosciuto come \"Casatchock\", \"Casaciok\", \"Casaciof\" e talvolta (unica forma, tuttavia, foneticamente accettabile in italiano) \"Casaci\u00f2\"."}
{"id": "2065984", "revid": "1543377", "url": "https://it.wikipedia.org/wiki?curid=2065984", "title": "Eulero", "text": "\u00c8 considerato il pi\u00f9 importante matematico del Settecento, e uno dei massimi della storia. \u00c8 noto per essere tra i pi\u00f9 prolifici di tutti i tempi e ha fornito contributi storicamente cruciali in svariate aree: analisi infinitesimale, funzioni speciali, meccanica razionale, meccanica celeste, teoria dei numeri, teoria dei grafi. Sembra che Pierre Simon Laplace abbia affermato \"Leggete Eulero; egli \u00e8 il maestro di tutti noi\".\nEulero \u00e8 stato senz'altro il pi\u00f9 grande fornitore di \"denominazioni matematiche\", offrendo il suo nome a una quantit\u00e0 impressionante di formule, teoremi, metodi, criteri, relazioni, equazioni. In geometria: il \"cerchio\", la \"retta\" e i \"punti di Eulero\" relativi ai triangoli, pi\u00f9 la \"relazione di Eulero-Slim\", che riguardava il cerchio circoscritto a un triangolo; nella teoria dei numeri: il \"criterio di Eulero\" e il Teorema di Fermat-Eulero, l\"indicatore di Eulero\", l\"identit\u00e0 di Eulero\", la \"congettura di Eulero\"; nella meccanica: gli \"angoli di Eulero\", il \"carico critico di Eulero\" (per instabilit\u00e0); nell'analisi: la \"costante di Eulero-Mascheroni\", la funzione gamma di Eulero; in logica: il \"diagramma di Eulero-Venn\"; nella teoria dei grafi: (di nuovo) la \"relazione di Eulero\"; nell'algebra: il \"metodo di Eulero\" (relativo alla soluzione delle equazioni di quarto grado), il Teorema di Eulero; nel calcolo differenziale: il \"metodo di Eulero\" (riguardante le equazioni differenziali).\nSempre a Eulero si legano altri oggetti matematici, attraverso l'aggettivo \"euleriano\", quali: il \"ciclo euleriano\", il \"grafo euleriano\", la \"funzione euleriana di prima specie\" o \"funzione beta\", e quella di seconda specie o \"funzione gamma\", la \"catena euleriana di un grafo senza anse\", i \"numeri euleriani\" (differenti dai Numeri di Eulero).\nAnche se fu prevalentemente un matematico diede importanti contributi alla fisica e in particolare alla meccanica classica e celeste. Per esempio svilupp\u00f2 l'equazione delle travi di Eulero-Bernoulli e le equazioni di Eulero-Lagrange. Inoltre determin\u00f2 le orbite di molte comete.\nEulero tenne contatti con numerosi matematici del suo tempo; in particolare tenne una lunga corrispondenza con Christian Goldbach confrontando con lui alcuni dei propri risultati. Egli inoltre seppe coordinare il lavoro di altri matematici che gli furono vicini: i figli Johann Albrecht Euler e Christoph Euler, i membri dell'Accademia di San Pietroburgo W. L. Krafft e Anders Johan Lexell e il suo segretario Nicolaus Fuss (che era anche il marito di sua nipote); a tutti i collaboratori riconobbe i meriti.\nComplessivamente esistono 886 pubblicazioni di Eulero. Buona parte della simbologia matematica tuttora in uso venne introdotta da Eulero, per esempio \"i\" per l'unit\u00e0 immaginaria, \u03a3 come simbolo per la sommatoria, \"f(x)\" per indicare una funzione e la lettera \"\u03c0\" per indicare pi greco.\nBiografia.\nInfanzia.\nEulero nacque a Basilea figlio di Paul Euler, un pastore protestante, e di Marguerite Brucker. Ebbe due sorelle, Anna Maria e Maria Magdalena. Poco dopo la nascita di Leonhard, la famiglia si trasfer\u00ec a Riehen, dove Eulero pass\u00f2 la maggior parte dell'infanzia. Paul Euler era amico della famiglia Bernoulli, e di Johann Bernoulli, uno dei pi\u00f9 famosi matematici d'Europa, che ebbe molta influenza su Leonhard. Eulero entr\u00f2 all'Universit\u00e0 di Basilea tredicenne e si laure\u00f2 in filosofia. A quel tempo riceveva anche lezioni di matematica da Johann Bernoulli, che aveva scoperto il suo enorme talento.\nIl padre di Eulero lo voleva teologo e gli fece studiare il greco e l'ebraico, ma Bernoulli lo convinse che il destino del figlio era la matematica. Cos\u00ec, nel 1726 Eulero complet\u00f2 il dottorato sulla propagazione del suono e, nel 1727, partecip\u00f2 al \"Grand Prix\" dell'Accademia francese delle scienze. Il problema di quell'anno riguardava il miglior modo di disporre gli alberi su una nave. Arriv\u00f2 secondo subito dopo Pierre Bouguer, oggi riconosciuto come il padre dell'architettura navale. Eulero comunque vinse quel premio ben dodici volte nella sua vita.\nSan Pietroburgo.\nIn quegli anni i due figli di Johann Bernoulli, Daniel e Nicolas, lavoravano all'Accademia Imperiale delle scienze di San Pietroburgo. Nel 1726, Nicolas mor\u00ec e Daniel prese la cattedra di matematica e fisica del fratello, lasciando vacante la sua cattedra in medicina. Per questa fece quindi il nome di Eulero, che accett\u00f2. Trov\u00f2 lavoro anche come medico nella marina Russa.\nEulero arriv\u00f2 nella capitale russa nel 1727. Poco tempo dopo pass\u00f2 dal dipartimento di medicina a quello di matematica. In quegli anni alloggi\u00f2 con Daniel Bernoulli con cui avvi\u00f2 un'intensa collaborazione matematica. Grazie alla sua incredibile memoria Eulero impar\u00f2 facilmente il russo. L'Accademia pi\u00f9 che un luogo d'insegnamento era un luogo di ricerca. Pietro il Grande infatti aveva creato l'Accademia per poter annullare il divario scientifico tra la Russia e l'Occidente.\nDopo la morte di Caterina I che aveva continuato la politica di Pietro venne al potere Pietro II. Questi, sospettoso degli scienziati stranieri, tagli\u00f2 i fondi destinati a Eulero e ai suoi colleghi. Nel 1734, il matematico spos\u00f2 Katharina Gsell, figlia di Georg, un pittore dell'Accademia. La giovane coppia si trasfer\u00ec in una casa vicino al fiume Neva. Ebbero ben tredici figli dei quali per\u00f2 solo cinque sopravvissero.\nBerlino.\nI continui tumulti in Russia avevano stancato Eulero che amava una vita pi\u00f9 tranquilla. Gli fu offerto un posto all'Accademia di Berlino da Federico il Grande di Prussia. Eulero accett\u00f2 e part\u00ec per Berlino nel 1741. Visse a Berlino per i successivi 25 anni, e l\u00e0 ebbe anche occasione di conoscere Johann Sebastian Bach. In un quarto di secolo pubblic\u00f2 ben 380 articoli, oltre che le sue due opere principali l\"Introductio in analysin infinitorum\", del 1748 e le \"Institutiones calculi differentialis\" (1755).\nIn quel periodo Eulero fece anche da tutore alla principessa di Anhalt-Dessau, nipote di Federico. Le scriver\u00e0 oltre 200 lettere riguardanti le scienze. Furono pubblicate in un libro che vendette moltissimo: \"Lettere a una principessa tedesca\". Il libro, la cui popolarit\u00e0 testimonia una forte capacit\u00e0 divulgatrice di Eulero, fornisce anche molte informazioni sulla sua personalit\u00e0 e sulle sue credenze religiose.\nNonostante la sua presenza conferisse un enorme prestigio all'Accademia, Eulero dovette allontanarsi da Berlino per un conflitto con il Re. Quest'ultimo, infatti, lo riteneva troppo poco raffinato per la sua corte che, tra le altre personalit\u00e0, alloggiava addirittura Voltaire. Eulero era un religioso semplice e un gran lavoratore e aveva idee e gusti molto convenzionali. Tutto l'opposto di Voltaire e questo lo rendeva bersaglio delle battute del filosofo.\nOltre che questi contrasti, Federico il Grande di Prussia critic\u00f2 in un'occasione anche le sue capacit\u00e0 ingegneristiche:\nDeterioramento della vista.\nLa vista di Eulero peggior\u00f2 molto durante la sua carriera. Dopo aver sofferto di una febbre cerebrale, nel 1735 divent\u00f2 quasi cieco all'occhio destro. Tra le cause di questa cecit\u00e0, Eulero annover\u00f2 il lavoro scrupoloso di cartografia che effettu\u00f2 per l'Accademia di San Pietroburgo. La vista di Eulero da quell'occhio peggior\u00f2 cos\u00ec tanto durante il suo soggiorno in Germania che Federico II lo soprannomin\u00f2 \"il mio Ciclope\". Successivamente Eulero soffr\u00ec di cataratta all'occhio sinistro, e questo lo rese quasi completamente cieco. Nondimeno, il suo stato ebbe scarso effetto sul suo rendimento: compens\u00f2 la vista con le sue abilit\u00e0 mentali di calcolo e memoria fotografica. Per esempio, Eulero poteva ripetere l'Eneide di Virgilio dall'inizio alla fine senza esitazione e dire la prima e l'ultima riga di ogni pagina dell'edizione in cui l'aveva imparata. Dopo la perdita della vista, Eulero fu aiutato da Nicolaus Fuss, che gli fece da segretario.\nRitorno in Russia.\nIn Russia la situazione politica si stabilizz\u00f2 e Caterina la Grande, salita al potere nel 1766, lo invit\u00f2 a San Pietroburgo. Egli accett\u00f2 e ritorn\u00f2 in Russia dove rest\u00f2 fino alla morte. Il suo soggiorno fu inizialmente funestato da un evento tragico: nel 1771, mentre lavorava nel suo studio, per San Pietroburgo si propag\u00f2 un incendio. Eulero, praticamente cieco, non se ne accorse fino a quando il suo ufficio non fu completamente avvolto dalle fiamme. Fu portato fortunosamente in salvo insieme con gran parte della sua biblioteca, ma tutti i suoi appunti andarono in fumo.\nNel 1773 perse la moglie Katharina, dopo quarant'anni di matrimonio. Si rispos\u00f2 tre anni dopo. Il 18 settembre 1783, in una giornata come le altre, in cui discusse del nuovo pianeta Urano appena scoperto, scherz\u00f2 col nipote e gli fece lezione, fu colto improvvisamente da un'emorragia cerebrale e mor\u00ec poche ore dopo. Aveva 76 anni. Il suo elogio funebre fu scritto da Nicolaus Fuss e dal filosofo e matematico Marquis de Condorcet, che comment\u00f2 sinteticamente:\nContributi matematici di Eulero.\nNotazione matematica.\nEulero introdusse moltissime notazioni in uso ancora oggi: tra queste, formula_1 per la funzione, l'attuale notazione per le funzioni trigonometriche come seno e coseno, e la lettera greca \u03a3 per la sommatoria. Per primo us\u00f2 la lettera formula_2 per indicare la base dei logaritmi naturali, un numero reale che ora \u00e8 appunto chiamato anche numero di Eulero, e la lettera \"i\" per indicare l'unit\u00e0 immaginaria. L'uso della lettera greca \u03c0 per indicare pi greco, introdotto all'inizio del XVIII secolo da William Jones, divent\u00f2 standard dopo l'utilizzo che ne fece Eulero.\nIl numero di Nepero.\nUn esempio significativo su come le notazioni usate da Eulero abbiano preso il sopravvento gradualmente \u00e8 l'elenco delle notazioni usate per indicare il numero \"e\" tra il 1690 e il 1787, tratto da un libro di Florian Cajori, matematico del XIX secolo. In questo elenco Cajori presenta i diversi simboli per il numero \"e\". Dall'introduzione a opera di Eulero la sua notazione \u00e8 stata accettata quasi universalmente, anche se non mancano le eccezioni.\nNon si conosce il perch\u00e9 della scelta di Eulero: si potrebbe trattare dell'iniziale di \"esponenziale\" o la prima lettera dell'alfabeto non ancora usata in matematica (le lettere \"a\", \"b\", \"c\", \"d\" erano molto usate).\nAnalisi complessa.\nEulero diede importanti contributi allo studio dei numeri complessi. Scopr\u00ec quella che \u00e8 oggi chiamata formula di Eulero:\nDa questa ricav\u00f2 l'identit\u00e0 di Eulero:\nQuesta formula, ritenuta da Richard Feynman \"la pi\u00f9 bella formula di tutta la matematica\", collega armoniosamente cinque numeri estremamente importanti: \"e\", \"\u03c0\", \"i\", 1 e 0.\nNel 1988, i lettori del \"Mathematical Intelligencer\" la votarono come \"La pi\u00f9 bella formula matematica di sempre\". Inoltre Eulero era lo scopritore di tre delle cinque formule pi\u00f9 votate.\nAnalisi.\nL'analisi era il campo di studio principale del XVIII secolo e i Bernoulli, amici di Eulero, erano i principali esperti del settore. Scopo principale di Eulero era catturare l'infinito, effettuare operazioni ancora non ben formalizzate, quali somme e prodotti di un numero infinito di numeri. Bench\u00e9 tali operazioni fossero al tempo mancanti di una solida base formale (data oggi dal concetto di limite di una successione e dalla struttura assiomatica dei numeri reali) e le sue dimostrazioni non fossero quindi completamente rigorose, portarono comunque a numerosi risultati corretti che fecero fare all'analisi un grosso passo in avanti.\nPer prima cosa Eulero introdusse il concetto di funzione, l'uso della funzione esponenziale e dei logaritmi. Trov\u00f2 i modi di esprimere le varie funzioni logaritmiche in termini di serie e defin\u00ec i logaritmi per i numeri complessi e negativi, espandendone notevolmente la portata.\nEulero calcol\u00f2 quindi il risultato di un certo numero di serie importanti, anche se, come \u00e8 stato accennato, a quel tempo il significato di \"somma e/o prodotto di infiniti termini\" non era ancora rigorosamente formalizzato. Ad esempio,\nScopr\u00ec anche lo sviluppo dell'arcotangente\nNel 1735 risolse il Problema di Basilea:\nSuccessivamente trov\u00f2 la forma chiusa per la somma dell'inverso di ogni potenza pari. Defin\u00ec cos\u00ec in modo implicito la funzione zeta di Riemann. Studiando questa funzione scopr\u00ec in seguito il Prodotto di Eulero e sugger\u00ec per primo la formula di riflessione per la funzione zeta. Dimostr\u00f2 l'infinit\u00e0 dei numeri primi partendo dalla divergenza della serie armonica.\nUna sorprendente serie di Eulero, che si potrebbe chiamare \"serie armonica corretta\", mette in relazione pi greco con gli inversi di tutti i numeri naturali:\nI segni dei termini, dopo i primi due, si determinano come segue: \nLa sua convergenza \u00e8 molto lenta, quindi non \u00e8 adatta per i calcoli, ma rimane comunque tra le pi\u00f9 eleganti delle serie che convergono a pi greco.\nGrazie a questi risultati Eulero inoltre apr\u00ec la strada all'applicazione di metodi analitici nella teoria dei numeri: un\u00ec due rami disparati della matematica e introdusse un nuovo campo dello studio, la teoria analitica dei numeri. Nel secolo successivo questa sarebbe arrivata alla formulazione di importanti teoremi e alla formulazione dell'Ipotesi di Riemann.\nInoltre Eulero introdusse la Funzione gamma e un nuovo metodo per risolvere l'equazione di quarto grado. Trov\u00f2 un metodo per calcolare gli integrali usando i limiti complessi.\nIntrodusse la costante di Eulero-Mascheroni definita come:\nInfine, Eulero contribu\u00ec enormemente alla nascita del calcolo delle variazioni con le equazioni di Eulero-Lagrange.\nTeoria dei numeri.\nIl grande interesse di Eulero alla teoria dei numeri fu acceso dal suo amico Christian Goldbach. Molto del suo lavoro sulla teoria dei numeri riguarda la dimostrazione (o confutazione) delle molte congetture di Pierre de Fermat.\nEulero prov\u00f2 la correlazione tra numeri primi e funzione zeta di Riemann scoprendo la formula prodotto di Eulero. Prov\u00f2 poi le identit\u00e0 di Newton, il piccolo teorema di Fermat, il teorema di Fermat sulle somme di due quadrati e diede importanti contributi alla risoluzione del teorema dei quattro quadrati e alla comprensione dei numeri perfetti. Invent\u00f2 la funzione phi di Eulero \u03c6(n) che assegna a ogni numero naturale il numero di numeri minori di esso e coprimi a esso. Con questa funzione generalizz\u00f2 il piccolo teorema di Fermat (teorema di Eulero). Eulero congettur\u00f2 inoltre la legge della reciprocit\u00e0 quadratica.\nUno dei pi\u00f9 grandi successi di Eulero in questo campo fu per\u00f2 la dimostrazione dell'ultimo teorema di Fermat per il caso particolare in cui n=3, ossia la dimostrazione che la somma di due cubi non pu\u00f2 essere uguale a un cubo. Questa dimostrazione \u00e8 effettuata per discesa infinita e fa uso anche dei numeri complessi.\nTeoria dei grafi e topologia.\nNel 1736 Eulero risolse il problema dei ponti di K\u00f6nigsberg. La citt\u00e0 di K\u00f6nigsberg (ora Kaliningrad) \u00e8 percorsa dal fiume Pregel e da suoi affluenti e presenta due estese isole che sono connesse tra di loro e con le due aree principali della citt\u00e0 da sette ponti. La questione \u00e8 se sia possibile con una passeggiata seguire un percorso che attraversa ogni ponte una e una volta sola e tornare al punto di partenza. Eulero dimostr\u00f2 che la passeggiata ipotizzata non era possibile a causa del numero dispari di nodi che congiungevano gli archi (ossia delle strade che congiungevano i ponti). La soluzione di Eulero diede origine alla teoria dei grafi, che si sarebbe poi evoluta dando origine alla topologia.\nEulero introdusse poi la formula per i poliedri convessi che unisce il numero dei vertici V, degli spigoli S e delle facce F nella cosiddetta relazione di Eulero:\nPi\u00f9 in generale, il numero formula_11 \u00e8 una costante importante, definita per molti enti geometrici (ad esempio, per i poligoni \u00e8 formula_12), chiamata caratteristica di Eulero. Fu studiata da Cauchy (che tra l'altro diede la prima dimostrazione rigorosa della relazione di Eulero) ed estesa successivamente da Poincar\u00e9 a molti oggetti topologici (quali ad esempio il toro, che ha formula_13).\nGeometria analitica.\nEulero diede anche importanti contributi alla geometria analitica come la formulazione delle equazioni che descrivono il cono, il cilindro, e le varie superfici di rotazione. Dimostr\u00f2 anche che la geodetica passante per due punti in una qualsiasi superficie si trasforma nella retta passante per quei due punti se la superficie viene appiattita. Fu il primo a considerare tutte le curve insieme senza una predilezione per le coniche e a studiare a fondo anche le curve generate da funzioni trascendenti come la sinusoide.\nSvolse anche un importante lavoro di classificazione delle curve e delle superfici. Nell\"Introductio in analysin infinitorum\" si trova poi una completa ed esauriente trattazione delle coordinate polari che vengono esposte nella forma moderna. Per ci\u00f2, ancora oggi, spesso si indica erroneamente Eulero come l'inventore di questo sistema di notazione.\nDimostr\u00f2 anche un paio di semplici teoremi di geometria pura, come per esempio l'affermazione che il circocentro, il baricentro e l'ortocentro di un triangolo sono sempre allineati. In suo onore tale retta fu chiamata \"retta di Eulero\".\nMatematica applicata.\nAlcuni dei successi pi\u00f9 grandi di Eulero furono nell'applicazione di metodi analitici a problemi reali, con l'uso di Diagrammi di Venn, numeri di Eulero, costanti, frazioni continue e integrali. Integr\u00f2 il calcolo integrale di Leibniz con il metodo delle flussioni di Newton il che gli rese pi\u00f9 facile risolvere alcuni problemi fisici. In particolare, contribu\u00ec allo studio dell'approssimazione degli integrali con vari risultati, tra cui il metodo di Eulero e la formula di Eulero-Maclaurin.\nTeoria musicale.\nFra i contributi meno noti di Eulero vi \u00e8 anche un tentativo di formulare una teoria musicale su basi interamente matematiche. A questo \u00e8 dedicato il suo trattato \"Tentamen novae theoriae musicae\" del 1739, e numerosi altri scritti. Questo lavoro si inserisce in un filone della ricerca matematica a cui avevano gi\u00e0 contribuito Marin Mersenne e Cartesio, e che sar\u00e0 successivamente ripreso da Jean d'Alembert, Hermann von Helmholtz e altri. Nel suo \"Elogio di Leonhard Euler\" (1783), il suo assistente Nikolaus Fuss defin\u00ec quel trattato\nFisica e astronomia.\nEulero contribu\u00ec a sviluppare l'equazione di fascio di Eulero-Bernoulli, una pietra miliare dell'ingegneria. Eulero non solo risolse con successo molti problemi fisici, ma ebbe l'idea di applicare le stesse tecniche alla meccanica celeste. Realizz\u00f2 vari lavori astronomici quali la determinazione esatta delle orbite delle comete e di altri corpi celesti, e il calcolo della parallasse del Sole. Fu anche l'autore delle equazioni di Eulero in fluidodinamica.\nPrincipi filosofici e religiosi.\nMolto di ci\u00f2 che sappiamo sulla filosofia di Eulero ci arriva dalle \"Lettere a una principessa tedesca\".\nAnche se fu il pi\u00f9 grande matematico del periodo illuminista le idee di Eulero erano molto distanti dall'illuminismo.\nEra infatti un religioso fervente e una persona semplice. Eulero era protestante e si interessava anche di teologia. Ci\u00f2 \u00e8 dimostrato da alcuni suoi testi come \"Rettung der G\u00f6ttlichen Offenbahrung Gegen die Einw\u00fcrfe der Freygeister\" (\"Difesa delle rivelazioni Divine contro le obiezioni dei liberi pensatori\"). Fa notare John Derbyshire nel suo \"L'ossessione dei numeri primi\":,\n\u00c8 addirittura ricordato nel Calendario dei Santi della Chiesa Luterana il 24 maggio.\nUn aneddoto vuole che mentre Eulero si trovava alla corte russa, arrivasse l\u00ec Denis Diderot. Il filosofo, che incitava all'ateismo, chiese beffardamente a Eulero se avesse una dimostrazione matematica dell'esistenza di Dio. Eulero rispose: \"Signore, formula_14, quindi Dio esiste!\". Diderot, che (secondo la storia) non capiva la matematica, rimase disorientato e non pot\u00e9 confutare la prova, abbandonando la corte il giorno dopo. L'aneddoto \u00e8 quasi certamente falso dal momento che Diderot era un matematico capace.\nOpere.\nTra le opere di Eulero vi sono:"}
{"id": "2065987", "revid": "88740", "url": "https://it.wikipedia.org/wiki?curid=2065987", "title": "Lago Agassiz", "text": "Il lago Agassiz fu un immenso lago di origine glaciale esistito tra il X e il VII millennio a.C. localizzato nelle regioni centrali dell'America settentrionale.\nLa sua esistenza fu postulata per la prima volta da William Keating nel 1823, e gli venne assegnato in seguito il nome in onore di Louis Agassiz nel 1879.\nFormatosi circa 11.700 anni fa, il lago ricopriva gran parte del Manitoba, dell'Ontario occidentale, parte del Minnesota, Nord Dakota e Saskatchewan. Potrebbe aver raggiunto le dimensioni massime di 440.000 chilometri quadrati, il 25% in pi\u00f9 della superficie del mar Caspio.\nCirca 8.500 anni fa, con il ritiro dei ghiacci, il lago Agassiz si ridusse di dimensione, ma ricopriva ancora le pianure a sud della Baia di Hudson. Le sue acque iniziarono a scaricarsi prima nel fiume Mississippi attraverso il fiume Minnesota, in seguito nel fiume San Lorenzo.\nOggi, l'antico lago ha lasciato poche tracce: il lago Winnipeg, il lago Winnipegosis, il lago Manitoba e il lago dei Boschi su tutti, ma anche fertili valli, come quella dei fiumi Red River del Nord e Assiniboine."}
{"id": "2065989", "revid": "118031", "url": "https://it.wikipedia.org/wiki?curid=2065989", "title": "Banda della Polizia di Stato", "text": ""}
{"id": "2065992", "revid": "71433", "url": "https://it.wikipedia.org/wiki?curid=2065992", "title": "I babysitters", "text": ""}
{"id": "2065994", "revid": "767487", "url": "https://it.wikipedia.org/wiki?curid=2065994", "title": "The Revenge of Tarzan", "text": "The Revenge of Tarzan \u00e8 un film muto del 1920 diretto da Harry Revier e George M. Merrick.\nIl soggetto \u00e8 liberamente ispirato al personaggio del famoso romanzo d'avventura \"Tarzan delle Scimmie\" di Edgar Rice Burroughs del 1912 ed in particolare tratto dalla novella del 1915 \"Il ritorno di Tarzan\" (per questo motivo il film \u00e8 anche conosciuto col titolo \"Il ritorno di Tarzan\"). Distribuito dalla \"Goldwyn Distributing Company\", il film \u00e8 andato perduto.\nTrama.\nTarzan parte con Jane per Parigi per andare a trovare una sua vecchia amica e protettrice: la Contessa de Coude. Ma l'ospite non \u00e8 ben visto da Nikolas Rokoff che fa di tutto per sbarazzarsi di lui e ci riesce facendolo cadere da una nave da crociera. Tarzan per\u00f2 si salva e si rifugia nella sua Africa per poi ritornare in Francia alla ricerca di Jane. Arrivato, Tarzan scopre che la sua amata \u00e8 stata rapita e portata in Africa da Rokoff e torna indietro, salvandola appena in tempo."}
{"id": "2065995", "revid": "729019", "url": "https://it.wikipedia.org/wiki?curid=2065995", "title": "Motociclismo d'Epoca", "text": "Motociclismo d'Epoca \u00e8 una rivista italiana specializzata nella trattazione di argomenti relativi alla produzione e allo sport motociclistici del passato.\nNel panorama delle riviste mondiali del settore, viene considerata tra le pi\u00f9 autorevoli e documentate, grazie alla possibilit\u00e0 di accedere in via esclusiva, quale fonte primaria, al colossale archivio della rivista-madre Motociclismo, risalente alla prima edizione del maggio 1914, che conserva la pi\u00f9 importante ed organica raccolta documentale esistente in materia, rappresentando una memoria storica del motociclismo internazionale.\nLa pubblicazione \"in nuce\" di Motociclismo d'Epoca inizi\u00f2 nel 1988 e prosegu\u00ec fino al 1994 con cadenza annuale, quale edizione speciale della rivista Motociclismo, con la denominazione provvisoria di Motociclismo Speciale Moto d'Epoca. I fascicoli editi in questa veste, vengono definiti come i 7 \"numero zero\" che anticiparono l'uscita della rivista in forma di testata autonoma, avvenuta nel febbraio 1995 con periodicit\u00e0 bimestrale, divenuta mensile dal gennaio 1999, sempre sotto la direzione di Carlo Perelli che dal 2000 \u00e8 stato affiancato da Alberto Pasi in qualit\u00e0 di condirettore."}
{"id": "2066000", "revid": "15756", "url": "https://it.wikipedia.org/wiki?curid=2066000", "title": "Nunzio La Farina", "text": "Biografia.\nNunzio La Farina nasce a Capizzi il 27 giugno del 1896. Emigrato in Argentina ottiene il diploma di professore e compositore di musica a Buenos Aires. Incise grandi successi sui dischi Columbia e Brunswich: valzer, tango, ranchera e tarantelle. Nel 1943 compose una nota marcia inno intitolata \"Madre Patria\"; i versi erano di Franco Ligure.\nMor\u00ec a Capizzi il 28 agosto del 1961 rimpianto come ormai famoso e apprezzato compositore in tutto il mondo.\nIl 27 dicembre 2009 il Comune di Capizzi, insieme a numerose autorit\u00e0 ha dedicato la Scuola civica di Musica all'illustre concittadino."}
{"id": "2066001", "revid": "1363832", "url": "https://it.wikipedia.org/wiki?curid=2066001", "title": "Olive Schreiner", "text": "Biografia.\nOlive Schreiner fu la nona dei dodici figli di Gottlob Schreiner, missionario metodista tedesco, e Rebecca Lyndall, inglese. Di famiglia povera, si educ\u00f2 da autodidatta leggendo la Bibbia, John Bunyan e gli scritti di autori quali R.W. Emerson, J.S. Mill, G. Eliot e J.W. Goethe. Fu attraverso queste letture che Schreiner svilupp\u00f2 idee opposte a quelle che le erano state inculcate dalla famiglia e abbandon\u00f2 qualsiasi pratica religiosa.\nTra il 1874 e il 1881 lavor\u00f2 come governante di alcune famiglie che abitavano nel \"karoo\" (la grande distesa arida e semidesertica del Sudafrica occidentale che sar\u00e0 lo sfondo di molti suoi romanzi); nel tempo libero leggeva Darwin, Spencer e Comte. Intanto la famiglia, provata dall'estrema povert\u00e0 e dalla morte di una delle figlie, si era disgregata. Durante la New Rush, Schreiner si trovava proprio a Kimberley e fu testimone di quella febbrile e disperata corsa ai diamanti. In quello stesso periodo cominci\u00f2 a scrivere diari e abbozzi di romanzi: \"Undine\" e \"From Man to Man\", pubblicati postumi, furono scritti nella sua adolescenza.\nNel 1881 la volont\u00e0 di continuare a studiare la port\u00f2 a Londra per frequentare medicina, ma lo stato di salute cagionevole a causa dell'asma cronica di cui soffriva fin da bambina rese impossibile il progetto e cos\u00ec si dedic\u00f2 interamente alla scrittura. \"The Story of an African Farm\", il romanzo pubblicato nel 1883 con lo pseudonimo di Ralph Iron, le diede subito grande notoriet\u00e0. Schreiner rivel\u00f2 la sua vera identit\u00e0 con la seconda edizione del 1891. A Londra frequent\u00f2 l'ambiente intellettuale e divenne amica di Eleanor Marx, Edward Carpenter, Havelock Ellis. Ma l'asma peggiorava e Schreiner rientr\u00f2 in Sudafrica per godere dell'aria secca del \"karoo\" e si stabil\u00ec a Matjiesfontein. William, suo fratello e futuro primo ministro della Colonia del Capo, le fece conoscere Cecil John Rhodes, figura di spicco durante la New Rush. Tuttavia le convinzioni imperialistiche di Rhodes si scontrarono con i principi di Schreiner e la loro amicizia termin\u00f2 dopo un anno. In un'epoca che avrebbe visto il consolidarsi del razzismo con l'avvento dell'apartheid, Schreiner difese i diritti dei pi\u00f9 poveri e degli oppressi anche attraverso due importanti scritti: \"Trooper Peter Halket of Mashonaland\" (1897), una denuncia di Rhodes e del razzismo bianco, e \"An English-South African View of the Situation\" (1899), contro la guerra anglo-boera.\nIl 24 febbraio 1894 spos\u00f2 Samuel Cronwright, che la incoraggi\u00f2 sempre nella sua carriera di scrittrice. Sfortunatamente la loro prima figlia mor\u00ec poche ore dopo essere venuta al mondo e Schreiner, che rivisse il dolore provato per la scomparsa della sorella, non si riebbe dalla perdita.\nNei primi anni del Novecento si batt\u00e9 per i diritti dei neri, degli ebrei e delle donne e lavor\u00f2 a \"Letter on the Jews\" (1906) e \"Woman and Labour\" (1911), un testo fondamentale del femminismo. Nel 1913 part\u00ec sola per l'Inghilterra e trascorse gli anni della prima guerra mondiale a Londra. In condizioni di salute sempre pi\u00f9 gravi rientr\u00f2 a Citt\u00e0 del Capo, dove mor\u00ec l'11 dicembre 1920, lasciando molti scritti incompiuti. Chiese di essere sepolta accanto alla figlia nel \"karoo\".\nOpere.\n\"The Story of an African Farm\" (\"Storia di una fattoria africana\", 1883) \u00e8 considerato dalla critica letteraria l'opera inaugurale della letteratura sudafricana in lingua inglese. Dedicato all'amica Mary Brown, la donna che aveva aiutato Schreiner ad arrivare in Inghilterra, fu pubblicato a Londra nel 1883 con lo pseudonimo di Ralph Iron. Il nome \u00e8 un omaggio al filosofo ottocentesco Ralph Waldo Emerson, noto per le sue idee riguardanti l'etica individuale basata sulla fiducia in s\u00e9 stessi; Iron, invece, \u00e8 un riferimento alla gabbia di ferro contro la quale si infrangeranno i sogni e le aspirazioni dei due protagonisti, troppo moderni per il mondo in cui vivono.\nIl romanzo, che affronta il tema della condizione della donna nella societ\u00e0 coloniale ottocentesca, fu salutato con entusiasmo non solo dalla critica femminista, ma anche dal resto della critica, che apprezz\u00f2 la sua audacia compositiva e la sua modernit\u00e0 stilistica. Il romanzo illustra quello che i critici chiamarono la \u201cdiscontinuit\u00e0 dell'esperienza coloniale\u201d: la mescolanza di generi, la trama senza forma e la mancanza di carattere sono tutti indicativi di un mondo inconsistente e instabile abitato sia da invasori sia da indigeni spodestati dalla loro terra e dalla loro cultura. Per quanto riguarda l'aspetto socio-antropologico invece, il mondo descritto da Schreiner ha ancora un punto di vista coloniale.\nLa particolarit\u00e0 del libro viene ben rappresentata dal titolo stesso, dove compare la parola \"African\", cosa piuttosto insolita per quel periodo. Il titolo induce a pensare a paesaggi esotici, safari, cacciatori e avventure, ovvero all'Africa dell'immaginario collettivo inglese. Tuttavia \u00e8 sufficiente una lettura dei primi due capitoli per rendersi conto che non \u00e8 cos\u00ec: i personaggi sono europei, boeri e tedeschi per la precisione, e i cafri, abitanti del luogo, non sono che ombre nel romanzo, appaiono come soprammobili, non parlano e non compiono gesti significativi.\n\"The Story of an African Farm\" \u00e8 ambientato nel \"karoo\" e il libro offre descrizioni accurate del paesaggio; inoltre l'uso di alcune parole olandesi, l'inversione sintattica e i colloquialismi in afrikaans di Tant' Sannie ed Em aiutano a catturare i ritmi dell'accento non inglese.\nNonostante i fatti narrati abbiano luogo tra la met\u00e0 e la fine dell'Ottocento, la prima guerra boera non viene menzionata; ci sono solo alcune allusioni. \u00c8 difficile riuscire a riassumere la trama del romanzo, in quanto la narrazione \u00e8 minima ed \u00e8 usata solo come sfondo per i numerosi temi affrontati. Ad ogni modo \u00e8 possibile dividere il libro in tre parti. Nella prima vengono introdotti i personaggi, in particolare i protagonisti Waldo, Em e Lyndall, tre bambini che vivono in una fattoria nel \"karoo\". Waldo \u00e8 cristiano; la sua devozione deriva dal padre Otto, il gentile fattore di origini tedesche. Con il procedere della narrazione Waldo \u00e8 sempre pi\u00f9 deluso dalla fede: la sua crisi \u00e8 causata da una serie di eventi traumatici e dal crescente interesse per le opere filosofiche. Lyndall \u00e8 una libera pensatrice per nulla attratta dalla religione. \u00c8 interessata solo alla condizione femminile nella sua epoca. Costantemente alla ricerca dell'emancipazione, si sente frustrata dalla scarsit\u00e0 di scelte che la vita le offre, perch\u00e9 appartenente al sesso femminile. \u00c8 scettica di natura, una bambina indipendente e determinata che non esita a disobbedire agli adulti qualora non ritenga che meritino rispetto. Impossibile, a questo punto, non notare i molti tratti in comune con la stessa autrice. Em, figliastra di Tant' Sannie e cugina di Lyndall, \u00e8 una bambina allegra e cordiale ma spesso ingenua. Il suo personaggio \u00e8 in forte contrasto con quelli di Waldo e Lyndall, in quanto Em si accontenta di credere a tutto ci\u00f2 che le viene detto dagli adulti. Spesso diventa il capro espiatorio degli atteggiamenti ribelli di Lyndall.\nLa seconda parte \u00e8 dedicata prevalentemente a Waldo, al suo passaggio dall'infanzia all'adolescenza. L'uso frequente di pronomi plurali indica che l'autrice include s\u00e9 stessa nella narrazione. Nella terza parte invece, si narra la vita dei tre protagonisti in et\u00e0 adulta. Anche qui l'attenzione \u00e8 incentrata su Waldo e Lyndall. Entrambi abbandonano la fattoria e viaggiano in diverse zone del Sudafrica: Waldo va nella sua citt\u00e0 natale, Grahamstown, mentre Lyndall va a Bloemfontein e poi nel Transvaal.\nCon \"The Story of an African Farm\" Schreiner mette fine agli idilli romantici per fare esplodere le tensioni che caratterizzano la sua epoca. Da vera innovatrice diventa un esempio per Doris Lessing e Nadine Gordimer.\nLa produzione letteraria di Schreiner \u00e8 influenzata dall'ambiente coloniale. Nei suoi primi romanzi emerge il costante senso di emarginazione dell'autrice: si sente straniera in Africa ed emigrata in Inghilterra. Se in \"The Story of an African Farm\" sono presenti le idee di appartenenza e sradicamento, desiderio e frustrazione, l'ambientazione inglese di \"Undine\" (il primo romanzo, pubblicato postumo nel 1928) riflette l'isolamento dalla metropoli e l'impossibilit\u00e0 di trovare nella cultura locale uno spunto utile per le storie che Schreiner vuole raccontare. Inoltre \"Undine\" presenta alcuni aspetti riconducibili al femminismo, in particolare per quanto riguarda le riflessioni sulla necessit\u00e0 che una donna diventi uomo per avere un ruolo nella societ\u00e0. La posizione della donna durante il colonialismo, a cui viene permessa pi\u00f9 libert\u00e0 ma che viene obbligata a sostenere la famiglia, \u00e8 un altro tema ricorrente nelle opere di Schreiner. Anche in \"From Man to Man\" (un romanzo mai terminato ma pubblicato postumo nel 1926) \u00e8 presente una componente femminista. Qui il personaggio di Bertie viene sedotto e abbandonato dal suo precettore inglese, metafora della terra colonizzata.\nTutti i romanzi di Schreiner contengono passaggi allegorici; sono state pubblicate anche alcune raccolte di allegorie come \"Dreams\" (\"Sogni\", 2008), \"Dream Life and Real Life\" (1893) e la raccolta postuma \"Stories, Dreams and Allegories\" (1932). L'autrice combina l'interesse per il misticismo e la scienza, in particolare le teorie dell'evoluzione, con i suoi ideali politici e le idee sperimentali sulle forme letterarie. Sia lo stile sia il contenuto esprimono la critica a un sistema basato su coppie di opposizioni come \u201crazionalit\u00e0\u201d ed \u201cemozioni\u201d, \u201cpubblico\u201d e \u201cprivato\u201d, una critica che rispecchia la sua ferma convinzione nell'esistenza di una radice comune.\nCon il suo quarto romanzo \"Trooper Peter Halket of Mashonaland\" (1897) l'autrice unisce l'allegoria all'impegno politico. Restando su un piano allegorico prende posizione, attraverso riferimenti piuttosto espliciti, contro le ingiustizie perpetrate da Cecil John Rhodes e dalla sua Chartered Company sulle popolazioni indigene della Rhodesia, l'odierno Zimbabwe.\nL'avvicinarsi della guerra anglo-boera spinge Schreiner a scrivere \"An English South African's View of the Situation\" (1899) con il preciso intento di attirare l'attenzione britannica sull'inutilit\u00e0 della guerra per evitarla.\nL'impegno politico di Schreiner traspare anche dalla raccolta di articoli \"Thoughts on South Africa\" (pubblicata postuma nel 1923), che denuncia la segregazione razziale e la discriminazione degli indigeni nella colonia.\nIn seguito Schreiner, con \"Woman and Labour\" (1911), ritorna su temi di natura femminista dando vita all'opera che sarebbe stata definita in seguito come \u201cla Bibbia del movimento femminista\u201d. Qui esprime la sua idea di parassitismo sessuale nei confronti delle donne bianche, escluse dal mondo dell'istruzione e del lavoro, che esistono solo come partner sessuali dei loro uomini. Le donne nere, invece, vengono considerate come simbolo di maternit\u00e0, nel ruolo pi\u00f9 naturale della donna."}
{"id": "2066019", "revid": "986213", "url": "https://it.wikipedia.org/wiki?curid=2066019", "title": "Maria I di Guisa", "text": "Biografia.\nMaria era figlia di Carlo I di Guisa e di Enrichetta Caterina di Joyeuse. Tutti i progetti relativi a un suo matrimonio fallirono e lei rimase nubile e senza figli. Il 16 marzo 1675, a soli cinque anni, si spense Francesco Giuseppe di Guisa, l'ultimo rampollo maschio della grande casata francese. Maria, che era la prozia di Francesco Giuseppe, in quanto sorella di suo nonno Luigi di Guisa, era l'unica erede della famiglia e tutti i titoli passarono a lei.\nFu in ottimi rapporti con la madre del defunto Francesco Giuseppe, Elisabetta d'Orl\u00e9ans, detta \"Madame de Guise\", figlia di Gastone d'Orl\u00e9ans, il fratello del re di Francia Luigi XIII. Quest'ultima e Maria, dopo la morte del bambino, si dedicarono a opere di carit\u00e0 nel nome della Santa Vergine e di Ges\u00f9. Inoltre, si preoccuparono del grave problema dell'analfabetismo e promossero l'educazione infantile: furono le patrone della \"Casa del Bambin Ges\u00f9\" e dell\"'Istituto di scuole caritatevoli del San Bambin Ges\u00f9\", due istituzioni benefiche fondate nel 1675.\nMaria fu anche una grande mecenate e amante della musica: all'H\u00f4tel de Guise, dove viveva, ospitava un gran numero di musici e cantori; in particolar modo favor\u00ec la carriera di Marc-Antoine Charpentier, il pi\u00f9 grande compositore di musica sacra francese del suo tempo.\nNon avendo figli, lasci\u00f2 per legato la sua eredit\u00e0 a Carlo Francesco de Stainville l'8 gennaio 1688, ma ci\u00f2 fu invalidato dal Parlamento di Parigi su richiesta degli eredi collaterali di Maria: tra questi Edoardo di Pfalz-Simmern, conte Palatino, e sua figlia Anna, che era una pro-pronipote di Carlo di Guisa, duca di Mayenne. Il titolo di duca di Guisa dunque pass\u00f2 a Enrico III Giulio di Borbone-Cond\u00e9, marito di Anna di Pfalz-Simmern. Il titolo di duca di Joyeuse pass\u00f2 invece a suo cugino Carlo Francesco di Lorena, mentre quello di principessa di Joinville a Anna Maria Luisa d'Orl\u00e9ans, cugina di Luigi XIV e sorellastra di Madame de Guise."}
{"id": "2066022", "revid": "436907", "url": "https://it.wikipedia.org/wiki?curid=2066022", "title": "Egoista (Alexia)", "text": "Egoista \u00e8 il 21\u00b0 singolo di Alexia pubblicato nel 2003.\nCanzone.\n\u00c8 il secondo singolo promozionale estratto dall'album \"Il cuore a modo mio\" del 2003.\nIl brano, una hit estiva, esce nel mese di maggio e partecipa a vari programmi musicali come il Festivalbar dove ottiene successo. Viene programmato dalle principali emittenti radiofoniche e televisive musicali.\nLa canzone denuncia il modo di fare di alcune persone egocentriche, che vogliono tutta l'attenzione nei loro confronti senza darne agli altri, in particolare nel rapporto di coppia. Questo messaggio viene rappresentato nel video.\nVideoclip.\nIl video che accompagna il singolo vede l'artista cantare e ballare in una sfilata di moda. Alle sue spalle compare la scritta \"EGO\" a lettere illuminate, mentre egocentrici modelli e modelle sfilano tra una folla di fotografi."}
{"id": "2066023", "revid": "123731420", "url": "https://it.wikipedia.org/wiki?curid=2066023", "title": "Nikolaj Gir\u0161evi\u010d Kapustin", "text": "Studi\u00f2 pianoforte prima con Avrelian Rubakh (a sua volta allievo di Feliz Blumenfeld che fu insegnante anche di Simon Barere e di Vladimir Horowitz) e pi\u00f9 tardi con Alexander Goldenweiser al conservatorio di Mosca, dove si diplom\u00f2 in pianoforte nel 1961.\nKapustin univa nelle sue composizioni influssi della musica classica e del jazz, utilizzando idiomi del jazz classico in strutture formali, come nella sua \"Suite in stile vecchio\", op. 28, scritta nel 1977, nella quale introdusse il mondo sonoro dell'improvvisazione jazz all'interno della struttura formale della suite barocca di Johann Sebastian Bach: ogni movimento \u00e8 una stilizzata danza (o, talvolta un paio di danze) in stretta forma binaria.\nAltri esempi di questa fusione sono i suoi \"24 preludi e fughe\", op. 82 scritti nel 1997 e l'opera \"Sonatina\" nr. 100.\nKapustin si definiva compositore pi\u00f9 che musicista jazz. Disse infatti in una intervista concessa a \"Fanfare\": \u00abIo non sono mai stato un musicista jazz. Non ho mai cercato di essere un vero pianista jazz, ma lo sono diventato grazie alle mie composizioni. Non sono interessato all'improvvisazione e, cos'\u00e8 la musica jazz senza improvvisazione? Tutte le mie improvvisazioni sono scritte normalmente e sono scritte elaborandole al meglio\u00bb. In poche parole ci troviamo di fronte ad un musicista classico che suona secondo canoni di armonia e melodia jazzistica.\nConsiderazioni.\nLa musica di Kapustin \u00e8 poco conosciuta in Italia e in altri paesi europei. Viene seguita particolarmente nelle scuole musicali giapponesi, ed un interesse crescente va formandosi via via che vari virtuosi del pianoforte (come Marc-Andr\u00e9 Hamelin, Alexei Volodin, S. Osborne, Vito Reibaldi, N. Petrov, Sachiko Kato, Vadimir Rudenko, Masahiro Kawakami, Giuseppe Andaloro, Yuja Wang) stanno includendo suoi pezzi nel loro repertorio."}
{"id": "2066025", "revid": "326822", "url": "https://it.wikipedia.org/wiki?curid=2066025", "title": "Ispettore Koichi Zenigata", "text": ""}
{"id": "2066027", "revid": "326822", "url": "https://it.wikipedia.org/wiki?curid=2066027", "title": "Ispettore Zenigata", "text": ""}
{"id": "2066029", "revid": "1543377", "url": "https://it.wikipedia.org/wiki?curid=2066029", "title": "Principato di Galilea", "text": "Il Principato di Galilea fu uno dei quattro maggiori Vassalli del Regno di Gerusalemme in Palestina, secondo il giurista del XIII secolo Giovanni di Ibelin. \nI possedimenti del principato vero e proprio erano attorno alla citt\u00e0 di Tiberiade, in Galilea, ma con tutti i suoi vassalli la signoria comprendeva tutta la Galilea ed il meridione della Fenicia (l'odierno Libano); attorno al Lago di Tiberiade e lungo la valle del Giordano.\nLa citt\u00e0 principale era Tiberiade, tanto che fu chiamato anche Principato di Tiberiade o la Tiberiade.\nStoria.\nIl principato fu istituito, almeno nominalmente, nel 1099 quando Tancredi ricevette Tiberiade, Haifa e Bethsan da Goffredo di Buglione. \nNel 1101 Baldovino I assegn\u00f2 Haifa a Galdemar Carpenel, limitando il potere di Tancredi, che fu costretto a rinunciare al principato quando divenne reggente di Antiochia. \nIn seguito il principato divenne il feudo della famiglia Bures.\nNel maggio 1187 il figlio di Saladino al-Afdal al comando di una forza di 7'000 cavalieri partiti da Caesarea Phillippi si scontr\u00f2 e distrusse un contingente di 140 cavalieri guidati da Gerard de Ridefort, Gran Maestro dell'Ordine del Tempio.\nSaladino allora assedi\u00f2 Tiberiade che cadde dopo sei giorni. \nIl 4 luglio 1187 Saladino sconfisse i crociati venuti in soccorso di Tiberiade nella Battaglia di Hattin, a 10\u00a0km dalla citt\u00e0, \nriconquistando il principato che torn\u00f2 in mani cristiane solo per un breve periodo dal 1240 al 1247.\nDopo la caduta del principato il titolo nobiliare fu usato da parenti ed figli minori dei re di Cipro, a questi ultimi era passato il titolo di re di Gerusalemme.\nVassalli.\nIl principato aveva dei vassalli che, a loro volta, avevano spesso dei vassalli minori:\nIl loro numero, le grandi dimensioni e l'importanza di alcuni di essi appare sproporzionata e, in qualche caso, ci sono ragioni per dubitare della posizione di sovranit\u00e0 del principato.\nLa Signoria di Sidone, anche se era situata tra i possedimenti del principato, era uno dei feudi del Regno di Gerusalemme."}
{"id": "2066031", "revid": "1793900", "url": "https://it.wikipedia.org/wiki?curid=2066031", "title": "Des Moines (fiume)", "text": "Il Des Moines \u00e8 un fiume degli Stati Uniti d'America, affluente del Mississippi. Scorre per una lunghezza di circa 845\u00a0km.\nGeografia.\nIl Des Moines trae la sua sorgente nel Midwest americano ed \u00e8 il fiume pi\u00f9 grande dello Stato dell'Iowa, che attraversa da nord-ovest a sud-est. Ha dato il suo nome alla capitale dello Stato, la citt\u00e0 di Des Moines.\nIl Des Moines nasce dalla riunione di due distinti rami. Il ramo ovest ha la sua sorgente nel lago Shetek (nella Contea di Murray) nel sud-ovest del Minnesota, si dirige a sud-est ed entra nell'Iowa nella Contea di Emmet. Il ramo est ha le sorgenti nel lago Okamanpeedan, nel nord della Contea di Emmet, sul confine tra Minnesota e Iowa, e scorre verso sud. I due rami si riuniscono circa 8\u00a0km a sud della citt\u00e0 di Humboldt nell'Iowa. Il fiume attraversa le citt\u00e0 di Fort Dodge, Boone, Des Moines, Ottumwa. Da quest'ultima, il Des Moines diventa navigabile. Segna su una lunghezza di 20\u00a0km il confine tra gli Stati dell'Iowa e Missouri, prima di gettarsi nel Mississippi a Keokuk.\nTra i numerosi affluenti del Des Moines i principali sono il Boone e il Raccoon.\nStoria.\nL'origine del nome del fiume rimane incerta e controversa. Una teoria afferma che degli esploratori francesi avessero battezzato cos\u00ec il fiume \"Rivi\u00e8re des Moines\" in riferimento a una comunit\u00e0 di monaci che avevano costruito delle capanne in prossimit\u00e0 della foce del fiume.\nIl fiume \u00e8 stato il principale asse di trasporto durante il diciannovesimo secolo nell'Iowa, prima di essere soppiantato dalla ferrovia al 1860."}
{"id": "2066034", "revid": "287204", "url": "https://it.wikipedia.org/wiki?curid=2066034", "title": "Gran Premio del Canada 2002", "text": "Il Gran Premio del Canada 2002 \u00e8 stato un Gran Premio di Formula 1 disputato il 9 giugno 2002 sul circuito di Montr\u00e9al. La gara fu vinta da Michael Schumacher su Ferrari, davanti a David Coulthard su McLaren - Mercedes e al compagno di squadra Rubens Barrichello.\nVigilia.\nAspetti tecnici.\nLa BAR, unica scuderia a non aver ancora ottenuto punti, introdusse una versione profondamente rivista della propria monoposto, progettata dal nuovo direttore tecnico Geoff Willis e, data la provenienza del tecnico inglese, molto simile dal punto di vista delle appendici aerodinamiche alla Williams FW24. In particolare la vettura anglo-americana fu dotata di due pinne che, partendo dalla met\u00e0 della fiancata, arrivavano davanti alle ruote posteriori, soluzione impiegata da due stagioni dalla Williams.\nLa maggior parte delle scuderie lavor\u00f2 molto sui freni, estremamente sollecitati sulla pista canadese. Diverse scuderie provarono impianti forniti da case diverse (Brembo, Hitco e Carbon Industrie).\nBMW e Mercedes portarono in pista delle versioni evolute dei propri motori, che vennero utilizzati in qualifica dalla McLaren e anche in gara dalla Williams. La Sauber, infine, present\u00f2 delle nuove sospensioni anteriori caratterizzate dai triangoli inferiori costruiti in titanio e non pi\u00f9 in acciaio.\nProve libere.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove di sabato mattina i risultati furono i seguenti:\nQualifiche.\nResoconto.\nMontoya conquist\u00f2 la seconda pole position consecutiva dopo quella ottenuta al Gran Premio di Monaco. Il pilota colombiano precedette i ferraristi Michael Schumacher e Barrichello e il compagno di squadra Ralf Schumacher, costretto ad utilizzare il muletto assettato per Montoya in seguito ad un problema tecnico sulla sua vettura da gara. R\u00e4ikk\u00f6nen ottenne il quinto tempo, accusando per\u00f2 un distacco di oltre un secondo dalla pole position. Alle spalle del finlandese si piazzarono Fisichella, che ottenne il miglior risultato stagionale suo e della squadra, Heidfeld, Coulthard, Villeneuve e Trulli.\nWarm up.\nNel warm up di domenica mattina i migliori tempi furono i seguenti:\nGara.\nResoconto.\nAlla partenza Montoya mantenne la prima posizione, mentre Barrichello, partito come il colombiano con una tattica sulle due soste, sopravanz\u00f2 Michael Schumacher e si port\u00f2 al secondo posto. Alle spalle dei primi si inser\u00ec R\u00e4ikk\u00f6nen, seguito da Ralf Schumacher, Coulthard, Heidfeld, Fisichella e Trulli. Alla fine del primo giro Barrichello sorpass\u00f2 Montoya, prendendo il comando della corsa. I primi due cominciarono a staccare Michael Schumacher, partito per effettuare un solo pit stop, ma nel corso del nono giro sulla BAR di Villeneuve si ruppe il motore sul rettilineo davanti ai box: i commissari di percorso non riuscirono a rimuovere la vettura del canadese, con la trasmissione bloccata, e al 14\u00ba passaggio la direzione gara fece entrare in pista la safety car, annullando i distacchi.\nMontoya ne approfitt\u00f2 per rifornire anticipatamente, rientrando in pista in quinta posizione. La vettura di sicurezza si fece da parte al sedicesimo giro. Due tornate pi\u00f9 tardi R\u00e4ikk\u00f6nen e Ralf Schumacher, in lotta tra loro, tagliarono la chicane prima del traguardo e Montoya sfrutt\u00f2 l'occasione per superare entrambi alla prima curva, tornando al terzo posto. La Ferrari, invece, scelse di lasciare in pista Barrichello: il pilota brasiliano fece segnare pi\u00f9 volte il giro pi\u00f9 veloce in gara, ma non riusc\u00ec ad accumulare un vantaggio sufficiente sugli inseguitori, tornando in pista in sesta posizione dopo la prima sosta, effettuata al 26\u00ba passaggio. In testa alla corsa Michael Schumacher distanzi\u00f2 progressivamente Montoya, ma quando effettu\u00f2 il suo unico rifornimento, al 38\u00ba giro, rientr\u00f2 in gara alle spalle del rivale. Al 43\u00ba passaggio and\u00f2 ai box Ralf Schumacher: durante il suo pit stop si verific\u00f2 un problema con l'apparecchiatura per il rifornimento che costrinse il pilota tedesco a ripetere l'operazione il giro seguente.\nL'ultimo pilota ad effettuare la prima sosta fu Coulthard, dopo ben 50 tornate. Lo scozzese si piazz\u00f2 in quarta posizione, davanti al compagno di squadra e dietro a Montoya, Michael Schumacher e Barrichello. Nel tentativo di mantenere la prima posizione Montoya spinse al massimo, ottenendo anche il giro pi\u00f9 veloce, ma dopo la sua seconda sosta, al 51\u00ba passaggio, si ritrov\u00f2 terzo. Il pilota colombiano recuper\u00f2 una posizione quando anche Barrichello rientr\u00f2 ai box per la seconda volta (tornando in pista dietro a Coulthard), ma fu costretto al ritiro al 57\u00ba giro per un guasto al motore. Durante gli ultimi giri Coulthard e Barrichello lottarono duramente per la seconda posizione, con lo scozzese che si difese dai pressanti attacchi del ferrarista: al 61\u00ba giro, complice il doppiaggio di Sato, Barrichello affianc\u00f2 il rivale sul rettilineo finale, ma entrambi arrivarono lunghi in frenata, tagliando la chicane, e Coulthard mantenne la posizione. Non vi furono altri episodi di rilievo e Michael Schumacher vinse davanti a Coulthard e Barrichello, in quella che fu la centocinquantesima vittoria per il cavallino. R\u00e4ikk\u00f6nen, che non marcava punti dal Gran Premio d'apertura, tagli\u00f2 il traguardo al quarto posto, davanti a Fisichella e Trulli. Ralf Schumacher, autore di un testacoda mentre tentava di sopravanzare il pilota italiano della Renault, chiuse in settima posizione, appena fuori dalla zona punti.\nFonti.\nTutti i dati statistici provengono da Autosprint n.24/2002\nDue Ferrari sul podio nel GP del Canada 2002 - F1world.it/amarcord"}
{"id": "2066035", "revid": "123458664", "url": "https://it.wikipedia.org/wiki?curid=2066035", "title": "I fatti della vita", "text": "I fatti della vita \u00e8 un'opera di Ronald Laing, psichiatra e filosofo scozzese.\nContenuti.\nLaing scrive questo saggio per parlare di alcuni fatti della sua vita, per collegarli a riflessioni sul concepimento e sui rapporti di esso con l'esperienza degli adulti. Gli \"schizzi autobiografici\" sono collegati a \"\"mitologia, sogni e fantasie, schizzi del mondo psichiatrico e del mondo della neuroscienza umana\"\nDati primari.\nRonald Laing \u00e8 nato alle 17,15 del 7 ottobre 1927, e proprio allora sua madre entr\u00f2 in crisi e quindi vennero ad aiutarla sua madre e una sorella minore, anche perch\u00e9 suo nonno materno nel frattempo era morto. Suo nonno paterno e suo padre una volta si erano pestati a sangue, e suo padre si pestava a sangue continuamente con il fratello minore Jack, anche in presenza di Ronald che si nascondeva dietro le tende. La parola \"c...o\" fu usata una sola volta in casa sua, e fu proprio Ronald a dire: \"Ma che c...o si crede di essere, quello?\" La madre svenne e il padre fu talmente scandalizzato che non lo pest\u00f2 e gli disse: \"Mai mai e poi mai non usare un'altra volta questa parola in questa casa!\"\"A sedici anni, Ronald non aveva ancora completamente idea dei \"fatti della vita\", a parte la lettura di un trattato \"contro l'abuso di s\u00e9\", che gli aveva consegnato il padre, e che non l'aveva aiutato affatto (non l'aiut\u00f2 neanche l\"'Enciclopedia Britannica\"), e di un libro sulle malattie veneree, dove invece qualche illustrazione faceva capire come avveniva l'atto sessuale.\nIl mio volto.\nLaing si chiede chi \u00e8, \"cos'\u00e8\", quando ha avuto inizio, quando ha avuto fine, e se esiste veramente. Dove ci troviamo? Che ci facciamo qui? \"\"Come posso essere certo che ci\u00f2 non sia un sogno?\"\nLaing vede il suo volto nello specchio e si chiede cos'\u00e8, se \u00e8 una maschera, non sa pi\u00f9 se ha davvero un volto.\nAutodescrizione.\nLa prima volta che Laing divenne ubriaco fradicio fu al primo anno di medicina, durante un weekend: \"Avevo ingurgitato rum, gin, whisky e varia birra e mi trovavo a faccia in gi\u00f9 su una strada di campagna, circa le 11 di sera, fanghiglia, neve e vomito sotto le stelle\"\". Oltre alla emozione molto spiacevole, l'autore mentre scrive non riesce a ricordare niente che sia associabile al suo \"senso dell'io\". Ma neppure quindici anni di studio su \"saggezza, pazzia e follia\" lo hanno aiutato a riscoprire veramente se stesso. "}
{"id": "2066037", "revid": "767487", "url": "https://it.wikipedia.org/wiki?curid=2066037", "title": "The Son of Tarzan", "text": "The Son of Tarzan \u00e8 un serial cinematografico muto del 1920 in 15 episodi, diretto da Arthur J. Flaven e Harry Revier.\nIl soggetto \u00e8 liberamente ispirato al personaggio del famoso romanzo d'avventura \"Tarzan delle Scimmie\" di Edgar Rice Burroughs del 1912 ed in particolare tratto dalla novella del 1915 \"Il figlio di Tarzan\". Distribuito dalla \"National Film Corporation of America\".\nCome gi\u00e0 in \"Tarzan of the Apes\" (1918), protagonista della prima parte del serial \u00e8 ancora una volta l'attore bambino Gordon Griffith, ora nel ruolo del figlio di Tarzan (dopo aver ricoperto quello di \"Tarzan bambino\"). Al suo fianco \u00e8 Mae Giraci nel ruolo della piccola Meriem.\nIl serial \u00e8 stato il primo a presentare un riepilogo dei capitoli precedenti in modo visivo piuttosto che attraverso una sinossi scritta. Consapevole che il pubblico avrebbe potuto non avere familiarit\u00e0 con la storia presentata in questo serial, il regista Harry Revier introdusse un sunto visivo delle puntate precedenti all'inizio di ogni nuovo capitolo. Il riepilogo visivo \u00e8 diventato da allora una caratteristica comune dei serial cinematografici.\nTrama.\n\"Tarzan\" e \"Jane\" hanno abbandonato l'Africa, si sono sposati ed hanno ripreso il loro status sociale a Londra come Lord e Lady Greystoke. Dalla loro unione \u00e8 nato Jack. Il ragazzo crescendo sente emergere irrefrenabile dentro di s\u00e9 il richiamo della giungla, con grande preoccupazione dei propri genitori che gli hanno tenuto nascosto il loro passato.\nRapito e portato in Africa dal vecchio nemico di Tarzan, Paulovich, Jack riesce a fuggire e a rifugiarsi nella giungla accompagnato da \"Ajax\", una scimmia il cui vero nome \u00e8 Akut e che era stato un amico d'infanzia di suo padre. A Jack viene dato dalla scimmie il nome \"Korak\", che nella loro lingua significa \"cacciatore\".\nKorak salva Meriem, una giovane ragazzina francese, che era stata fatta prigioniera da mercanti di schiavi arabi. Insieme crescono nella giungla, diventano adulti, ripercorrendo la vicenda gi\u00e0 vissuta da Tarzan e Jane. Alla fine, dopo innumerevoli avventure e colpi di scena, Korak e Meriem saranno riuniti ai loro genitori."}
{"id": "2066041", "revid": "63727", "url": "https://it.wikipedia.org/wiki?curid=2066041", "title": "Mercedes-Benz M03", "text": "Il Mercedes-Benz M03 (o Daimler-Benz M03) \u00e8 un motore a scoppio prodotto dal 1926 al 1927 dalla Casa automobilistica tedesca Daimler-Benz per il suo marchio automobilistico Mercedes-Benz.\nCaratteristiche.\n\u00c8 il secondo motore per applicazioni di serie partorito dopo la fusione fra Daimler e Benz. Di seguito sono riportate le sue caratteristiche:\nGi\u00e0 nel 1927 questo motore \u00e8 stato sostituito dal motore M04."}
{"id": "2066044", "revid": "298055", "url": "https://it.wikipedia.org/wiki?curid=2066044", "title": "Narnia (mondo)", "text": ""}
{"id": "2066045", "revid": "287204", "url": "https://it.wikipedia.org/wiki?curid=2066045", "title": "Campionato AMA Supermoto 2006", "text": "Nel Campionato AMA Supermoto 2007 i titoli vengono assegnati al pilota Honda Jeff Ward (450\u00a0cm\u00b3), al pilota KTM Ben Carlson (Unlimited) e al pilota Honda Cassidy Anderson (Lites)."}
{"id": "2066049", "revid": "124659726", "url": "https://it.wikipedia.org/wiki?curid=2066049", "title": "Ivo Basay", "text": "Carriera.\nClub.\nInizia la carriera nel Magallanes nel 1983. Diventa capocannoniere del campionato di calcio cileno con il Magallanes nel 1985. Dopo aver giocato nell'Everton de Vi\u00f1a del Mar, nel 1987 si trasferisce in Francia, per militare per quattro stagioni nello Stade Reims.\nNel 1991 passa ai messicani del Necaxa, con il quale segna 99 reti in 186 partite. Nel 1994 gioca nel Boca Juniors per 8 partite, segnando 4 reti.\nNel 1996 torna in Cile, al Colo-Colo, dove chiude la carriera nel 1999.\nNazionale.\nCon la Nazionale di calcio cilena ha debuttato il 6 maggio 1986 contro il . In 11 anni ha giocato 24 partite, segnando 6 reti."}
{"id": "2066051", "revid": "827882", "url": "https://it.wikipedia.org/wiki?curid=2066051", "title": "Mona Hammond", "text": "Anche se nata in Giamaica, Hammond \u00e8 emigrata definitivamente in Regno Unito nel 1959. \u00c8 conosciuta principalmente per il suo lavoro alla televisione britannica, che incluse diversi ruoli nella sitcom e la riproduzione nel ruolo di Blossom Jackson nella soap opera della BBC \"EastEnders\". Nel 2005 \u00e8 stata nominata OBE.\nBiografia.\nHammond si trasfer\u00ec in Inghilterra nel 1959 e lavor\u00f2 per la Norman e Dawbarn Architetti. Frequent\u00f2 corsi serali presso l'Istituto Citt\u00e0 di letteratura per due anni e dopo si aggiudic\u00f2 una borsa di studio, per la Royal Academy of Dramatic Art. Hammond inizi\u00f2 la sua carriera sul palco e ha anticipato apparendo in \"Softly\" (1968) e \"Il problema Shooters\" (1969). Il suo ruolo di primo piano \u00e8 stato Lady Macbeth in la Roundhouse nel 1970 di Peter Coe. Trascorse inoltre due anni presso la Royal National Theater, tra cui partecip\u00f2 alle produzioni \"Fuente Ovejuna\", \"Peer Gynt\" (diretto da Declan Donnellan) e \" Il crogiolo\". Hammond nel 1985 insieme a Yvonne Brewster, e Inigo Espejel Carmen Munroe fond\u00f2 una compagnia teatrale. Ha prodotto per la diaspora africana e si batt\u00e9 per la reinterpretazione di pezzi classici inglesi. Hammond fece parte nei film \"The Black giacobini\", \"Il valore della sincerit\u00e0\" e \"Re Lear\"."}
{"id": "2066059", "revid": "767487", "url": "https://it.wikipedia.org/wiki?curid=2066059", "title": "The Adventures of Tarzan", "text": "The Adventures of Tarzan \u00e8 un serial cinematografico muto del 1921 in 15 episodi diretto da Robert F. Hill e Scott Sidney.\nIl soggetto \u00e8 liberamente ispirato al personaggio del famoso romanzo d'avventura \"Tarzan delle Scimmie\" di Edgar Rice Burroughs del 1912 ed in particolare parzialmente tratto dai libri \"Il ritorno di Tarzan\" (1915) e \"Tarzan e i gioielli di Opar\" (1918). Distribuito nelle sale cinematografiche statunitensi nel 1921 dalla \"Numa Pictures Corporation\".\nTrama.\nDopo tante avventure, Tarzan riesce di nuovo a salvare la fidanzata Jane dalle grinfie di un potente governatore dell'Africa, capo della trib\u00f9 degli Opar.Stabilitosi definitivamente nella giungla Tarzan cerca un po' di pace ma alcuni rapitori dei suoi vecchi nemici catturano nuovamente Jane per usarla come sacrificio.\nTitoli degli episodi.\nI quindici episodi sono ciascuno costituiti da uno o due rulli cinematografici (circa una met\u00e0 da un rullo e gli altri sette da due rulli), della durata di circa 11 minuti (24 fotogrammi per secondo), tranne il primo episodio (oggi si direbbe episodio pilota), che ne dura tre. La durata totale del Serial cinematografico \u00e8 pertanto di circa 264 minuti.\nProduzione.\nProdotto da Louis Weiss per la Great Western Producing Company, la Numa Pictures Corporation e la Weiss Brothers Artclass Pictures\nDistribuzione.\nIl film usc\u00ec nelle sale cinematografiche USA il 1\u00ba dicembre 1921, distribuito dalla Numa Pictures Corporation. Nel 1928, la Weiss Brothers-Artclass Pictures Corporation ne cur\u00f2 la riedizione in 10 episodi, distribuito con musica sincronizzata ed effetti speciali sonori. Il serial fu presentato in sala anche in versione lungometraggio.\nIl serial originale \u00e8 andato presumibilmente perduto. Del film esistono ancora delle copie: all'UCLA Film and Television Archive si trova la versione in lungometraggio dell'Artclass Pictures Corporation del 1928; copia del film viene conservata negli archivi del Library of Congress, in quelli dell'International Museum of Photography at George Eastman House e dell'Academy Film Archive. Nel 2004, il film \u00e8 uscito in una versione DVD di 181 minuti, distribuito dalla Serial Squadron. Nel 2010, lo distribu\u00ec la Nostalgia Family, in una versione di 46 minuti.\nDate di uscita.\nAlias"}
{"id": "2066062", "revid": "32698", "url": "https://it.wikipedia.org/wiki?curid=2066062", "title": "Openstreetmap", "text": ""}
{"id": "2066063", "revid": "125830133", "url": "https://it.wikipedia.org/wiki?curid=2066063", "title": "Campionati mondiali juniores di sci alpino 1988", "text": "I campionati mondiali juniores di sci alpino 1988 si sono svolti dal 27 al 31 gennaio a Madonna di Campiglio, in Italia.\nRisultati.\nUomini.\nDiscesa libera.\n27 gennaio\nSuper G.\n28 gennaio\nGigante.\n29 gennaio\nSlalom speciale.\n30 gennaio\nCombinata.\n27/30 gennaio\nDonne.\nDiscesa libera.\n27 gennaio\nSuper G.\n28 gennaio\nGigante.\n30 gennaio\nSlalom speciale.\n31 gennaio\nCombinata.\n27/31 gennaio"}
{"id": "2066067", "revid": "1543377", "url": "https://it.wikipedia.org/wiki?curid=2066067", "title": "Club de Deportes Cobreloa", "text": "Il Club de Deportes Cobreloa \u00e8 una societ\u00e0 calcistica cilena, con sede a Calama. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1977, deve i colori sociali ed il disegno della prima divisa, che traggono ispirazione da quelle della nazionale olandese, alla volont\u00e0 di Pierre Kerkhoffs Nijstens, uno dei fondatori del club.\nLa societ\u00e0 ha vinto otto titoli nazionali e una Coppa del Cile."}
{"id": "2066073", "revid": "63727", "url": "https://it.wikipedia.org/wiki?curid=2066073", "title": "Mercedes-Benz M04", "text": "Con la sigla Mercedes-Benz M04 (o Daimler-Benz M04) si intende una piccola famiglia di motori a scoppio prodotti dal 1927 al 1928 dalla Casa automobilistica tedesca Daimler-Benz per il suo marchio automobilistico Mercedes-Benz.\nCaratteristiche.\nI motori \"M04\" sono stati prodotti in due versioni, una da 3 litri e l'altra da 3.1 litri.\nM04 da 3 litri.\nLa prima versione \u00e8 stata quella che ha sostituito di fatto il precedente 3 litri M03. Rispetto quest'ultimo sono pochi i cambiamenti, il pi\u00f9 evidente dei quali sta in un leggerissimo incremento di cilindrata, passata da 2968 a 2994 cm\u00b3. Le prestazioni sono pressoch\u00e9 immutate.&lt;br&gt;\nDi seguito sono riportate le sue caratteristiche:\nM04 da 3.1 litri.\nLa versione da 3.1 litri sostituisce quella da 3 litri appena illustrata: anche in questo caso si ha un leggero aumento di cilindrata, ma questa volta sufficiente a far passare il motore ad un livello di cubatura superiore, da 2994 a 3131 cc. In particolare, venne allungata la corsa di 5 mm. Anche in questo caso le prestazioni del motore non hanno subito cambiamenti di sorta.&lt;br&gt;\nQuesto motore \u00e8 stato montato sulla \"Mercedes-Benz 12/55 PS Typ 320\" prodotta solo nella seconda met\u00e0 del 1928.&lt;br&gt;\nAlla fine dello stesso anno, il motore \"M04\" da 3.1 litri \u00e8 stato sostituito dal motore M09 da 3.4 litri."}
{"id": "2066076", "revid": "125155459", "url": "https://it.wikipedia.org/wiki?curid=2066076", "title": "Cratero di Macedonia", "text": "Era l'amante di Archelao I che, secondo la tradizione, fu ucciso proprio dallo stesso Cratero. Quest'ultimo sal\u00ec sul trono di Pella al posto del suo amante ma, dopo soli quattro giorni, fu sostituito da Oreste, il legittimo erede e figlio di Archelao.\nSecondo lo Pseudo-Platone ed Aristotele, Cratero uccise il re proprio per salire sul trono. Secondo un'altra versione, invece, Cratero avrebbe ucciso il re perch\u00e9 Archelao gli aveva promesso la mano di una delle sue figlie, ma alla fine non avrebbe rispettato la promessa dandola in sposa ad un altro pretendente. Infine, secondo una terza tradizione riportata da Diodoro, Archelao sarebbe stato ucciso accidentalmente da Cratero durante una battuta di caccia."}
{"id": "2066081", "revid": "216538", "url": "https://it.wikipedia.org/wiki?curid=2066081", "title": "Serial cinematografici", "text": ""}
{"id": "2066083", "revid": "228587", "url": "https://it.wikipedia.org/wiki?curid=2066083", "title": "Club Deportes Cobresal", "text": "Il Club de Deportes Cobresal \u00e8 una societ\u00e0 calcistica cilena, con sede a El Salvador. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1979, ha vinto una Copa Chile e per due volte la seconda divisione nazionale.\nRosa 2018-2019.\n \n (C)"}
{"id": "2066088", "revid": "767487", "url": "https://it.wikipedia.org/wiki?curid=2066088", "title": "Emmanuel Pappoe", "text": "Carriera.\nClub.\nPrima di arrivare all'AEK Larnaca nell'estate 2007, gioc\u00f2 due stagioni in Israele con l'Ashdod e altre due con l'Hapoel Kfar Saba.\nPappoe venne convocato anche per i Mondiali 2006, dove scese in campo due partite su quattro. La Nazionale Ghanese venne per\u00f2 eliminata agli ottavi di finale dal Brasile.\nNazionale.\nConta 28 presenze con la maglia della Nazionale ghanese.\nDebutt\u00f2 nella partita contro la Sierra Leone il 19 ottobre 2002. Il giocatore prese parte alle Olimpiadi 2004, con la selezione del Ghana venne che eliminata al primo turno, finendo terza nel girone."}
{"id": "2066090", "revid": "1272592", "url": "https://it.wikipedia.org/wiki?curid=2066090", "title": "Girolamo D'Auria", "text": "Biografia.\nAllievo del padre Giovan Domenico d'Auria, fu molto attivo nella realizzazione di monumenti funebri sin dalla fine degli anni Sessanta del Cinquecento. Una delle sue primissime prove attestate dai documenti \u00e8 costituita dall'effigie sepolcrale di Marcello Caracciolo conte di Biccari in San Giovanni a Carbonara (1573), all'interno della famosa Cappella Caracciolo di Vico, arredata, circa trent'anni prima, dei sepolcri di Galeazzo e Colantonio Caracciolo marchesi di Vico ad opera di Giovanni da Nola, Annibale Caccavello e Giovan Domenico d'Auria.\nNella Chiesa di Santa Maria la Nova, nel Cappellone di San Giacomo della Marca, Girolamo d'Auria esegu\u00ec l'altare raffigurante l'Immacolata Concezione tra i Santi Francesco e Bernardino da Siena (1574 circa), in collaborazione col marmoraro e parente Giovan Tommaso d'Auria, e il sepolcro dei coniugi Bernardino Turbolo e Giovanna Rosa (1575).\nAl 1577, invece, risale la tomba del nobile Fabrizio Brancaccio in Santa Maria delle Grazie a Caponapoli (1577), originariamente ubicata presso la cappella dell'altare maggiore della chiesa.\nInsieme a Salvatore Caccavello intagli\u00f2 gli armadi lignei della sagrestia della Basilica della Santissima Annunziata Maggiore (1577-79), con bassorilievi del Vecchio e Nuovo Testamento e profeti e santi; gli stessi armadi presentano anche ulteriori decorazioni eseguite da altri artisti napoletani.\nTra il 1586 e il 1590 Girolamo D'Auria esegu\u00ec il sepolcro di Giovan Battista Capece Minutolo, sito nel transetto destro del Duomo di Napoli. Agli anni 1589-93 risale invece un ciclo di quattro effigi della famiglia Loffredo di Monteforte, gi\u00e0 ubicato presso una cappella dell'antica chiesa di Santa Maria Donnaregina Vecchia e successivamente trasferito nel cosiddetto \"comunichino delle monache\" di Donnaregina Nuova (attuale Museo Diocesano di Napoli). I marmi, eseguiti in collaborazione con lo scultore napoletano Francesco Cassano, sono attualmente privi di epigrafi e stemmi araldici.\nDel 1592 \u00e8 la \"Madonna con Bambino\" nella Cappella Montalto della Chiesa di Santa Maria del Popolo. Al 1594 circa, invece, risale il capolavoro dell'autore, il San Giovanni Battista eseguito per l'altare della Cappella Rota in San Domenico Maggiore, gi\u00e0 erroneamente assegnato dalle guide antiche a Giovanni da Nola.\nSi trova nella cappella Medici di Gragnano (e non Ottaviano, come in passato ritenuto), nella chiesa napoletana dei Santi Severino e Sossio, il sepolcro di Camillo de' Medici, realizzato nell'ultimo lustro del '500, e posto sulla parete destra, entrando nella cappella; sul lato opposto vi \u00e8 un bassorilievo firmato raffigurante la \"Resurrezione di Lazzaro\", databile tra il 1596 e il 1600. Agli stessi anni risalgono i sepolcri di Antonio e Giovan Francesco Orefice nell'omonima cappella di Santa Maria Monteoliveto.\nNell'anno 1600 l'artista campano scolp\u00ec per la Chiesa del Ges\u00f9 Nuovo una statua raffigurante San Giovanni Evangelista, oggi situata in alto sopra la seconda cappella della navata sinistra.\nPresso il Chiostro Grande del convento di Santa Maria la Nova, oggi parzialmente occupato dalla pubblica amministrazione, si conserva la tarda raffigurazione allegorica della \"Filosofia\" (firmata). \nAgli anni 1603-11 circa risale infine il sepolcro di Vincenzo Carafa della Stadera (1543-1611), dei conti di Ruvo, celebre condottiero, priore di Capua dell'Ordine di Malta, Gran Priore d'Ungheria dal 1565; il sepolcro \u00e8 posto nella cappella Gesualdo, nella chiesa dei SS. Severino e Sossio.\nTra le ultime opere dell'autore figura il sarcofago di Giovan Alfonso Bisballo e l'altare gentilizio recante le figure di S. Giovanni Battista e San Giacomo Maggiore nella Chiesa di San Severo al Pendino (1619)."}
{"id": "2066092", "revid": "5456", "url": "https://it.wikipedia.org/wiki?curid=2066092", "title": "Giovan Domenico d'Auria", "text": ""}
{"id": "2066096", "revid": "2184720", "url": "https://it.wikipedia.org/wiki?curid=2066096", "title": "Strada statale 92 dell'Appennino meridionale", "text": "La strada statale 92 dell'Appennino Meridionale \u00e8 una strada statale lucana che collega Potenza con Terranova di Pollino. Esiste anche un tratto calabrese in provincia di Cosenza, che collega la strada statale 106 Jonica con il paese di San Lorenzo Bellizzi alle falde del massiccio del Pollino. Il collegamento fra quest'ultima localit\u00e0 e la lucana Terranova di Pollino \u00e8 rimasto sempre sulla carta, anche se esiste una strada sterrata piuttosto impervia che collega direttamente questi due paesi. Risulta comunque molto pi\u00f9 agevole servirsi della vicina strada statale 481 della Valle del Ferro che collega la zona lucana del Pollino con la costa settentrionale jonica calabrese, passando per il borgo di Oriolo."}
{"id": "2066099", "revid": "119035340", "url": "https://it.wikipedia.org/wiki?curid=2066099", "title": "Club de Deportes Antofagasta", "text": "Il Club de Deportes Antofagasta \u00e8 una societ\u00e0 calcistica cilena, con sede ad Antofagasta. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1966, non ha mai vinto trofei nazionali."}
{"id": "2066102", "revid": "729019", "url": "https://it.wikipedia.org/wiki?curid=2066102", "title": "Strada statale 94 del Varco di Pietrastretta", "text": "La strada statale 94 del Varco di Pietrastretta (SS 94, Vietri di Potenza) \u00e8 una strada statale italiana, e si trova completamente in agro del Comune di Vietri di Potenza (PZ).\nIl tracciato originale era lungo 52,450\u00a0km e iniziando in provincia di Salerno, presso Auletta, si snodava in provincia di Potenza, toccando come primo paese della Basilicata Vietri di Potenza, e terminava presso Potenza.\nIn seguito al decreto legislativo n. 112 del 1998, dal 2001, l'attuale tracciato si snoda soltanto in Basilicata ed \u00e8 lungo 0,620\u00a0km; inizia presso lo svincolo di Vietri di Potenza-Balvano del raccordo autostradale Sicignano-Potenza e termina presso il valico del Marmo.\nStrada statale 94 dir del Varco di Pietrastretta (Vietri di Potenza).\nLa strada statale 94 dir del Varco di Pietrastretta (SS 94 dir) \u00e8 una strada statale italiana, diramazione della SS 94.\nInizia presso lo svincolo di Vietri di Potenza-Balvano del raccordo autostradale Sicignano-Potenza e dopo 11,900\u00a0km si innesta con la strada statale 7 Via Appia presso la stazione di Baragiano.\nStrada regionale 94 del Varco di Pietrastretta.\nIl tratto campano della SS 94 \u00e8 stato declassato in:\nLa gestione e la manutenzione \u00e8 affidata alla Provincia di Salerno."}
{"id": "2066105", "revid": "22475", "url": "https://it.wikipedia.org/wiki?curid=2066105", "title": "Larry Charles", "text": "Biografia.\nDi famiglia ebraica, Charles \u00e8 stato sceneggiatore della serie televisiva \"Seinfeld\", ha diretto i film \"Masked and Anonymous\" (2003), \"Borat\" (2006), \"Religiolus - Vedere per credere\" (2008), \"Br\u00fcno\" (2009) e \"Il dittatore\" (2012)."}
{"id": "2066107", "revid": "124123", "url": "https://it.wikipedia.org/wiki?curid=2066107", "title": "Argeo II di Macedonia", "text": "Aminta in seguito, con l'aiuto dei Tessali, riusc\u00ec a espellere Argeo e a recuperare almeno parte dei suoi domini. \u00c8 probabilmente lo stesso Argeo che nel 359 a.C. tent\u00f2 di impossessarsi del trono. Egli era riuscito a ottenere il supporto di Atene, ma Filippo II, che era appena salito al trono, con intrighi e promesse riusc\u00ec a convincere gli ateniesi a rimanere inattivi. Argeo allora assold\u00f2 un esercito di mercenari, e accompagnato da alcuni esiliati Macedoni e alcune truppe Ateniesi (che avevano ottenuto il permesso di unirsi a lui dal loro generale Manlia) fece un tentativo di impadronirsi del potere ma venne sconfitto."}
{"id": "2066109", "revid": "115503714", "url": "https://it.wikipedia.org/wiki?curid=2066109", "title": "Club de Deportes Concepci\u00f3n", "text": "Il Club de Deportes Concepci\u00f3n \u00e8 una societ\u00e0 calcistica cilena, con sede a Concepci\u00f3n. Milita nella Liga Chilena de F\u00fatbol Primera Divisi\u00f3n, la massima serie del calcio cileno.\nStoria.\nFondato nel 1966, non ha mai vinto trofei nazionali."}
