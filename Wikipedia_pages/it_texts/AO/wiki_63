{"id": "2112500", "revid": "149587", "url": "https://it.wikipedia.org/wiki?curid=2112500", "title": "Festa del Santissimo Crocifisso (Calatafimi)", "text": ""}
{"id": "2112501", "revid": "729019", "url": "https://it.wikipedia.org/wiki?curid=2112501", "title": "Virgilio Estival", "text": "Biografia.\nFiglio di Juan Florentio Achille di origine spagnola ed Eugenie Billielte belga, Eugenio Estival nacque su un carrozzone nei pressi di Parigi nel 1835.\nUfficiale degli zuavi di Napoleone III, partecip\u00f2 alla seconda guerra di indipendenza combattendo in Italia nella Brigata \"Picard\" del II corpo d'armata francese del generale Patrice de Mac-Mahon, nella battaglia di Magenta e nella battaglia di Solferino e San Martino.\nTerminata la guerra, sul finire del 1859, grazie anche agli aiuti della massoneria alla quale si era affiliato, Virgilio Estival si arruol\u00f2 nell'esercito sabaudo e prese parte alla campagna nell'Italia meridionale impegnato nell'assedio di Gaeta con il 35\u00ba reggimento fanteria della brigata Pistoia. Trasferito a Messina per sedare la resistenza della guarnigione borbonica ancora asserragliata nella fortezza, si guadagn\u00f2 una medaglia al valor militare.\nCon l'insorgere del fenomeno del brigantaggio oper\u00f2 in Calabria e in Sicilia impegnato nella dura repressione, esperienza che lo segn\u00f2 profondamente nell'animo e che condann\u00f2 in seguito con un articolo giornalistico.\nL'11 febbraio 1863 si spos\u00f2, a Ferrara, con Anna Solimani e poco dopo si conged\u00f2 dall'esercito trasferendosi nella citt\u00e0 romagnola.\nEntrato in contatto con i circoli mazziniani, divenne amico di Giuseppe Dolfi, Alberto Mario, Antonio Mosto e saltuario corrispondente del quotidiano \"Il Dovere\" di Genova, ove pubblic\u00f2 un articolo sulle malefatte dell'esercito piemontese nel meridione e un'invettiva contro la monarchia che gli cost\u00f2 la schedatura della polizia.\nTrasferitosi a Napoli il 26 febbraio 1866, collabor\u00f2 con il quotidiano \"Il Popolo d'Italia\", organo dell'Associazione Unitaria Nazionale, di Giuseppe Mazzini e entr\u00f2 in contatto con Giovanni Nicotera e Aurelio Saffi.\nAllo scoppio della terza guerra di indipendenza del giugno 1866 si arruol\u00f2 nel Corpo Volontari Italiani di Giuseppe Garibaldi. Nominato tenente, poi promosso capitano, della 5\u00aa compagnia (altri ricercatori sostengono fosse invece la 12\u00aa compagnia) del 2\u00ba Reggimento Volontari Italiani del tenente colonnello Pietro Spinazzi. Comandante della \"compagnia volante\" contribu\u00ec all'occupazione del Monte Stino conseguente la battaglia di Ponte Caffaro, alle Operazioni in Val Vestino, all'occupazione del Monte Nota a Tremosine e alla battaglia di Pieve di Ledro. Al termine della campagna nello scritto \"Garibaldi e il governo italiano nel 1866\", Estival critic\u00f2 duramente le scelte del governo italiano sulla conduzione della guerra contro l'Austria e l'operato del tenente colonnello Pietro Spinazzi che fiacc\u00f2 il reggimento in marce estenuanti e non contribu\u00ec alla battaglia di Bezzecca.\nNel luglio del 1867 su indicazione di Giuseppe Mazzini si trasfer\u00ec nella capitale del Regno a Firenze con il compito di organizzare e reclutare uomini per la liberazione di Roma. Nell'ottobre segu\u00ec nuovamente Garibaldi nella spedizione dell'Agro Romano: combatt\u00e9 a Monterotondo, esegu\u00ec un'operazione in Roma su ordine di garibaldi per consegnare documenti agli insorti e prese parte alla battaglia di Mentana. Fuggito con Garibaldi, fu arrestato a Firenze con l'accusa di aver cospirato contro la sicurezza dello Stato. Processato fu espulso a vita dal Regno d'Italia.\nEspatriato in Svizzera, grazie all'aiuto di Giuseppe Mazzini trov\u00f2 una momentanea ospitalit\u00e0 presso la casa di Sara Nathan, poi fu a Zurigo per due anni, infine trov\u00f2 dimora a Parigi, ove mor\u00ec il 18 settembre 1870 di tubercolosi."}
{"id": "2112506", "revid": "1781168", "url": "https://it.wikipedia.org/wiki?curid=2112506", "title": "Maria Bakunin", "text": "Biografia.\nIn et\u00e0 giovanile lavor\u00f2 come \"preparatore\" nei laboratori dell'Universit\u00e0 di Napoli, ottenendo nel 1895 la laurea in chimica con una tesi sulla stereochimica. Presso la medesima universit\u00e0 ricevette la cattedra di chimica, che tenne fino alla collocazione in posizione di professore emerito. Insegn\u00f2 chimica applicata e chimica tecnologica organica presso la Scuola politecnica dal 1909 e chimica organica presso la Facolt\u00e0 di scienze dal 1940.\nSi dedic\u00f2 alla creazione della mappa geologica d'Italia: i suoi studi si rivolsero, in particolare, agli \"scisti bituminosi\" (rocce dolomitiche straterellate scure perch\u00e9 ricche in materia organica, o kerogene, e di resti di pesci fossili), consentendo l'avvio della produzione di ittiolo, nei Monti Picentini nell'area salernitana.\nFu zia del noto matematico napoletano Renato Caccioppoli. Nel 1938, dopo un discorso antifascista del celebre nipote, riusc\u00ec a farlo liberare convincendo gli inquisitori della sua incapacit\u00e0 di intendere e di volere, facendolo passare per folle e internandolo per qualche tempo in manicomio.\nAffiliazioni e riconoscimenti.\nFu accolta come socia dell'Accademia Pontaniana, nel 1905, lo stesso anno in cui fu nominata socia della \"Societ\u00e0 Nazionale di Scienze Lettere e Arti in Napoli\".\nDopo la Seconda guerra mondiale, nel 1944, Benedetto Croce la volle presidente dell'Accademia Pontaniana, la prima persona a occupare questa carica dopo la ricostituzione dell'accademia nel periodo post-bellico.\nFu socia dell'Accademia delle scienze fisiche e naturali, di cui ricopr\u00ec la presidenza nel 1932 e nel 1952. Fu anche nella Societ\u00e0 dei Naturalisti in Napoli dal 1922 e nell'Istituto d'Incoraggiamento di Napoli.\nFu socio corrispondente dell'Accademia nazionale dei Lincei, carica a cui fu nominata il 15 febbraio 1947, lo stesso giorno dell'ammissione a socio del nipote Renato Caccioppoli."}
{"id": "2112508", "revid": "297031", "url": "https://it.wikipedia.org/wiki?curid=2112508", "title": "Grande di Spagna", "text": ""}
{"id": "2112509", "revid": "1776051", "url": "https://it.wikipedia.org/wiki?curid=2112509", "title": "Vinland Saga (album)", "text": "Vinland Saga \u00e8 il secondo album della band symphonic metal Leaves' Eyes, commercializzato nel 2005. \u00c8 un concept album in quanto narra la storia del viaggio di Leifr Eir\u00edksson e della sua scoperta di Vinland. La voce principale \u00e8 quella di Liv Kristine, con qualche growl di Alexander Krull.\nEdizione limitata.\nI Leaves' Eyes hanno pubblicato un'edizione limitata dell'album negli Stati Uniti il 7 novembre 2006 con le seguenti tracce:\nQuesta versione include anche un video con il \"making-of\", un'intervista a Liv Kristine, come il video di Elegy (che si trova pure nell'album originale)."}
{"id": "2112510", "revid": "339392", "url": "https://it.wikipedia.org/wiki?curid=2112510", "title": "Grandi di Spagna", "text": ""}
{"id": "2112511", "revid": "1318658", "url": "https://it.wikipedia.org/wiki?curid=2112511", "title": "Gartenstadt Falkenberg", "text": "La Gartenstadt Falkenberg (citt\u00e0 giardino di Falkenberg) si trova a Berlino, nel quartiere (\"Ortsteil\") di Bohnsdorf appartenente al distretto (\"Bezirk\") di Treptow-K\u00f6penick.\nFu realizzata nel 1913-15 su progetto degli architetti Bruno Taut e Heinrich Tessenow. La realizzazione del progetto, che si estendeva su un'area molto pi\u00f9 vasta, fu interrotta dallo scoppio della prima guerra mondiale, e mai pi\u00f9 ripresa.\nLa \"Gartenstadt\", assieme ad altri 5 complessi residenziali di Berlino, dal 7 luglio 2008 \u00e8 stata inserita nella lista del Patrimonio dell'umanit\u00e0 dell'UNESCO.\nNel linguaggio popolare, \u00e8 soprannominata \"Tuschkastensiedlung\" (\"quartiere tavolozza\") per i colori vivaci delle facciate."}
{"id": "2112512", "revid": "729019", "url": "https://it.wikipedia.org/wiki?curid=2112512", "title": "Komitet za d\u0103r\u017eavna sigurnost", "text": "Il Komitet za d\u0103r\u017eavna sigurnost (, lett. \"Comitato per la Sicurezza dello Stato\") era il servizio segreto della Repubblica Popolare di Bulgaria durante la Guerra Fredda, fino al 1989. Tale istituto era conosciuto comunemente con il nome abbreviato di D\u0103r\u017eavna sigurnost, abbreviato con DS (o KDS).\nAttivit\u00e0.\nNel 1964 la Sicurezza di Stato form\u00f2 l'unit\u00e0 \"Servizio 7\", guidata dal colonnello Petko Kova\u010dev, dedicata all'omicidio, al rapimento e alla disinformazione contro i dissidenti bulgari all'estero. L'unit\u00e0 esegu\u00ec azioni contro dissidenti in Italia, Regno Unito, Danimarca, Germania Ovest, Turchia, Francia, Etiopia, Svezia e Svizzera. I documenti descriventi le attivit\u00e0 dell'unit\u00e0 vennero desecretati solo nel 2010..\nI due casi pi\u00f9 famosi ai quali \u00e8 stata collegata l'attivit\u00e0 dei servizi segreti bulgari, per il resto molto poco pubblicizzata, sono stati il caso dell'assassinio del dissidente Georgi Markov, ucciso a Londra con un ombrello avvelenato (il cosiddetto ombrello bulgaro) mentre era sotto la protezione del MI5 e il tentativo di assassinio del papa Giovanni Paolo II nel 1981 da parte del turco Mehmet Ali A\u011fca, appartenente alla organizzazione nazionalista turca dei Lupi Grigi; quest'ultimo coinvolgimento fu sempre smentito dalla Bulgaria, e anche dal papa stesso durante una visita ufficiale in Bulgaria nel 2002. Altro caso di coinvolgimento del KDS \u00e8 nei contatti con le Brigate Rosse italiane durante il rapimento del generale James Lee Dozier."}
{"id": "2112513", "revid": "125738275", "url": "https://it.wikipedia.org/wiki?curid=2112513", "title": "Monk's", "text": "Le Monk's sono caramelle balsamiche caratterizzate dal logo con l'immagine del monaco e il testo \u201cla balsamica del monaco\u201d.\nOrigini.\nLe origini di queste caramelle sono da ricercarsi, secondo la ditta produttrice Akellas, nel 1817 in Inghilterra, dove un monaco, William di Doncaster, preparava decotti ed infusi di erbe contro i malanni di stagione. Miscelando mentolo ed eucalipto, ide\u00f2 una caramella che univa ai benefici del balsamico il piacere di una duratura freschezza.\nAncora oggi la caramella sarebbe preparata secondo i dettami del leggendario frate William da cui deriva appunto il nome (Monk's, letteralmente \"del monaco\").\nEventi.\nAkellas ha organizzato l'evento Winter Tour 2012 in concomitanza con alcune gare di snowboard:\nIn questa occasione sono state scattate delle foto al pubblico, che in seguito sono state pubblicate sul sito web dell'azienda, ed \u00e8 stato girato un video promozionale in cui il monaco fa freestyle con una tavola da snowboard.\nNell'anno 2013 Akellas ha organizzato il concorso Jump Contest presso lo snowpark Areaeffe di Pila, nei giorni 9 e 10 marzo. In questa occasione sono stati ripresi i salti dei partecipanti e successivamente sono stati messi online e votati dal pubblico, con la possibilit\u00e0 di vincere 15 tavole da snowboard brandizzate Monk's e 30 forniture di caramelle Monk's per un anno.\nProdotti.\nAd oggi sono disponibili queste linee di prodotto:"}
{"id": "2112515", "revid": "1522738", "url": "https://it.wikipedia.org/wiki?curid=2112515", "title": "Calcio agli Island Games 1997", "text": "Il torneo di calcio agli Island Games 1997, che si svolsero a Jersey, fu la quinta edizione della competizione. I 20 incontri si svolsero tra il 29 giugno ed il 4 luglio 1997 e videro la vittoria finale del Jersey, che conquist\u00f2 il secondo titolo.\nFormato.\nLe nove squadre, suddivise in due gruppi, si affrontarono in un girone all'italiana con gare di sola andata. La classifica di ogni girone stabiliva quali fossero le squadre ad affrontarsi nella seconda fase per decidere le posizioni dall'ottava alla prima.\nCampione.\nCampione Island Games 1991\nJERSEY(Secondo titolo)"}
{"id": "2112521", "revid": "1305772", "url": "https://it.wikipedia.org/wiki?curid=2112521", "title": "Sebaste", "text": ""}
{"id": "2112522", "revid": "599013", "url": "https://it.wikipedia.org/wiki?curid=2112522", "title": "Kr\u00e1sn\u00e1", "text": "Kr\u00e1sn\u00e1 pu\u00f2 riferirsi a diversi toponimi della Repubblica Ceca:"}
{"id": "2112527", "revid": "767487", "url": "https://it.wikipedia.org/wiki?curid=2112527", "title": "Il signor Max", "text": "Il signor Max \u00e8 un film del 1937 diretto da Mario Camerini, aiuto regista Mario Soldati, con musiche di Renzo Rossellini, dirette da Ugo Giacomozzi, direttore fotografia Anchise Brizzi, fonico Vittorio Trentino.\nIl costumista Gino Carlo Sensani oltre che dei costumi, si \u00e8 occupato anche dell'arredamento, collaborando logicamente con lo scenografo Gastone Medin. Il film \u00e8 stato girato negli stabilimenti di Cinecitt\u00e0.\nTrama.\nGianni ha dovuto interrompere gli studi liceali per ereditare il commercio paterno che consiste nella gestione di una edicola di giornali in via Veneto a Roma. L'edicola \u00e8 redditizia e il giovane si pu\u00f2 permettere ogni anno un bel viaggetto.\nPreso com'\u00e8 dal fascino del mondo aristocratico, approfitta del biglietto gratuito di prima classe su di un piroscafo che un suo compagno di scuola gli procura e passa un periodo a bordo, in compagnia di alcuni rappresentanti del bel mondo.\nPossiede una macchina fotografica, contenuta in un astuccio con il nome Max Varaldo, e viene cos\u00ec scambiato anche lui per un nobile, potendo intrecciare diverse relazioni, tra le quali non mancano quelle di carattere sentimentale con la sofisticata donna Paola.\nLauretta, dama di compagnia della signora e istitutrice della sorella minore, si innamora del giovane giornalaio tanto somigliante all'aristocratico Max. Questa somiglianza la insospettisce un po', ma Gianni, con vari trucchi riesce a fugare i dubbi. Terminati i soldi, abbandona quella breve parentesi di vita dorata e ritorna all'edicola. Viene riconosciuto dalla cameriera della dama e, per rintracciarla, inizia una doppia vita: da una parte il giornalaio che corteggia la cameriera, e dall'altra il giovane mondano che spasima per la signora.\nViene cos\u00ec a constatare come questo gran mondo non sia adatto ai suoi gusti e, finalmente, si accorge dell'affetto sincero della fanciulla. Fa scomparire il giovane mondano per ritornare il buon ragazzo lavoratore e sposa la graziosa ex cameriera la quale, nel frattempo, si \u00e8 licenziata.\nRemake.\nNel 1957 fu realizzato un primo remake della pellicola per la regia di Giorgio Bianchi dal titolo \"Il conte Max\", con Alberto Sordi nel ruolo qui ricoperto da Vittorio De Sica, mentre nel 1991 Christian De Sica, figlio di Vittorio, diresse e recit\u00f2 un secondo rifacimento del film con lo stesso titolo della versione del '57."}
{"id": "2112528", "revid": "25152", "url": "https://it.wikipedia.org/wiki?curid=2112528", "title": "Defensor Minor", "text": ""}
{"id": "2112531", "revid": "801704", "url": "https://it.wikipedia.org/wiki?curid=2112531", "title": "Mil\u00edkov", "text": "Mil\u00edkov pu\u00f2 riferirsi a diversi toponimi della Repubblica Ceca:"}
{"id": "2112532", "revid": "287204", "url": "https://it.wikipedia.org/wiki?curid=2112532", "title": "Verginit\u00e0 perpetua di Maria", "text": "Con Verginit\u00e0 perpetua di Maria si intende un dogma, tracciabile nella letteratura a partire dal secondo fino al V secolo in alcuni Padri della Chiesa, e formalmente definito dalla Chiesa nel secondo Concilio di Costantinopoli del 553, secondo il quale Maria \u00e8 rimasta vergine \"prima, durante e dopo\" la nascita di Ges\u00f9. \n\u00c8 quindi una triplice dottrina: per quanto riguarda il \"durante\" la nascita di Ges\u00f9, la Verginit\u00e0 \u00e8 conseguenza logica (dogmatica) dell'Incarnazione di Ges\u00f9 Cristo nel grembo della Vergine Maria, per opera dello Spirito Santo, cos\u00ec come \u00e8 affermata nel Prologo del Vangelo secondo Giovanni (Gv 1,1-18), e nel Credo (gi\u00e0 dal 325). La dottrina della Verginit\u00e0 (perpetua) di Maria \"prima, durante e dopo il parto\" fu affermata dal Concilio Lateranense (649), alla presenza di Massimo il Confessore, e ribadita dal Concilio di Costantinopoli III (6\u00b0 concilio ecumenico) nel 680.\nQuesta dottrina \u00e8 sostenuta dalla Chiesa cattolica e ortodossa, nonch\u00e9 da molti dei primi riformatori protestanti tra cui Lutero e Zwingli e pi\u00f9 tardi John Wesley. In tale ottica, i \"fratelli di Ges\u00f9\" nominati nei Vangeli (con polisemia nel testo ebraico) sono in realt\u00e0 considerati cugini o fratellastri.\nMolte chiese protestanti, pur ammettendo il concepimento verginale di Ges\u00f9 in Maria, non le riconoscono la verginit\u00e0 perpetua, considerando questi \"fratelli\" come figli concepiti da Maria e Giuseppe dopo la nascita di Ges\u00f9.\nCulto liturgico.\nIl dogma cattolico trova una sua corrispondenza nella liturgia secondo la massima \"lex orandi lex credendi\". In particolare nel rito romano la verginit\u00e0 perpetua di Maria \u00e8 ricordata e contemplata nell'antifona \"Alma Redemptoris Mater\" con la precisa formulazione \"Virgo prius ac posterius\", ossia \u00abVergine prima e dopo [il parto]\u00bb. Nel tratto delle feste mariane che cadono dopo la Domenica di Settuagesima si ripete \"post partum Virgo inviolata permansisti\" (\u00abdopo il parto sei rimasta vergine inviolata\u00bb). La madre di Ges\u00f9 \u00e8 ricordata come \u00absempre Vergine\u00bb nel \"Confiteor\", nel \"Communicantes\" del Canone Romano e nell'antico prefazio della Beata Vergine Maria (nel Messale di Paolo VI Prefazio I della Beata Vergine Maria). Nel Prefazio II, introdotto dalla riforma liturgica, Maria viene chiamata semplicemente \u00abVergine\u00bb, cos\u00ec come si contempla la verginit\u00e0 di Maria anche nel Credo, nelle Litanie lauretane e nelle antifone \"Salve regina\", \"Sub tuum praesidium\" e \"Ave Regina Caelorum\".\nNel rito bizantino la perpetua verginit\u00e0 di Maria \u00e8 ricordata nelle preghiere di lode alla \"Madre di Dio e sempre vergine\" che seguono la grande e la piccola ektenia.\nPanoramica generale.\nLa dottrina della verginit\u00e0 perpetua vuole che Maria sia rimasta vergine prima, durante e dopo la nascita di Ges\u00f9 Cristo. Parte di questa dottrina \u00e8 la nascita verginale di Ges\u00f9 Cristo.\nLa verginit\u00e0, intesa come castit\u00e0, totale astinenza e privazione di qualsiasi tipo di unione carnale perdur\u00f2 per tutta la sua vita, fino alla Assunzione.\nIl dogma della Verginit\u00e0 perpetua non deve essere confuso con quello dell'Immacolata Concezione, che si riferisce alla concezione miracolosa di Maria (non di Ges\u00f9), nel grembo di sua madre, Sant'Anna, senza essere mai toccata dal peccato originale, (\"macula\" in latino) .. Infatti, secondo la dottrina cattolica, ogni creatura che si forma nel grembo della donna riceve subito un'anima, che reca il peccato originale. E che con il Battesimo viene cancellato definitivamente.\nIl termine \"Aeiparthenos\" (greco antico \u1f00\u03b5\u03b9\u03c0\u03ac\u03c1\u03b8\u03b5\u03bd\u03bf\u03c2: sempre Vergine), \u00e8 il titolo attribuito dalla Chiesa Ortodossa alla \"Theot\u00f3kos\" usato di frequente nella liturgia orientale. La parola greca Aeiparthenos \u00e8 attestata per la prima volta in Sant'Epifanio di Salamina fin dal IV secolo d.C.. \nPure il Catechismo della Chiesa Cattolica (art. 499) menziona la parola \"Aeiparthenos\", mentre l'enciclica \"Lumen Gentium\" (n. 57) afferma:\nAlcuni iniziatori della riforma protestante, come Lutero, sostennero questa dottrina. Tuttavia, \u00e8 stata poi abbandonata da alcune Chiese protestanti. Attualmente \u00e8 professata dai teologi anglicani e luterani. \nLa dottrina della Verginit\u00e0 perpetua \u00e8 sostenuta anche da una parte della Chiesa anglicana e luterana.\nOrigini storiche.\nLa Verginit\u00e0 perpetua \u00e8 scritta nell'atto di fede di Sant'Epifanio di Salamina, nel 374 d.C.:\nLa verginit\u00e0 perpetua \u00e8 proclamata come una solenne verit\u00e0 di fede gi\u00e0 a partire dal secondo Concilio di Costantinopoli II nel 553 d.C., che verbalizza nel secondo anatema:\nAntico Testamento.\nIn Deuteronomio (22, 13-21) si trova un riferimento alla legge divina e alla legge umana data a Mos\u00e8, per il quale le donne erano tenute alla verginit\u00e0 fino al giorno del matrimonio, essendo vietata quindi qualsiasi forma di sesso prematrimoniale. La violazione del divieto era considerata gravemente disonorevole e infamante, equiparata all'adulterio e alla fornicazione, e punita con la pena della lapidazione (Deut. 22:21).\nQuesta legge orale e scritta rispondeva anche a un diffuso costume ebraico, frequente nelle altre societ\u00e0 antiche di tipo patriarcale.\nNel racconto del patriarca Giacobbe, quando Dina fu violentata dal principe Sichem, i suoi fratelli Simenone e Levi uccisero Sichem e suo padre Hamor trafiggendoli con la spada. Dopo questa azione, (Gn 35), Rachele diede alla luce Beniamino, l'ultimo dei 12 discendenti, mentre il capitolo si conclude dicendo che Giacobbe visse fino a 188 anni (Gn 35,38)..\nL'assenza di un castigo divino, alla luce della legge data, \u00e8 interpretabile come il segno della Grazia del Signore che era ancora su Giacobbe e la sua discendenza.\nLo stesso costume della lapidazione sopravvive ancora al tempo della Sacra Famiglia di Nazareth, come si legge nella Pericope dell'adultera (Gv 8,1-11). Se Ges\u00f9 Cristo le risparmi\u00f2 la vita, pure afferm\u00f2 che la legge e le profezie erano pienamente valide e confermate, anche dopo la Sua morte e resurrezione.\nLa genealogia regale di Giuseppe e di Maria, il contesto storico-culturale, il diritto dell'uomo a ripudiare la moglie infedele (e la giovane et\u00e0 di Maria), sostengono decisamente l'ipotesi di una verginit\u00e0 fino al matrimonio, cui segu\u00ec dopo brevissimo tempo l'Annunciazione del Cristo.\nNuovo Testamento.\nN\u00e9 Matteo (cfr. ) n\u00e9 Luca si interessano in modo particolare alla verginit\u00e0 di Maria dopo la nascita di Ges\u00f9. \u00abInfatti non conobbe uomo - dice - finch\u00e9 non partor\u00ec il Figlio suo primogenito\u00bb (Matteo 1,25).Luca non menziona altri figli di Maria e Giuseppe nel racconto della visita della famiglia al tempio, quando Ges\u00f9 afferma \u00abPerch\u00e9 mi cercavate? Non sapevate che io devo occuparmi delle cose del Padre mio?\u00bb, uno dei primi passi in cui manifesta di essere Dio.\nEcce homo.\nSi basa, inoltre, vicino alla Croce di Ges\u00f9 dove erano sua madre e la sorella di sua madre, Maria di Cleofa, e Maria di Magdala, sulle parole di Ges\u00f9 sulla croce nel Vangelo secondo San Giovanni (19:26-27) dove Ges\u00f9 affida la madre, la Vergine Maria, al discepolo Giovanni:\nSan Giovanni Crisostomo (347-407) difese la dottrina della verginit\u00e0 perpetua di Maria, fra gli altri argomenti, anche proprio sulla base di questo passo evangelico... \nDi nuovo, nel II secolo questo fatto narrato fu il razionale per concludere che da quel momento Giovanni port\u00f2 Maria a vivere nella sua dimora dato che Ella, dopo la morte di Ges\u00f9 e Giuseppe, non avrebbe avuto altri famigliari o persone cui affidarla..\nPrendendo il testo alla lettera, la tradizione ritiene che se Maria avesse avuto altri figli, sarebbero stati questi altri figli a prendersi cura della loro madre, secondo la legge patriarcale ebraica, assumendo il ruolo di capofamiglia al posto del figlio primogenito: Ges\u00f9 non avrebbe dovuto affidare la madre a Giovanni, che non era suo fratello.&lt;br&gt;\nInoltre, considerando che la donna ebrea, al tempo di Ges\u00f9, ereditava tutto il suo status sociale dal marito o dai suoi figli, si ritiene improbabile che il famoso apostolo Giacomo di Alfeo, detto \"il Minore\", fosse fratello del Signore: secondo le epistole di Paolo, Giacomo apostolo era molto scrupoloso nell'osservanza delle leggi ebraiche, al punto di cercare una separazione netta tra i cristiani di origine pagana e i cristiani di origine ebraica per questioni di purezza, e in questo affidamento a Giovanni sarebbe proprio venuto meno al Comandamento principale di onorare suo padre e sua madre. Avrebbe affidato la sua presunta madre a Giovanni, ebreo di classe sacerdotale, e suo parente, ma comunque non suo fratello di sangue.\nCristianesimo primitivo.\nAlcuni dei primi autori cristiani, come Tertulliano, Elvidio e Eunomio di Cizico, interpretarono l'affermazione di Matteo 1,25, nel senso che Giuseppe e Maria avrebbero avuto normali relazioni coniugali dopo la nascita di Ges\u00f9 e che Giacomo, Giuseppe, Giuda e Simone erano davvero figli naturali di Maria e Giuseppe, un punto di vista per il quale c'\u00e8 poca evidenza anche prima del loro tempo.\nElvidio invoca Tertulliano per combattere la fede nella verginit\u00e0 continua di Maria, mentre San Girolamo gli risponde con un famoso discorso, che \u00e8 anche l'unica fonte storica per documentare l'intervento di Elvidio, nel quale afferma che Tertulliano non apparteneva alla Chiesa.\nTuttavia, secondo la ricostruzione di Rahner, non vi \u00e8 consenso completo sulla dottrina della Verginit\u00e0 perpetua al tempo del cristianesimo primitivo, fino alla fine del secondo secolo. Ad esempio, Tertulliano (ca 160- 225) non lo insegna (anche se si riferisce alla Nascita Verginale di Ges\u00f9), mentre Ireneo di Lione (130- 202) menziona la Verginit\u00e0 perpetua insieme ad altri temi mariani. Un'accettazione pi\u00f9 ampia comincerebbe ad emergere nel secolo seguente.\nGi\u00e0 nel IV secolo, la dottrina della Verginit\u00e0 perpetua di Maria era ampiamente condivisa fra i Padri della Chiesa. Ippolito di Roma chiamava Maria \"tabernacolo privo di impurit\u00e0 e corruzione\".\nIl riconoscimento si trova nei santi autori del IV secolo: Atanasio di Alessandria, Epifanio di Salamina, Ilario di Poitiers Didimo il Cieco, Ambrogio di Milano, San Girolamo. Da Papa Siricio in poi la dottrina \u00e8 stata ripetutamente attestata, una tendenza che ha acquisito ancora pi\u00f9 slancio nel secolo successivo.\nLa dottrina della Verginit\u00e0 perpetua fu affermata nel corso di molteplici Concili Ecumenici. Ed \u00e8 parte integrante e sostanziale del credo di cattolici, anglicani, ortodossi, e ortodossi di Oriente, come \u00e8 evidente dall'espressione di \"Maria \"sempre\" Vergine\", pronunciata nel corso della liturgia. Inoltre, viene chiamata in questo modo anche in importanti preghiere esorcistiche della tradizione cattolica e ortodossa, ovvero nella \"Exorcismus in Satanam et angelos apostaticos\" di fine '800.\nTuttavia, la dottrina riformata ha pi\u00f9 tardi letteralmente abbandonato l'idea. La verginit\u00e0 perpetua \u00e8, tuttavia, attualmente difesa da alcuni teologi luterani.\nOrigene (mai dichiarato santo), nel suo commento su San Matteo intorno al 248 d.C., menziona espressamente la fede nella verginit\u00e0 perpetua di Maria. Come fa notare Luigi Gambero, \"non solo Origene non ha dubbi, ma sembra implicare direttamente che si tratta di una verit\u00e0 gi\u00e0 riconosciuta come parte integrante del deposito della fede\".\nPadri della Chiesa e Medioevo.\nOltre a Giovanni Crisostomo (347-407), sopra citato per l\"Ecce homo\", al tempo di Gregorio di Nissa e Agostino d'Ippona, in una rinascita generale della devozione mariana, inizi\u00f2 ad apparire un ruolo sempre pi\u00f9 importante di Maria nella storia della salvezza. Agostino elabor\u00f2 diversi argomenti a sostegno di questa dottrina. Alla fine del IV secolo, interpret\u00f2 Luca 1,34 come una chiara indicazione del voto di Verginit\u00e0 perpetua di Maria.\nQuesta nozione del \"Voto di Maria\" era menzionata nel Protovangelo di Giacomo (4:1), dove Anna, madre di Maria, offr\u00ec Maria come \"Vergine del Signore\" nel Tempio e che Giuseppe, sarebbe servito come suo tutore: la protezione giuridica per le donne dipendeva da un tutore: padre, fratello o, in assenza di questi, un marito. Agostino riprende questa tesi (\"fuorch\u00e9\" per il Giuseppe, in precedenza sposato).\nAll'inizio del VII secolo, nel suo \"Pequeno Livro sobre a Virgindade Perp\u00e9tua da Aben\u00e7oada Maria\", Isidoro di Siviglia collega mariologia e cristologia, e mette in relazione la natura divina di Ges\u00f9 Cristo con la Verginit\u00e0 di Maria, come un unico articolo di fede..\nIl Concilio Lateranense (649) detta l'affermazione della Verginit\u00e0 di Maria prima, durante e dopo il parto.\nUn altro libro \"Storia di Giuseppe il falegname\" presenta Ges\u00f9 che, in punto di morte del padre, parla di Maria come \"madre mia, Vergine incorrotta\".\nNel corso dei secoli, l'interpretazione di Maria come \"la sposa sempre Vergine del Signore che ha fatto voto di verginit\u00e0 perpetua\" si diffuse e si consolid\u00f2 all'epoca Ruperto di Deutz nel XII secolo. Nel secolo seguente, Tommaso d'Aquino, santo e dottore della Chiesa, elabor\u00f2 una lunga riflessione teologica che paragonava la negazione della Verginit\u00e0 perpetua di Maria alla negazione della Perfezione di Cristo (nessun essere umano \u00e8 mai esente da peccato, tranne l'unica eccezione di Ges\u00f9 Cristo che \u00e8 Dio), un insulto allo Spirito Santo, e un affronto alla Madre di Dio.\nMaria quale \"Seconda Eva\".\nGi\u00e0 a partire dal IV secolo, nella cornice della discussione sul piano salvifico di Dio per la creazione, emerse un tema parallelo nel quale l'obbedienza e umilt\u00e0 di Maria (\"avvenga di me secondo la \nTua volont\u00e0\", Luca 1,38), e la dottrina della Verginit\u00e0 perpetua furono contrapposte al peccato di orgoglio e disobbedienza di Adamo ed Eva, allo stesso modo in cui l'obbedienza di Ges\u00f9 Cristo al Padre era stata contrapposta alla disobbedienza di Adamo all'ordine del Signore (Lettera ai Romani 5, 12-21).\nIl concetto di Maria come \"seconda Eva\" fu introdotto per la prima volta da Giustino Martire nel 155. Sotto questo punto di vista, come fu discusso nel dettaglio da Ireneo, condiviso da Girolamo e dopo di lui diffusamente, il voto di Verginit\u00e0 perpetua e di obbedienza di Maria la costituisce come \"Seconda Eva\" nel piano salvifico di Dio, come Ges\u00f9 Cristo \u00e8 secondo Adamo..\nLo sviluppo di questo tema teologico fra i Padri della Chiesa correva in parallela a quello di Paolo di Tarso, il quale comparava il peccato di Adamo all'obbedienza di Ges\u00f9 Cristo al Padre, durante il Calvario:\nIl parallelo Ges\u00f9 Cristo - secondo Adamo \u00e8 decisivo per il concetto della Redenzione \u00e8 la remissione (\"cancellazione\") dal peccato mediante la passione, morte in croce e resurrezione del Figlio dell'uomo, profetizzato nel Libro di Ezechiele. Come Adamo determin\u00f2 la perdita dell'Eden, cos\u00ec Ges\u00f9 Cristo riapre al genere umano le porte del Paradiso. &lt;br&gt;\nParallelamente, l'obbedienza a Dio (mediante l'Arcangelo Gabriele) e il voto di Verginit\u00e0 perpetua di Maria saranno il ristoro del danno recato da Eva all'umanit\u00e0:\nL'insegnamento della \"seconda Eva\" ha continuato a diffondersi tra i cattolici e, nel discutere della verginit\u00e0 perpetua, il Catechismo del Concilio di Trento, del 1566, insegna esplicitamente che, mentre Eva, nel credere nel serpente, ha portato una maledizione sulla razza umana, Maria, credendo nell'Angelo, lo ha portato di nuovo nella benedizione di Dio: tanto l'opera di Eva e il suo peccato fanno vincere il serpente mentre Dio reca la morte a lei e agli altri uomini, quanto l'opera di Maria senza peccato vince il serpente mentre Ges\u00f9 Cristo dona la vita eterna a lei e al genere umano.\nQuesto concetto \u00e8 parte viva del magistero della Chiesa cattolica. Papa Pio XII lo riprende nella sua enciclica \"Mystici Corporis Christi\", e da papa Giovanni Paolo II durante un'udienza generale in Vaticano nel 1980. Papa Giovanni si spinger\u00e0 a dire che Maria \u00e8 \"Corredentrice del genere umano\".\nNell'arte.\nLa verginit\u00e0 di Maria anche dopo la nascita di Ges\u00f9 \u00e8 una presenza ricorrente nell'arte cristiana in entrambe le chiese ortodosse orientali e orientali (come anche nella prima arte religiosa occidentale), con l'inserimento nel presepe di Ges\u00f9.\nIn molte icone, la Verginit\u00e0 perpetua di Maria \u00e8 simboleggiata da tre stelle che appaiono alla sua sinistra, alla sua destra, e sotto o sulla sua testa, per rappresentare la sua verginit\u00e0 prima, durante e dopo aver partorito.\nVerginit\u00e0 di Maria.\nIn base al dogma della verginit\u00e0, Maria viene comunemente chiamata \"Maria Vergine\" ed \u00e8 detta \"la Vergine\" per antonomasia."}
{"id": "2112534", "revid": "287204", "url": "https://it.wikipedia.org/wiki?curid=2112534", "title": "Milikov", "text": ""}
{"id": "2112536", "revid": "167080", "url": "https://it.wikipedia.org/wiki?curid=2112536", "title": "Atrebati britannici", "text": ""}
{"id": "2112537", "revid": "6923", "url": "https://it.wikipedia.org/wiki?curid=2112537", "title": "Moto Guzzi Turismo", "text": "La Turismo \u00e8 una motocicletta italiana, dotata di propulsore a due tempi, prodotta dalla Moto Guzzi dal 1975 e prodotti in varie versioni fino al 1981.\nDescrizione.\nLa moto nasce per sostituire lo Stornello, risalente (nella sua prima versione) alla fine degli anni '50. Diversamente dall'antenato, il motore \u00e8 un due tempi di origine Benelli (anzich\u00e9 un quattro tempi costruito a Mandello del Lario), ma sempre monocilindrico. Rispetto alla 2C sempre della Moto Guzzi, ha i cerchi in acciaio cromato a raggi e non a razze, il manubrio pi\u00f9 alto, un impianto frenante pi\u00f9 piccolo, con la pinza del freno anteriore posta anteriormente alla forcella e con pinza a pistoncini contrapposti. Non ha carenatura."}
{"id": "2112538", "revid": "149727", "url": "https://it.wikipedia.org/wiki?curid=2112538", "title": "Berlino-Bohnsdorf", "text": ""}
{"id": "2112541", "revid": "167080", "url": "https://it.wikipedia.org/wiki?curid=2112541", "title": "Hill forts", "text": ""}
{"id": "2112542", "revid": "167080", "url": "https://it.wikipedia.org/wiki?curid=2112542", "title": "Hill fort", "text": ""}
{"id": "2112543", "revid": "599013", "url": "https://it.wikipedia.org/wiki?curid=2112543", "title": "Mnichov", "text": "Il toponimo Mnichov pu\u00f2 riferirsi a diverse localit\u00e0 della Repubblica Ceca:"}
{"id": "2112544", "revid": "281779", "url": "https://it.wikipedia.org/wiki?curid=2112544", "title": "Letteratura tunisina", "text": "Nell'ambito della letteratura araba contemporanea, un posto a s\u00e9 occupa la letteratura tunisina.\nAnche nel Maghreb gli scrittori hanno dimostrato infatti di sapersi allineare narrativamente con gli altri prosatori arabi alle speranze dell'arabismo politico, sociale, economico e culturale. La conseguenza \u00e8 che i narratori del mondo arabo hanno partecipato efficacemente alla maturazione delle coscienze nazionali consone alle nuove esigenze, con le quali le classi sociali potessero pi\u00f9 facilmente abbandonare le vecchie strutture e lanciarsi verso una migliore programmazione del futuro.\nLa poesia tunisina contemporanea \u00e8 stata segnata dal suo pi\u00f9 gran poeta innovatore, nonch\u00e9 intellettuale impegnato nella politica culturale del suo Paese: Ab\u016b l-Q\u0101sim Shabb\u012b (cugino del padre della poetessa Fa\u1e0d\u012bla Shabb\u012b).\nAll'inizio del nostro secolo, la Tunisia ha conosciuto un gran fermento culturale, interpretato da un'\"\u00e9lite\" di poeti, romanzieri, professori, giuristi, intellettuali, coscienti dell'importanza della loro identit\u00e0 di tunisini in reazione alla forte pressione esercitata da modelli arabi e francese.\nNel suo saggio, \"Le correnti letterarie nella Tunisia Contemporanea\", B\u00e9chir Ben Slama insiste su questo periodo di polemiche che ha generato ricchezze letterarie di alto livello poetico.\nAb\u016b l-Q\u0101sim Shabb\u012b (Abul Kacem Ciabbi) con i suoi compagni poeti Bachrouch e Hlioui dichiarava per quello che riguarda il campo letterario:\n\u00abSiamo in cerca di una letteratura vigorosa e profonda che si accorda con le nostre inclinazioni e conviene ai nostri gusti nella nostra vita presente con quello che comporta come passione e speranza. Non ci ritroviamo nella letteratura araba, perch\u00e9 non \u00e8 stata creata per noi, figli di questo secolo, ma \u00e8 stata creata per cuori che il silenzio della morte ha paralizzato\u00bb.\nUno dei maggiori elementi del merito di Ab\u016b l-Q\u0101sim Shabb\u012b \u00e8 la sua rivolta nei riguardi della letteratura araba lontana dall'anima tunisina. La loro scoperta della poesia egiziana contemporanea del loro periodo \u00e8 stata determinante. Bachrouch dichiara nella rivista \"Mondo Letterario\": \n\u00abLo stile \u00e8 una particolarit\u00e0 della riflessione. Ogni comunit\u00e0 ha i suoi propri stili di scrittura e di versificazione cos\u00ec che i suoi propri modi nel trattamento e nella presentazione dei soggetti... Vogliamo che i nostri stili siano tunisini prima di tutto, sorti dall'anima tunisina e dal pensiero tunisino\u00bb. \nPer quello che riguarda la letteratura popolare, Shabb\u012b scrive: \n\u00abSe la letteratura vuole riuscire, deve portare la lingua araba ed i suoi modi di espressione ad ammettere le espressioni popolari che portano il segno e l'impronta del popolo. Cos\u00ec la lingua avrebbe acquisito un nuovo e ricco significato allegato a ci\u00f2 che possiede gi\u00e0 come tesoro ereditario. O allora integrerebbe espressioni popolari nella lingua araba, a condizione che non snaturino l'anima della lingua, n\u00e9 le sue regole d'origine, cos\u00ec l'uomo di lettere dimora fedele alla lingua araba e fedele alla sua arte\u00bb. \nAb\u016b l-Q\u0101sim Shabb\u012b, rielaborando questo suo pensiero nelle sue ultime poesie (mor\u00ec nel 1934 ad appena 25 anni) e in particolare \u201cla volont\u00e0 di vivere\u201d, esprime nei suoi scritti i suoi punti di riferimento e le sue idee, insistendo su questa sua rivolta che costituir\u00e0 il punto di partenza e un cambiamento radicale nella vita dei tunisini.\nNel secondo dopoguerra, un'\"\u00e9lite\" di poeti \u00e8 nata, un gruppo eletto di professori laureati alla Sorbona di Parigi. Tutti, imbevuti di cultura araba ed occidentale, si sono raggruppati intorno alla rivista \"Ezzohra\" (al-Zahr\u0101\u02be). Nella loro reazione ai movimenti innovatori, ostili all'arcaismo poetico, si schierarono su posizioni classicistiche del pensiero, della lingua, dell'insegnamento, della letteratura e della cultura. E malgrado il loro bilinguismo ed il loro biculturalismo, si orientarono in direzione di una pratica \"orientalista\", creando la rivista \"al-Mab\u0101hith\" (\"Le ricerche\"), basata su un metodo razionale di scrittura.\nIn essa il linguaggio usato \u00e8 chiaramente incline al recupero del patrimonio artistico e lessicale classico. Anche autori come Jacques Berque, noto studioso della letteratura araba e magrebina, malgrado la sua rivolta contro l'orientalismo tradizionale, non ha potuto sfuggire all'influenza di questa ricerca di specifica arabicit\u00e0. Abdelkebir Khatibi, nella sua opera \"Maghreb plurale\", dir\u00e0: \n\u00abL'orientalista \u00e8 un traduttore, nella misura in cui fa passare da una riva linguistica ad un'altra. Il suo sogno \u00e8 d'essere bilingue... Parliamo di orientalismo attento al destino dell'Occidente, e per il quale gli arabi rappresentano una forma di classicismo occidentale\u00bb. \nQuest'attitudine \u00e8 contraria al pensiero di molti critici del tempo in cui l'idea di Nietzsche nelle sue \"Considerazioni attuali\", \u00e8 predominante: \n\u00abAbbiamo bisogno della storia... per vivere e per agire, non per allontanarci facilmente dalla vita e dall'azione... Vogliamo servire la storia nella misura in cui serve la vita\u00bb. \nQuesta posizione dei classicisti non \u00e8 molto cambiata nel discorso dei partigiani d'un certo dogma della purezza della lingua araba. Ci\u00f2 non sembra lasciare alcuno spazio alla creativit\u00e0 poetica. Perci\u00f2 Ezzedine Madani e vari altri poeti della rivista \"al-Fikr\" (Il pensiero) scrivono controcorrente, liberando completamente dagli anni settanta la poesia, impiegando i cosiddetti \"versi liberi\". Il loro disegno di elaborare un'arte poetica moderna, condusse a uno stile che fu definito \u201cpoesia non metrica\u201d. Tale movimento \u00e8 durato solo tre anni, dal 1969 al 1972 ma la rivista \"al-Fikr\" \u00e8 stata il fondamento strumento di espressione poetica e di sostegno morale e culturale di poeti poco noti o isolati.\nJean Fontaine, studioso della letteratura maghrebina e del mondo arabo, direttore della rivista \"IBLA\", nel suo saggio \"Bibliografia della letteratura tunisina contemporanea in arabo, 1954-1996\", nota che la poesia attuale \u00e8 una poesia che , in rispondenza agli avvenimenti vissuti ed attuali, cerca di esprimere idee e pensieri universali, metafisici e quasi mistici. Egli scrive: \u00abLa poesia cosmica \u00e8 agli antipodi del realismo dell'avanguardia. Vuol essere creazione di una estetica di linguaggio nuovo, fuori del contesto dell'osservazione immediata. Impiega spesso il vocabolario mistico o metafisico. Pensa di allontanarsi cos\u00ec dalle cose di questo triste mondo. Lo sentiamo almeno nelle prime raccolte scritte in lingua araba dai loro protagonisti: Moncef Waha\u00efbi (Qayrawan, 1949) e Mohamed El Ghozzi (Qayrawan, 1949)\u00bb.\nI nuovi temi sono la gioia e la natura. Le raccolte di poesie somigliano a un'epopea. L'essere umano pu\u00f2 trovare il suo posto solo in seno agli elementi naturali, senza escludere la fuga verso l'irrazionale.\nL'influenza del poeta siriano Adunis e della scuola libanese \"al-Shi\u02bfr\" (La poesia) \u00e8 evidente, come quella dell'avanguardia, che si manifesta in modo occulto. La dimensione lirica del nazionalismo arabo viene dal palestinese Mahmud Darwish. Possiamo avvicinare questi temi a quelli della purificazione necessaria in Husayn al-Qahwaji (Qayrawan, 1959) o della concezione del poema-romanzo in Adam Fethi (Gabes 1957). Raccolte queste, come quelle seguenti, scritte in lingua araba.\nI poeti privilegiano la fuga nel \u201cmistico\u201d. Ritroviamo nella poesia lo stesso fenomeno che in prosa. In effetti la poesia \u201csenza ostacoli\u201d ( \"ghayr al-am\u00fbdi wa l-hurr\" ), come la poesia cosmica, costituiscono tappe che possono servire come punti di riferimento, malgrado il fatto che la maggioranza dei poeti continui a seguire una via pi\u00f9 tradizionale.\nDall'indipendenza, la transizione \u00e8 stata garantita da Munawwar Sm\u00e2dih (Nefta, 1931) che canta la lotta nazionale dei popoli tunisino ed algerino.\nIl \"relais\" \u00e8 stato assicurato da un gruppo di poeti che cercano di rinnovare il contenuto pi\u00f9 della forma. Ja'far Majid (Qayrawan, 1940) fedele alla lingua \"pura\", e Nurreddine Samm\u00fbd (Kelibia, 1932) continuano in questa linea fino ad oggi. Il realismo populista di Ben Salah al-Mid\u00e2ni (Nefta, 1929) non esclude di farne un poeta centrato su se stesso.\nTuttavia, la poesia contemplativa trova la sua migliore espressione nella poesia di Muheddine Khra\u00eeef (Nefta, 1932) che prosegue la sua ricerca itinerante attraverso le parole e nell'eccellente Mohamed Fawzi El Ghozzi (Hammam Ghezaz, 1955) o, ancora, in Ahmed Sgha\u00efer Ulad Ahmed (Sidi Bou Zid, 1955).\nOggigiorno, la problematica della lingua scelta dai poeti emerge ancora: espressione in lingua araba o francese? Alcuni eccellono in ambedue le lingue, come Kacem Abdelaziz (1932), Bekri Tahar, Bouraoui Hedi (1932), El Houssi Magid (1934), Sa\u00eed Amina (1953), Garmadi Salah (1933-1982), Ghaciem Moncef ed El Gulli Sophie (1931). "}
{"id": "2112546", "revid": "188323", "url": "https://it.wikipedia.org/wiki?curid=2112546", "title": "Laverda LZ Sport", "text": ""}
{"id": "2112547", "revid": "1543377", "url": "https://it.wikipedia.org/wiki?curid=2112547", "title": "OK-GLI", "text": "OK-GLI (BST-02) era un veicolo di test (analogo aerodinamico del Buran 1.01) del Programma Buran, il programma spaziale sovietico che aveva l'obiettivo di costruire uno spazioplano riutilizzabile simile allo Space Shuttle della NASA. Il veicolo fu costruito nel 1984 e utilizzato in 25 voli di prova tra il 1985 e il 1989 prima di essere disarmato. Dal 2008 \u00e8 conservato a Spira, in Germania, presso il locale \"Technik Museum Speyer\" (\"Museo della tecnica di Spira\").\nCostruzione.\nLo sviluppo del programma Buran ebbe inizio nel 1976 come risposta al programma statunitense dello Space Shuttle.\nLa costruzione delle navicelle sovietiche inizi\u00f2 nel 1980 e nel 1984 fu costruito il primo shuttle in scala reale. Un primo volo suborbitale di test, che utilizzava un modello in scala ridotta, era gi\u00e0 avvenuto nel luglio 1983; con il progredire del progetto, furono effettuati altri cinque voli di modelli in scala.\nL'OK-GLI era equipaggiato con quattro motori turboventola Lyulka AL-31 posizionati in coda (il serbatoio occupava un quarto della stiva di carico), a differenza del tester Space Shuttle Enterprise utilizzato nel programma americano, che era invece privo di motori e veniva sganciato in quota da un Boeing 747. Le condizioni dei test erano, quindi, significativamente diverse rispetto alla controparte statunitense: l'OK-GLI decollava come un aereo da una pista di volo e, una volta raggiunte le coordinate prefissate, spegneva i motori e atterrava planando, fornendo ai progettisti informazioni fondamentali sullo stato di volo.\nVoli di prova.\nSono stati effettuati, in tutto, nove test di rullaggio (\"taxi test\") e venticinque voli di prova. Tutti i lanci sono avvenuti presso il cosmodromo di Bajkonur.\nDestino finale.\nDopo la cancellazione del programma, lo shuttle fu trasferito presso l'Istituto di ricerca aeronautica \"Gromov\", vicino a Mosca, e successivamente venduto all'azienda australiana \"Buran Space Corporation\". Il veicolo fu trasportato via nave da G\u00f6teborg (Svezia) a Sydney (Australia) dove giunse il 9 febbraio 2000. Venne trasformato per alcuni anni in un'attrazione turistica dopo essere stato collocato in una struttura provvisoria realizzata nella Darling Harbour. Dopo il fallimento dei proprietari, il veicolo rimase incustodito all'aperto subendo un parziale deterioramento.\nNel settembre 2004, un gruppo di giornalisti tedeschi rintracci\u00f2 il veicolo spaziale in Bahrain. A seguito della segnalazione, il residuato sovietico fu acquistato dall\"'Auto und Technikmuseum Sinsheim\" (\"Museo dell'automazione e della tecnica di Sinsheim\") e doveva essere trasportato in Germania nel 2005, ma a causa di controversie legali rimase in Bahrain per altri tre anni.\nIl 4 marzo 2008, OK-GLI intraprende il viaggio via mare verso il \"Technikmuseum Speyer\" (di propriet\u00e0 del succitato Museo di Sinsheim) dove verr\u00e0 restaurato e rimarr\u00e0 in esposizione permanente.."}
{"id": "2112548", "revid": "188323", "url": "https://it.wikipedia.org/wiki?curid=2112548", "title": "Laverda LZ Elegant", "text": ""}
{"id": "2112549", "revid": "188323", "url": "https://it.wikipedia.org/wiki?curid=2112549", "title": "Laverda LZ Wild", "text": ""}
{"id": "2112550", "revid": "92723", "url": "https://it.wikipedia.org/wiki?curid=2112550", "title": "Shmuel Schneersohn", "text": "Rabbino ortodosso e quarto \"Rebbe\" (capo spirituale, in questo contesto) del movimento religioso chassidico Chabad-Lubavitch.\nVita.\nSchneersohn nacque a Ljubavi\u010di (Lubavitch), il 2 Iyar 1834, settimo figlio dello Tzemach Tzedek. Si trov\u00f2 a confrontarsi con la competizione di tre fratelli, principalmente quella di Rabbi Yehuda Leib Schneersohn che fond\u00f2 una dinastia a Kapust dopo la morte del padre. Anche altri fratelli stabilirono dinastie nelle cittadine russe di Ljady, Babrujsk e Ni\u017eyn. Fece tutto il possibile per migliorare la situazione degli ebrei perseguitati.\nNel 1848 Schneersohn si spos\u00f2 con la figlia di suo fratello, Rabbi Chaim Shneur Zalman Schneersohn. Dopo alcuni mesi ella mor\u00ec e Schneersohn spos\u00f2 Rivkah, una nipote di Rabbi Dovber Schneuri, il \"Mitteler Rebbe\".\nSi racconta che Schneersohn avesse sempre a disposizione dei carri per l'evacuazione dei libri in caso d'incendio.\nOltre al suo attivismo comunitario, Schneersohn ebbe vasti interessi intellettuali. Parlava diverse lingue straniere, incluso il latino. Scrisse abbondantemente su numerosi temi religiosi e secolari ma molti dei suoi scritti non vennero mai pubblicati e rimangono ora solo in forma di manoscritto. I suoi discorsi iniziarono ad esser pubblicati per la prima volta col titolo \"Likkutei Torat Shmuel\" nel 1945 da \"Kehot\", e finora sono stati stampati 12 volumi.\nEbbe quattro figli e due figlie, mor\u00ec a Ljubavi\u010di, il 13 Tishri 1882, e gli succedette suo figlio Sholom Dovber.\nSchneersohn esort\u00f2 a studiare la kabbalah come prerequisito della propria umanit\u00e0:"}
{"id": "2112556", "revid": "466539", "url": "https://it.wikipedia.org/wiki?curid=2112556", "title": "Roll On (Kid Rock)", "text": "Roll On \u00e8 un brano musicale composto da Robert James Ritchie e Marlon Young ed interpretato dallo stesso Ritchie, meglio noto come Kid Rock, pubblicato il 23 settembre 2008 dall'etichetta discografica Atlantic Records come quarto singolo tratto dall'album \"Rock n Roll Jesus\".\nSi tratta di un altro brano di genere country rock che fa seguito al successo del singolo precedente \"All Summer Long\".\nIl singolo ha raggiunto un modesto successo nelle classifiche di vendita della Germania, mentre non ha raggiunto la chart degli Stati Uniti."}
{"id": "2112557", "revid": "287204", "url": "https://it.wikipedia.org/wiki?curid=2112557", "title": "Giuseppe Schiro", "text": ""}
{"id": "2112559", "revid": "486946", "url": "https://it.wikipedia.org/wiki?curid=2112559", "title": "Capra ibex nubiana", "text": ""}
{"id": "2112560", "revid": "22414", "url": "https://it.wikipedia.org/wiki?curid=2112560", "title": "BST-02", "text": ""}
{"id": "2112561", "revid": "22414", "url": "https://it.wikipedia.org/wiki?curid=2112561", "title": "Buran analog", "text": ""}
{"id": "2112563", "revid": "729019", "url": "https://it.wikipedia.org/wiki?curid=2112563", "title": "Retroperitoneo", "text": "Il retroperitoneo \u00e8 una regione dell'addome, situata posteriormente al peritoneo. Spesso si usa tale parola per riferirsi anche all'insieme degli spazi sottoperitoneali della pelvi, coi quali \u00e8 comunque in comunicazione.\nStruttura.\nSuddivisione.\nIl retroperitoneo si distingue in un retroperitoneo anteriore, detto \"acquisito\", poich\u00e9 si forma tardivamente durante lo sviluppo embrionario, per adesioni e rotazioni dell'intestino primitivo e dei suoi mesi, e un retroperitoneo \"vero\", posteriore, che \u00e8 tale fin dalle prime fasi dell'embriogenesi. Questo \u00e8 ulteriormente suddiviso in tre spazi anteriori, due logge renali e due spazi pararenali posteriori. Tale sepimentazione \u00e8 svolta dai piani fasciali retroperitoneali.\nStrutture retroperitoneali.\nLe strutture situate dietro al peritoneo sono definite retroperitoneali. Gli organi situati originariamente nella cavit\u00e0 addominale durante tutto lo sviluppo sono definiti organi primariamente retroperitoneali, quelli che, invece migrano nel retroperitoneo durante l'embriogenesi son considerati come organi secondariamente retroperitoneali. Gli organi primariamente retroperitoneali sono:\nGli organi secondariamente retroperitoneali sono:\nPatologia.\nIl sanguinamento di un vaso sanguigno (aorta o vena cava inferiore) oppure di una struttura (rottura di capsula renale in seguito a traumi, con gi\u00e0 presenza di ematoma sottocapsulare) pu\u00f2 portare rispettivamente, ad una emorragia o ematoma a localizzazione retroperitoneale.\nPatologie tipiche di quest'area sono"}
{"id": "2112564", "revid": "1355461", "url": "https://it.wikipedia.org/wiki?curid=2112564", "title": "Gruppi sanguigni nella cultura giapponese", "text": "I gruppi sanguigni nella cultura giapponese fanno parte di una credenza popolare secondo la quale ciascun gruppo sanguigno sia profetico della personalit\u00e0, del temperamento e della compatibilit\u00e0 con gli altri, della persona che li possieda, in modo simile a quanto succede con l'astrologia nella cultura occidentale. La credenza \u00e8 estesa anche a altri paesi dell'Asia orientale come la Corea del sud.\nEssenzialmente derivante dalle idee del razzismo scientifico, la credenza ha origine dalle pubblicazioni di Masahiko Nomi degli anni settanta. La comunit\u00e0 scientifica ha etichettato tale credenza come superstizione o pseudoscienza.\nStoria.\nLa scoperta del sistema di gruppi sanguigni AB0 \u00e8 generalmente attribuita allo scienziato austriaco Karl Landsteiner. Gli studi etnologici mostrarono la differenza di distribuzione dei gruppi nel mondo (ad esempio le popolazioni asiatiche hanno una percentuale maggiore di persone con sangue di tipo B). Questo fatto fu usato dagli inglesi e dai primi nazisti come ulteriore dimostrazione della loro supremazia sulle altre razze. Questa teoria fu smontata prima che la Germania nazista invocasse leggi razziali come le leggi di Norimberga, dove la dicitura \"sangue tedesco\" indicava lignaggio ariano.\nLa teoria raggiunse il Giappone per la prima volta nel 1927, sul giornale scolastico \"Psychological Research\" nel foglio \"Lo studio del temperamento attraverso il gruppo sanguigno\" di Takeji Furukawa un professore di una scuola femminile di Tokyo. Sebbene mancassero fondamenti l'idea prese subito piede e il governo militare del tempo commission\u00f2 uno studio mirato a selezionare in questo modo dei soldati. In un altro studio, Furukawa compar\u00f2 la distribuzione dei tipi di sangue tra due diversi gruppi etnici: i formosiani di Taiwan e gli ainu che vivevano nel nordest dell'Asia, specialmente in Hokkaid\u014d. La motivazione per il suo studio pare derivi da una vicenda politica. Dopo l'occupazione giapponese di Taiwan in seguito alla vittoria giapponese sulla Cina nel 1895, gli abitanti resistettero tenacemente agli invasori. Le insurrezioni del 1930 e del 1931 uccisero centinaia di coloni giapponesi. Il proposito degli studi di Furukawa era di \"penetrare l'essenza delle caratteristiche razziali dei Taiwanesi, che recentemente si erano rivoltati e si erano comportati cos\u00ec crudelmente\". Basandosi sulla scoperta che il 41,2% del campione dei Taiwanesi aveva sangue di tipo 0, egli presunse che lo spirito di ribellione era determinato geneticamente. Il ragionamento era supportato dal fatto che tra gli Ainu, il cui temperamento era sottomesso, solo il 23,8% aveva sangue di tipo 0. Per concludere, Furukawa sugger\u00ec che i Taiwanesi dovessero sposarsi di pi\u00f9 con i giapponesi per ridurre il gruppo sanguigno di tipo 0.\nQuesta moda scem\u00f2 negli anni trenta quando l'assenza di basi scientifiche apparve evidente, ma torn\u00f2 in auge negli anni settanta quando Masahiko Nomi, giornalista televisivo senza alcuna conoscenza medica pubblic\u00f2 un libro sull'argomento. Il lavoro di Nomi era aneddotico, non controllato e le sue conclusioni e la sua metodologia non furono chiare. A causa di questo il libro fu duramente attaccato dalla comunit\u00e0 psicologica giapponese, ci\u00f2 nonostante divenne un fenomeno popolare.\nPresunte caratteristiche.\nGruppo A: Caratterizzati da altruismo e sincerit\u00e0, gli individui di questo gruppo mettono gli altri al primo posto piuttosto che se stessi. Non cercano mai di fare cose che gli altri odiano, e cercano di essere delle buone persone con tutti, tale da renderli delle persone estremamente socievoli ed apprezzate, ma hanno una personalit\u00e0 segretamente stressata. Sono particolarmente orgogliosi, si offendono facilmente per ci\u00f2 che dicono gli altri e si preoccupano di ci\u00f2 che gli altri pensano di loro. Quando qualcuno li insulta, reagiscono in modo molto sensibile. Sebbene sembrino estroversi, sono in realt\u00e0 cauti, attenti e segretamente introversi. In generale, hanno molti pensieri pessimisti.\nGruppo B: Gli individui di questo gruppo sarebbero socievoli ma ribelli, definiti degli idealisti, anche se spesso capricciosi. A differenza degli individui del gruppo A, sarebbero molto pi\u00f9 ottimisti. Dotati per\u00f2 di scarsa volont\u00e0, non danno molto valore al lavoro od ai soldi.\nGruppo AB: Gli individui di questo gruppo sarebbero spiccatamente poco emotivi ma razionali, ma comunque in grado di capire i sentimenti altrui con molto acume, sebbene giudicati facili nel tradire. Hanno un forte spirito analitico e critico, ed hanno una visione chiara della vita.\nGruppo 0: Gli individui di questo gruppo sarebbero deboli di spirito, ma eccellenti come leader. La loro calda personalit\u00e0 e loro sua voglia di raggiungere i propri obiettivi sono i loro punti di forza. Non rinunciano mai a ci\u00f2 che giudicano giusto e non si sottomettono mai agli altri, risultando testardi. Hanno un senso di cameratismo eccezionalmente forte e provano un senso di unit\u00e0 facendo cose in comunit\u00e0 o agendo per lo stesso scopo. Qualunque sia il problema, cercano di risolverlo con i propri sforzi valorizzando le dinamiche del potere come la forza fisica, l'intelligenza e la disponibilit\u00e0 economica. Sono dotati di grande coraggio, ma sono considerati piuttosto burberi.\nGli individui di questo gruppo sanguigno sono quelli pi\u00f9 stereotipati e malvisti a causa dell'associazione delle loro presunte caratteristiche alle caratteristiche dell'uomo europeo agli occhi della cultura giapponese. Questo gruppo sanguineo \u00e8 infatti quello pi\u00f9 comune negli individui di etnia caucasica.\nPopolarit\u00e0 attuale.\nIl loro uso \u00e8 simile a quello dei segni zodiacali occidentali, anche questi popolari in Giappone. Chiedere il gruppo sanguigno \u00e8 un costume diffuso ed \u00e8 spesso una sorpresa se uno straniero non conosce il proprio.\nMolti idol, tarento e altre celebrit\u00e0 giapponesi includono il gruppo sanguigno nei loro profili, assieme ai loro hobby e segni zodiacali.\n\u00c8 comune tra gli autori di anime e manga indicare il gruppo sanguigno del personaggio e dare la personalit\u00e0 in corrispondenza del gruppo sanguigno. Anche di alcuni videogiochi si conosce il gruppo sanguigno dei personaggi come nelle serie di \"Street Fighter\", \"Metal Slug\", \"Soulcalibur\", \"Resident Evil\", \"Guilty Gear\" e \"Dead or Alive\" in cui viene indicato nei manuali o all'interno del gioco stesso. Inoltre \u00e8 usuale per altre serie di videogiochi come \"Gungriffon\", \"Tekken\", \"Animal Crossing\", \"Super Robot Wars\", \"\" e \"Princess Maker\" consentire di scegliere il gruppo sanguigno nella modalit\u00e0 creazione."}
{"id": "2112566", "revid": "1149807", "url": "https://it.wikipedia.org/wiki?curid=2112566", "title": "Battlefield 1942", "text": "Battlefield 1942 (abbreviato BF1942) \u00e8 uno sparatutto in prima persona sviluppato dalla DICE e prodotto dalla EA Games. \u00c8 il primo capitolo della celebre saga Battlefield. Concepito prevalentemente per il gioco multiplayer, il gioco ci mette nei panni di un soldato arruolato nei maggiori schieramenti della seconda guerra mondiale. Si pu\u00f2 infatti far parte dell'esercito americano, inglese o russo per quanto riguarda il fronte alleato, e tedesco o giapponese per quanto riguarda il fronte dell'Asse. Sono presenti 17 mappe, ognuna con caratteristiche e veicoli differenti.\nModalit\u00e0 di gioco.\nCaratteristica principale del gioco che ne hanno fatto uno dei pi\u00f9 giocati della rete \u00e8 la possibilit\u00e0 di utilizzare diversi tipi di veicoli con cui attaccare le postazioni nemiche. Si passa infatti dai carri armati, ai mezzi di sbarco anfibi, alle navi ai sottomarini ed agli aerei. Da ricordare la possibilit\u00e0 di giocare contemporaneamente in 64 giocatori.\nIn occasione del decimo anniversario della saga di Battlefield, \u00e8 stato reso disponibile gratuitamente Battlefield 1942 su Origin, la piattaforma digitale per tutti i giochi EA.\nEspansioni.\nThe Road to Rome.\nThe Road To Rome (lett. \"La strada per Roma\") \u00e8 la prima espansione del gioco, uscita nel 2003. Come si evince chiaramente dal titolo, l'espansione tratta della campagna italiana della Seconda Guerra Mondiale, durante la quale le truppe americane ed i soldati tedeschi si scontrarono per la prima volta sul suolo europeo. Il giocatore \u00e8 cos\u00ec proiettato in alcune delle pi\u00f9 grandiose battaglie del conflitto. L'espansione include nuovi veicoli, nuove armi e nuovi eserciti (le forze di liberazione francesi per gli Alleati e le forze italiane per l'Asse), assieme a numerosi miglioramenti della modalit\u00e0 Multigiocatore.\nLa Campagna italiana comprende sei nuove missioni:\nL'elenco dei nuovi veicoli include Sturmgesch\u00fctz III tedesco, M3 Lee/Grant americano, carro armato M11/39, M3 Half-track americano, cannone anticarro PaK 40 tedesco, cannone anticarro Ordnance QF 25 pounder britannico, Messerschmitt Bf 110 tedesco e Mosquito britannico.\nSecret Weapons of WWII.\nSecret Weapons of WWII (lett. \"Armi segrete della 2\u00b0GM\") \u00e8 la seconda espansione del gioco, uscita nel 2004, che permette al giocatore l'utilizzo di armi e veicoli ancora in fase di sviluppo o comunque tenuti segreti durante la Seconda Guerra Mondiale; inoltre, l'espansione prevede nuove mappe, nuovi veicoli e nuovi equipaggiamenti.\nI nuovi veicoli sperimentali comprendono il missile guidato Wasserfall, il JetPack tedesco, il McDonnell XF-85 Goblin, l'aeroplano a razzo Natter, l'Armstrong Whitworth A.W.52, l'Horten Ho 229, l'XA42 con mitragliatrice su sidecar, R-75 con mitragliatrice su sidecar, l'LVT-4 Water Buffalo, l'aereo da carico C-47, il carro Sherman con T34 Calliope, il Flakpanzer IV Wirbelwind, il carro superpesante T28/T95 con cannone antiaereo, lo Sturmtiger, il gommone da commando e la Volkswagen Schwimmwagen.\nLe nuove 8 missioni sono:\nLe nuove armi comprendono il fucile a pompa Remington Auto 5, il fucile Mauser K98, il coltello da commando, la mitragliatrice leggera Bren, il Gewehr 43, lo Sten Mk2 silenziato ed il Fallschirmjager Gewehr 42.\nCritica.\nNel 2013 IGN pubblica la lista dei 100 migliori sparatutto in prima persona scelti dai suoi esperti, dove \"Battlefield 1942\" risulta al 13\u00ba posto.\nSecondo IGN, \"Battlefield 1942\" ha rivoluzionato il genere degli sparatutto in prima persona con il suo multiplayer sulla seconda guerra mondiale."}
{"id": "2112567", "revid": "767487", "url": "https://it.wikipedia.org/wiki?curid=2112567", "title": "Sherlock Holmes e il mastino di Baskerville", "text": "Sherlock Holmes e il mastino di Baskerville, noto anche come Il mastino dei Baskerville (\"The Hound of the Baskervilles\"), \u00e8 un film del 1939 per la regia di Sidney Lanfield, tratto dal romanzo \"Il mastino dei Baskerville\" di Arthur Conan Doyle.\n\u00c8 il primo film di una serie di successo interpretata da Basil Rathbone (Sherlock Holmes) in coppia con Nigel Bruce (dottor Watson), che conta quattordici pellicole girate in otto anni. \u00c8 anche noto come il primo film di Sherlock Holmes a essere ambientato nell'epoca vittoriana delle storie originali: tutti i precedenti adattamenti cinematografici di Holmes, compresa la serie cinematografica britannica del 1930 con protagonista Arthur Wontner, erano stati aggiornati a un'ambientazione contemporanea a quella dell'uscita del film.\nTrama.\nSherlock Holmes insieme al fedele Dr. John Watson, vengono invitati dal Dr. Mortimer, amico di famiglia dei Baskerville, a proteggere il giovane Sir Henry (nipote del defunto Sir Charles), di ritorno dal Canada, dalla minaccia di morte che incombe su di lui.\nProduzione.\nI primi due film della serie dedicata alle storie di Sherlock Holmes con protagonista Basil Rathbone furono prodotti dalla Twentieth Century Fox Film Corporation. Il film venne girato dal 29 dicembre 1938 all'8 marzo 1939.\nDistribuzione.\nDistribuito dalla Twentieth Century Fox Film Corporation, il film fu presentato in prima a New York il 24 marzo 1939, uscendo poi nelle sale il 31 marzo. Nel 1975, ne fu curata una riedizione distribuita su canali tv dalla Columbia Broadcasting System (CBS).\nEdizioni Home video.\nIl film \u00e8 stato edito in DVD dalla Hobby &amp; Work ed in cofanetto denominato Box 1 con i film \"Sherlock Holmes e l'arma segreta\" e \"Sherlock Holmes e la donna ragno\" dalla Exa Cinema. I DVD hanno una qualit\u00e0 molto scadente e sono completamente privi della lingua originale.\nNel 2011 la Sinister Film ha pubblicato il box set \"Classic Film Collection Sherlock Holmes\" con tutti i film restaurati in formato DVD che contengono sia la lingua italiana che quella originale.\nNel 2014 la Koch Media Home ha pubblicato il cofanetto \"Sherlock Holmes Edition\" costituito da 7 dischi con tutti i film della serie di Sherlock Holmes interpretati da Basil Rathbone restaurati in formato Blu ray e vari contenuti speciali.\nDate di uscita.\nIMDb\ndiv style=\"font-size: smaller\"\nAlias"}
{"id": "2112577", "revid": "287204", "url": "https://it.wikipedia.org/wiki?curid=2112577", "title": "Campeonato Brasileiro S\u00e9rie A 2008", "text": "Il Campeonato Brasileiro S\u00e9rie A 2008 (in italiano Campionato Brasiliano Serie A 2008) \u00e8 stato la 38\u00aa edizione del massimo campionato brasiliano di calcio.\nFormula.\nGirone all'italiana con partite di andata e ritorno. Vince il campionato la squadra che totalizza pi\u00f9 punti, retrocedono in S\u00e9rie B le ultime 4 classificate."}
{"id": "2112580", "revid": "729019", "url": "https://it.wikipedia.org/wiki?curid=2112580", "title": "Tractatus de iurisdictione imperatoris in causis matrimonialibus", "text": "Il Tractatus de iurisdictione imperatoris in causis matrimonialibus \u00e8 un'opera minore di Marsilio da Padova compilata in occasione del divorzio di Giovanni di Moravia e Margherita di Tirolo-Gorizia e inserita nell'ultima parte del Defensor Minor.\nAttorno al 1341 le relazioni tra i coniugi Giovanni di Moravia e Margherita del Tirolo erano tanto insostenibili che la sposa prefer\u00ec fuggire. Intervenne l'Imperatore, Ludovico il Bavaro, imparentato con la sposa, e progett\u00f2 il matrimonio tra la fuggitiva e Ludovico conte di Brandeburgo ma a ci\u00f2 ostava il precedente matrimonio ed alcuni legami di sangue.\nTutto ci\u00f2 sarebbe stato superato da una particolare dispensa di papa Benedetto XII, resa impossibile, tuttavia, dai cattivi rapporti che intercorrevano tra il Papa e l'Imperatore.\nLa soluzione poteva essere solo radicale come drastica fu la decisione, che forse sub\u00ec l'influenza di Marsilio. L'imperatore sciolse, sic et simpliciter, il precedente matrimonio e dichiar\u00f2 dispensato ogni ulteriore impedimento facendo celebrare il nuovo matrimonio nonostante la ferma opposizione del papa. Questi sono i precedenti storici del trattato dove Marsilio individua chi deve decidere in materia di divorzio e di impedimenti di consanguineit\u00e0.\nSulle cause del divorzio alla Chiesa spetta giudicare soltanto in linea astratta mentre una decisione pratica sar\u00e0 presa dallo Stato e da esso sar\u00e0 resa esecutiva.\nPer quanto riguarda gli impedimenti di consanguineit\u00e0 questi non sono previsti dai sacri testi che, fra l'altro, arrivano ad ammettere il matrimonio tra fratelli e sorelle. Essi sono di competenza e determinati dalla legge civile e su di essi decide soltanto il potere civile. D'altra parte se l'impedimento fosse di natura divina nemmeno il Papa potrebbe eliminarlo."}
{"id": "2112587", "revid": "212348", "url": "https://it.wikipedia.org/wiki?curid=2112587", "title": "Citt\u00e0 dell'Indiana", "text": "Lista delle citt\u00e0 dell'Indiana, Stati Uniti d'America, comprendente tutti i comuni dello Stato (\"city\" e \"town\") e i census-designated place (CDP).\nI dati sono dell'USCB riferiti al censimento del 2010."}
{"id": "2112590", "revid": "174925", "url": "https://it.wikipedia.org/wiki?curid=2112590", "title": "Contea di Vermillion", "text": ""}
{"id": "2112600", "revid": "80339", "url": "https://it.wikipedia.org/wiki?curid=2112600", "title": "Ordynskoye", "text": ""}
{"id": "2112603", "revid": "4711", "url": "https://it.wikipedia.org/wiki?curid=2112603", "title": "NBA All-Star Game 2007", "text": ""}
{"id": "2112607", "revid": "767487", "url": "https://it.wikipedia.org/wiki?curid=2112607", "title": "Spirito libero - Viaggi di voce 1992-2008", "text": "Spirito libero - Viaggi di voce 1992-2008 \u00e8 un album raccolta di Giorgia, pubblicato nel 2008.\nIl primo singolo estratto \u00e8 \"Per fare a meno di te\" e fa parte della colonna sonora del film \"Solo un padre\" (2008) di Luca Lucini. Il brano \u00e8 entrato direttamente alla sesta posizione della classifica italiana.\nDopo un mese dall'uscita il cofanetto ha guadagnato il doppio disco di platino.\nDurante il 2009 il cofanetto ottiene il triplo disco di platino e nel 2010 il vol.1 in edizione singola ottiene un ulteriore disco di platino.\nDescrizione.\nNel cofanetto sono presenti tre CD dal titolo diverso. Il primo, per abbracciarsi, contiene i brani pi\u00f9 dolci di Giorgia, i \"lenti\", da \"Gocce di memoria\" a \"Come saprei\", da \"E poi\" all'inedito \"Per fare a meno di te\". Giorgia ha ricantato per l'occasione \"Dimmi dove sei\" e \"Voglio solo te\". Sono presenti, inoltre, versioni completamente nuove di \"Strano il mio destino\", \"L'eternit\u00e0\" e di \"Infinite volte\", il brano (in origine completamente acustico) che nel 2005 lanci\u00f2 nel mercato l'Mtv Unplugged Giorgia. \"E poi\", la canzone con cui la cantante ha debuttato al Festival di Sanremo 1994, \u00e8 presente con un nuovo missaggio (era presente in una versione ancora diversa nel Greatest Hits - Le cose non vanno mai come credi del 2002).\nIl secondo CD, per liberarsi, contiene i brani pi\u00f9 movimentati di Giorgia, come \"Girasole\" e \"Vivi davvero\". Giorgia ha ricantato per l'occasione la cover di \"Nessun dolore\" che aveva gi\u00e0 proposto nel 1994. Ad aprire il CD, l'inedito \"Via col vento\", uscito come secondo singolo in radio, scritto da Giorgia con lo stesso team con cui ha realizzato \"Di sole e d'azzurro\".\nInfine, il terzo, per (r)incontrarsi, \u00e8 dedicato ai duetti e, in generale, alle \"sperimentazioni\" della carriera di Giorgia. \"I heard it through the grapevine\", canzone di Marvin Gaye contenuta nell'Mtv Unplugged di Giorgia e uscita all'epoca come secondo singolo, \u00e8 qui interpretata in studio. Oltre ai due inediti \"Lacrime amare\" (originariamente scartata, in una versione per\u00f2 diversa, dall'album \"Ladra di vento\" nel 2003) e \"Farei di tutto\", ci sono anche i duetti con Fiorello (su una canzone di Ornella Vanoni, \"Pi\u00f9\"), Ronan Keating (nella versione internazionale di \"Grazie perch\u00e9\", interpretata in Italia da Gianni Morandi), Pino Daniele ed Elio e le Storie Tese. Apre il cd il brano cantato con Mina, \"Poche parole\". Infine, alcuni live sia recentissimi (come quello di \"Parlo con te\") sia risalenti al periodo in cui Giorgia si esibiva con la band del padre nei locali (1993).\nA corredare i 3\u00a0cd nella versione deluxe vi \u00e8 anche un DVD, nel quale sono stati raccolti per l'occasione i 19 video musicali girati da Giorgia nei 15 anni appena trascorsi, pi\u00f9 gli EXTRAS, \nmentre su iTunes, nel cofanetto ci sono altre tre canzoni Bonus:\n1.We Have All The Time In The World\n2.Like a Lover\n3.Jingle Bells.\nI 3\u00a0cd contenuti nel cofanetto, \"Per Abbracciarsi\"; \"Per Liberarsi\" e \"Per (R)Incontrarsi\" sono stati venduti ulteriormente anche come cd singoli."}
{"id": "2112612", "revid": "1437331", "url": "https://it.wikipedia.org/wiki?curid=2112612", "title": "Capitano Rex", "text": "Il Capitano Rex, noto anche come Rex, il cui numero di designazione \u00e8 CT-7567, \u00e8 un personaggio immaginario appartenente all'universo fantascientifico di \"Guerre stellari\". Apparso per la prima volta nel film \"\", in seguito \u00e8 comparso con un ruolo di rilievo anche nella . Il personaggio \u00e8 basato sul clone Alpha della Dark Horse Comics cui George Lucas propose in seguito di dargli il nome di Rex. \u00c8 stato anche reintrodotto a partire dalla seconda stagione della serie \"Star Wars Rebels\". In tutte le serie in cui \u00e8 comparso \u00e8 doppiato da Dee Bradley Baker, che presta la voce anche a tutti i cloni.\nClonato da Jango Fett, \u00e8 un Clone trooper capitano al comando della legione 501 dell'esercito della Repubblica, al servizio di Anakin Skywalker e Ahsoka Tano, durante le guerre dei cloni. Dopo la nascita dell'Impero Galattico, \u00e8 probabilmente l'unico clone, assieme a Wolffe e Gregor, a non aver eseguito l'Ordine 66 dopo essersi rimosso il chip che lo avrebbe spinto ad assassinare i Jedi. In seguito si unir\u00e0 ad un gruppo di ribelli, di cui fa parte anche Ahsoka.\nAccolto positivamente dai fan e dalla critica, il 25 giugno 2013 il sito \"IGN\" lo ha inserito al 36\u00ba posto nella \"Top 100\" dei migliori personaggi di \"Guerre stellari\".\nCreazione e sviluppo.\nSviluppato per il film \"\" era stato chiamato inizialmente Alpha-17, presentato nel fumetto \"Star Wars: Republic\", e avrebbe dovuto essere il principale Clone trooper. Tuttavia, poich\u00e9 Anakin Skywalker, Ahsoka Tano, e R2-D2 erano anch'essi personaggi principali, il creatore della saga George Lucas decise di cambiare il nome in \"Rex\" per non creare allitterazione tra i personaggi (iniziano tutti con la lettera \"A\": in originale RD-D2 si dice \"Artoo\"). In precedenza, il capitano Rex era il droide pilota inesperto RX-24 di \"Star Tours\".\nIl doppiatore Dee Bradley Baker d\u00e0 la voce a Clone trooper in \"The Clone Wars\", tra cui Rex. Per differenziare i personaggi, Baker ha dato ad ogni personaggio un tono diverso a seconda della personalit\u00e0 di ogni clone. Per aiutare con la performance vocale, Baker e il supervisore della serie Dave Filoni hanno sviluppato un \"triangolo clone\" in cui sono stati programmati i personaggi e la loro personalit\u00e0. Rex, caratterizzato come il tipo di personalit\u00e0 centrale alla quale gli altri cloni aspirano, \u00e8 stato posto al centro, e gli altri cloni, che rappresentavano un eccesso di determinate caratteristiche relative a Rex, sono stati collocati intorno ai bordi del triangolo.\nFiloni ha voluto affrontare per la serie principalmente i destini di Rex e Ahsoka, perch\u00e9 non compaiono ne \"\", che \u00e8 stato rilasciato prima di \"The Clone Wars\", ma viene dopo cronologicamente. Nel mese di aprile 2011, ha fatto capire che le storie dei due personaggi possono essere collegate dicendo: \". Un sacco di gente dice che vogliono sapere di pi\u00f9 su di lei [Ahsoka], e su Rex\". Filoni ha dichiarato inoltre che il team di produzione sta impegnandosi nello scrivere archi narrativi per Rex, per poter continuare a raccontare la storia del personaggio fino alla fine della serie.\nAl momento della cancellazione della serie nel marzo del 2013, erano in produzione gli episodi delle stagioni 6, 7 e 8. Uno di questi archi mai realizzati, avrebbe dovuto mostrare la storia di Rex e Ashoka durante gli eventi del film \"La vendetta dei Sith\".\nCaratterizzazione.\nLo \"Star Wars Databank\" descrive Rex come uno \"pratico da manuale\" oltre che \"esemplare Clone trooper, coraggioso in battaglia e attento agli uomini che servono sotto di lui\" e che deve adattarsi al suo \"testardo\" generale Jedi Anakin Skywalker. Per lui la pi\u00f9 alta vocazione di un soldato \u00e8 il dovere, anche se le sue certezze vacillano nel corso delle guerre dei cloni arrivando a mettere in discussione le finalit\u00e0 del conflitto. Nel Databank \u00e8 spiegato come Rex provi ad ammirare ed imitare l'improvvisazione del suo generale Jedi Anakin. In \"Le Tenebre di Umbara\", Anakin descrive Rex come la sua \"primo in azione\" e secondo a nessuno per lealt\u00e0 e per le sue capacit\u00e0.\nRex si distingue per i capelli rasati e biondi e per gli occhi di falco stilizzati che adornano i suoi caschi; come tutti i membri del 501\u00aa Legione, la sua armatura reca la marcatura blu. L'armatura di Rex della Fase II presenta dei segni incisi a rappresentare chi ha ucciso, mentre Filoni ritiene che Rex \"sta diventando qualcosa di pi\u00f9 di una leggenda\" perch\u00e9 \u00e8 \"un sopravvissuto a lungo termine delle guerre dei cloni\". Egli porta anche una cicatrice sul mento in omaggio all'attore Harrison Ford, che ha interpretato Ian Solo nella trilogia originale.\nIl design del casco di Rex \"Fase II\", alla prima apparizione nella , \u00e8 composta da elementi sia della fase pi\u00f9 vecchia vista in , sia di quella pi\u00f9 nuova dei caschi di Episodio III. La visiera a forma di T del suo nuovo casco usa il design del vecchio visore come base e ha mantenuto le vecchie proporzioni, richiedendo alcuni elementi per permettergli essere abbassato. Filoni ha anche definito questo casco \"specializzato\" come un \"miscuglio di equipaggiamenti vecchi e nuovi\". Rex continua ad indossare il suo casco di \"Fase II\" e parti della sua armatura da clone nella serie \"Rebels\".\nApparizioni.\nFilm.\n\"The Clone Wars\".\nCT-7567, come tutti i suoi fratelli, nasce come clone del grande cacciatore di taglie Jango Fett su Kamino. Com'era usanza tra i cloni, gli venne dato il soprannome di \"Rex\" e dopo non molto tempo egli si distinse per le sue grandi doti di combattente, tanto da venire eletto capitano della legione 501 sotto il comando di Anakin Skywalker.\nLa guerra costrinse molte volte gli uomini della legione 501 di andare a liberare molti pianeti sotto la stretta dei separatisti. Cos\u00ec, Rex e i suoi uomini vennero spesso trasferiti di pianeta in pianeta. Durante l'assedio al pianeta Christophis, Rex, Anakin Skywalker e Obi-Wan Kenobi conobbero Ahsoka Tano futura padawan di Skywalker. Il pianeta fu liberato dai separatisti, ma la 501\u00aa fu nuovamente trasferita.\nIl figlio di Jabba the Hutt era stato rapito. Skywalker radun\u00f2 in fretta i suoi uomini e part\u00ec all'istante. Dopo una breve battaglia per raggiungere un monastero abbandonato, Anakin insieme ad Ahsoka, and\u00f2 a liberare il figlio del signore del crimine, mentre Rex e i rimanenti della compagnia Torrent controllavano fuori la situazione. Le forze separatiste tornarono; cos\u00ec Skywalker fugg\u00ec per portare il figlio di Jabba a Tatooine, mentre Rex cercava con qualunque mezzo di fermare l'armata droide. Rimasti in solo sei uomini, Rex ud\u00ec nel suo elmo il segnale d'arrivo del 212\u00ba battaglione d'attacco. Grazie a un diversivo riusc\u00ec a confondere i droidi tanto quanto bastava che il generale Kenobi arrivasse e salvasse i soldati superstiti.\n\"Il ritorno dello Jedi\".\nDave Filoni sostiene la teoria dei fan, confermata dalla quarta stagione di Rebels, secondo cui Rex sarebbe il membro pi\u00f9 anziano del gruppo dei ribelli di Ian Solo su Endor nel film \"Il ritorno dello Jedi\".\nTelevisione.\n\"The Clone Wars\".\nDurante la Seconda Battaglia di Geonosis il Capitano Rex e i suoi uomini facevano parte del gruppo del generale Anakin Skywalker e della sua Padawan Ahsoka Tano. Andando verso il punto d'atterraggio concordato, la cannoniera di Rex e dei due Generali fu colpita dall'artiglieria dei Geonosiani, e si schiant\u00f2 al suolo. Rimasti in pochi, i soldati e i Jedi affrontarono un gruppo di nativi, e proseguirono verso il luogo concordato, tagliati fuori dalle comunicazioni. Purtroppo si ritrovarono davanti un muro corazzato, una fortezza, come la defin\u00ec l'ammiraglio Wullf Yularen. Mente Rex e i suoi uomini fornivano copertura, Anakin e Ahsoka scalarono le pareti del canyon in cui era inserita la parete, e distrussero la costruzione lanciando all'interno uno zaino colmo di granate.\nSuperato il muro, il gruppo prosegu\u00ec fino ad incontrare il Generale Ki-Adi-Mundi e i suoi soldati. Per finire, mentre una squadriglia di bombardieri Y-Wing bombardava un folto gruppo di nemici, le due squadre si ricongiunsero con le forze del Generale Obi-Wan Kenobi. Finalmente tutti arrivati al punto d'atterraggio, Anakin, Ahsoka, Rex e un gruppetto di soldati ben addestrati della 501\u00aa penetrarono nello scudo che proteggeva le fonderie Geonosiane, e assaltarono la linea di difesa nemica, smagnetizzando le strumentazioni. In questo modo dei camminatori AT-TE entrarono nello scudo abbastanza da poter distruggere il generatore a cannonate. Al termine di questa operazione, la Repubblica pot\u00e9 inviare rinforzi e cannoniere per l'evacuazione.\nMa l'avventura non era ancora finita. Tra i rinforzi arriv\u00f2 la maestra Luminara Unduli e la sua educata Padawan Barriss Offee; le due Padawan, Ahsoka e Barriss, vennero inviate a distruggere i pannelli di controllo delle fonderie passando per un intrico di gallerie sotterranee. Per distrarre i Separatisti, Anakin escogit\u00f2 un piano: fece passare le truppe e i camminatori in parata sopra il ponte che collegava le fonderie alla zona esterna. I nemici non aspettarono nemmeno un attimo, e iniziarono a sparare sui soldati in schiera. La battaglia fu dura, soprattutto quando dalle fonderie uscirono una decina di Super Carri Droidi, con scudi al plasma resistentissimi e armamenti bellici spaventosi. Anakin blocc\u00f2 l'avanzata dei carri distruggendo il ponte, anche se avevano subito perdite pesanti tra soldati e mezzi. Alla fine, le Padawan riuscirono a distruggere la fonderia principale, rimanendo per\u00f2 intrappolate nelle macerie. Vennero salvate dalle cannoniere che intervennero istantanee poich\u00e9 la zona critica era stata liberata.\nRex era un buon amico di Ahsoka e infatti fu sempre convinto della sua innocenza quando venne accusata dell'omicidio di Letta Thurmond e dell'attentato al Tempio Jedi nel 20 BBY (in realt\u00e0 commesso da Barriss Offee).\nNel 19 BBY, assieme a met\u00e0 della 501\u00aa legione, prende parte all'assedio di Mandalore per aiutare Ahsoka a catturare Maul e portarlo davanti alla giustizia. Tuttavia, durante il viaggio di ritorno a Coruscant, viene contattato da Darth Sidious in persona per eseguire l'Ordine 66. Ahsoka riesce per\u00f2 a rimuovere il suo chip inibitore e insieme a lei fugge per nascondersi dal nuovo Impero Galattico.\n\"The bad batch\".\n\"Rebels\".\nNel 4 BBY, quindici anni dopo la fondazione dell'Impero Galattico, Rex apparve dinanzi al gruppo di ribelli formato da Kanan Jarrus, Ezra Bridger, Hera Syndulla, Sabine Wren e Garazeb Orellios. Si scopre infatti che Rex aveva scelto di non unirsi all'esercito Imperiale e di vivere quindi da nomade assieme ai suoi fratelli Wolffe (CC-3636) e Gregor (CC-5576-39) sul pianeta Seelos. Partecipa quindi come parte attiva alla ribellione contro l'Impero, poich\u00e9 deciso ad aiutare la sua vecchia amica Ahsoka (unitasi anche lei al gruppo di Kanan ed Ezra). Grazie al loro aiuto, Rex e i suoi due fratelli, a bordo del loro vecchio AT-TE, riescono a respingere gli AT-AT dell'agente imperiale Kallus e a fuggire da Seelos, prendendo dunque parte attivamente nella ribellione. Inizialmente non sembra avere buoni rapporti con Kanan (poich\u00e9 questi era arrabbiato con lui per essere un clone ed era cosciente di ci\u00f2 che i cloni avevano fatto ai Jedi durante l'Ordine 66) ma, quando questi giunge in suo soccorso per salvarlo dallo spregevole ammiraglio imperiale Brom Titus, i due diventano buoni amici.\nNell'ultimo episodio della quarta e ultima stagione di Rebels viene scoperto che Rex ha combattuto nella battaglia di Endor insieme all'alleanza ribelle.\n\"Legends\".\nCon l'acquisizione della Lucasfilm da parte di The Walt Disney Company nel 2012, la maggior parte dei romanzi e fumetti di \"Guerre stellari\" prodotti su licenza sono stati inseriti nel brand \"Star Wars Legends\" e dichiarati non canonici al franchise nel mese di aprile del 2014.\nDal momento della sua introduzione in \"The Clone Wars\", Rex \u00e8 apparso anche in fumetti, romanzi e videogiochi dell'universo espanso di \"Guerre stellari\".\nMerchandise.\nRex \u00e8 il personaggio principale del merchandising dei prodotti di \"Guerre stellari\" nel 2010, creato da Pilot Studio. Inizialmente avrebbe dovuto essere Anakin Skywalker a rappresentare il marchio, ma in seguito si \u00e8 optato per Rex, un personaggio dal carattere forte e coraggioso che \u00e8 chiaramente uno degli eroi di \"The Clone Wars\". Pilot Studio era inizialmente riluttante ad usare Rex poich\u00e9 il suo casco non permetteva di vedere gli occhi, un elemento importante nella linea commerciale.\nAccoglienza.\nRecensioni.\nIl Capitano Rex \u00e8 diventato uno dei personaggi favoriti tra i fan. Dave Filoni ha osservato che mentre i fan pi\u00f9 anziani sono stati entusiasti di vedere il Gran Moff Tarkin e Chewbecca in \"\", i fan pi\u00f9 giovani sembravano preferire personaggi come Rex. Il suo doppiatore Dee Bradley Baker \u00e8 rimasto sorpreso nel vedere il personaggio ben voluto poich\u00e9 i cloni non sono molto caratterizzati nei film.\nRex \u00e8 stato classificato al 36\u00ba posto nella \"Top 100\" dei migliori personaggi di \"Guerre stellari\" secondo \"IGN\", dove viene descritto per avere un \"nome stupido\", ma \"duro\". La sua capacit\u00e0 di evolversi e adattarsi come personaggio e come soldato \u00e8 visibile in particolare nel suo iniziale disprezzo ma poi divenuto simpatia verso un Clone trooper disertore. Eric Goldman ha definito un momento clou ed emozionante il momento del ritrovo tra Rex ed Ahsoka nell'episodio Resti della Vecchia Repubblica della serie \"Star Wars Rebels\". Goldma ha anche notato che la reintroduzione di Rex e la completa fiducia di Ahsoka in lui ha sollevato pi\u00f9 di una domanda a proposito di ci\u00f2 che ha fatto Rex negli anni tra \"The Clone Wars\" e \"Rebels\"."}
{"id": "2112615", "revid": "124547632", "url": "https://it.wikipedia.org/wiki?curid=2112615", "title": "Scoffie", "text": "Scoff\u00ede (in sloveno: Spodnje \u0160kofije, fino al 1954 in italiano: Albaro Vescov\u00e0) \u00e8 un paese dell'Istria slovena di 2.319 abitanti, frazione del comune di Capodistria.\nIl bilinguismo sloveno/italiano \u00e8 riconosciuto a livello comunale nella zona di Valmarin, parte integrante di Scoffie.\nGeografia fisica.\nIl territorio \u00e8 attraversato dal fiume Risano, il torrente Rabuiese e il torrente de Ciozi.\nLa localit\u00e0 \u00e8 situata a sudest della penisola muggesana quasi a ridosso del confine italiano.\nStoria.\nIl toponimo \"Scoff\u00ede\" \u00e8 la forma slavizzata (dallo sloveno \"\u0160kof\", vescovo) di toponimi d'origine medievale quali \"Mondelv\u00e8scu\" (monte del vescovo) e \"Vescov\u00e0\" (vescovato).\nLa frazione inferiore, Scoffie di Sotto, gi\u00e0 nota come \"Villa degli Alberi\" dopo il 1500 (come risulta negli atti della chiesa e dei notai), \u00e8 oggi interessata da un notevole flusso di traffico internazionale da e verso l'Italia; di qui passava la ferrovia Parenzana, che salendo la sella di Rabuiese, scendeva l'erto pendio di Fortezza (\"Forteca\") e attraverso Valmarin arrivava a Villa Decani (\"Dekani\").\nVicino a Valmarin, ove scorre il torrente de Ciozi , vi sono ancora un gruppo di case dette Cortivo del vescovo, mentre ad ovest verso Ancarano si trovano le case di Morettini, dal nome dell'omonimo conte che qui aveva in passato il suo maniero. Pi\u00f9 a monte verso est si trova invece l'insediamento di Scoffie Superiore, a sua volta suddiviso in Scoffie di Mezzo e Scoffie di Sopra; il primo era anticamente denominato \"Mondelv\u00e8scu\" (monte del vescovo), mentre il secondo chiamato semplicemente \"Vescov\u00e0\".\nPi\u00f9 a est verso Antignano d'Istria si trovano le case di Rombi e \"\u010cetrta \u0160kofija\" (letteralmente \"Scoffie quarta\").\nDopo la prima guerra mondiale il centro abitato di Scoffie, allora frazione di Muggia, pass\u00f2 al Regno d'Italia con tutta la Venezia Giulia; nel 1923 una parte della frazione venne distaccata da Muggia ed aggregata a Capodistria.\nDopo la seconda guerra mondiale, tra il giugno 1945 e il settembre 1947, la frazione venne attraversata e quindi divisa dalla linea Morgan, che in seguito, in questa parte dell'Istria venne a coincidere fino all'autunno 1954 con la linea di demarcazione tra zona A e B del Territorio Libero di Trieste. La parte del territorio di Scoffie rientrante nella Zona A, venne da questa separata e posta sotto amministrazione jugoslava a seguito della modifica confinaria imposta dal Memorandum di Londra del 1954, che tolse al comune di Muggia una striscia di territorio di ca. 10\u00a0km\u00b2 da Scoffie fino al mare. Questo atto provoc\u00f2 l'esodo in Italia di circa 3.500 persone, gran parte dei locali residenti, sia italofoni sia numerosi slovenofoni.\nDal 1991, Scoffie fa parte della neo-costituita Repubblica di Slovenia.\nGeografia antropica.\nSuddivisioni amministrative.\nA livello amministrativo \u00e8 diviso in due insediamenti (\"naselja\"): Scoff\u00ede di Sotto (\"Spodnje \u0160kofije\"), che conta 1.393 abitanti, e Scoff\u00ede di Sopra (\"Zgornje \u0160kofije\"), che ne conta 903."}
{"id": "2112620", "revid": "1318658", "url": "https://it.wikipedia.org/wiki?curid=2112620", "title": "Pernety (metropolitana di Parigi)", "text": "Pernety \u00e8 una stazione della metropolitana di Parigi sulla linea 13, sita nel XIV \"arrondissement\" di Parigi.\nLa stazione.\nIl nome \u00e8 mutuato dalla \"rue Pernety\", intitolata al visconte Joseph Marie de Pernety (1766-1856) generale di divisione e proprietario del terreno su cui \u00e8 stata costruita la strada.\nLa stazione \u00e8 stata inaugurata il 21 gennaio 1937.\nAccessi.\nLa stazione \u00e8 dotata di dui ingressi:"}
{"id": "2112624", "revid": "144796", "url": "https://it.wikipedia.org/wiki?curid=2112624", "title": "Conti di Cerreto Sannita", "text": "Di seguito \u00e8 riportata la cronotassi dei conti di Cerreto Sannita dalle origini sino all'abolizione del feudalesimo avvenuta nel 1806.\nCerreto Sannita \u00e8 stata feudo della famiglia Sanframondo (o \"Sanframondi\") dal 1151 al 1460 per poi diventare possedimento della famiglia Carafa nel 1483.\nI Sanframondo risiedevano nel castello di Limata (presso San Lorenzo Maggiore) mentre i Carafa abitavano a Napoli nel palazzo Carafa di Maddaloni e frequentavano di rado il feudo cerretese. \nLa famiglia Carafa divise i suoi possedimenti in due contee: la contea inferiore che aveva come capoluogo Maddaloni, e la contea superiore che aveva come capoluogo Cerreto Sannita.\nI conti Carafa nominavano periodicamente per ciascuna delle due contee un \"viceconte\" che curava i loro interessi; per la contea superiore questi risiedeva a Cerreto Sannita nel palazzo del viceconte a lui destinato. L'amministrazione giudiziaria, invece, era di competenza del Governatore o capitaneo in carica un anno che presiedeva la Corte di giustizia laicale con l'intervento dell'Erario. Per l'amministrazione del comune vi era la Giunta formata dal sindaco, anch'esso di nomina annuale, scelto a rotazione fra i cosiddetti quattro \"eletti\" che deliberavano insieme al Consiglio formato da dodici consiglieri che si rinnovavano sei per volta entro un biennio."}
{"id": "2112625", "revid": "1699816", "url": "https://it.wikipedia.org/wiki?curid=2112625", "title": "Al-Baqara", "text": "Al-Baqara ( \u00abLa Giovenca\u00bb) \u00e8 la seconda s\u016bra del Corano (rivelata a Medina subito dopo l'Egira ); con i suoi 286 \"\u0101y\u0101t\" (o versetti) \u00e8 la pi\u00f9 lunga \u2013 e cos\u00ec, fra gli altri, pure il verso 282 . \nSi noti inoltre l'importanza rivestita dal famoso verso al-Kurs\u012b (II:255), come pure dai due \"\u0101y\u0101t\" posti in chiusura\nContenuto.\nIl nome della sura si rif\u00e0 a una disputa \u2013 tra il profeta Mos\u00e8 e gli Israeliti \u2013 in merito a una vacca che avrebbero dovuto sacrificare per conoscere l'assassino di un uomo dilaniato (da non scambiarsi per il famoso episodio biblico [II:51, 54] in cui Mos\u00e8 proib\u00ec l'adorazione di un vitello d'oro).\nAmpia \u00e8 la serie dei temi trattati, fra cui una parte sostanziale della Shari'a e delle origini dell'uomo da Adamo fino a Mos\u00e8 (passando per Abramo). Un altro tema saliente \u00e8 quello della guida: imporre agli ebrei e ai pagani di Medina di abbracciare l'Islam, avvertendo questi e gli ipocriti del destino che Dio aveva riservato a quanti in passato avevano ignorato il suo monito.\nInfine, la Baqara contiene molti passi relativi all'arte della guerra e alla condotta militare."}
{"id": "2112632", "revid": "329846", "url": "https://it.wikipedia.org/wiki?curid=2112632", "title": "Cacajao ayresii", "text": ""}
{"id": "2112634", "revid": "167080", "url": "https://it.wikipedia.org/wiki?curid=2112634", "title": "Hillfort", "text": ""}
{"id": "2112636", "revid": "167080", "url": "https://it.wikipedia.org/wiki?curid=2112636", "title": "Hillforts", "text": ""}
{"id": "2112642", "revid": "110157", "url": "https://it.wikipedia.org/wiki?curid=2112642", "title": "DNA metilato-cisteina-(proteina) S-metiltransferasi", "text": "La DNA metilato-cisteina-(proteina) \"S\"-metiltransferasi \u00e8 un enzima appartenente alla classe delle transferasi, che catalizza la seguente reazione:\nSi tratta di un enzima coinvolto nel riparo del solo DNA alchilato. Dal momento che catalizza un solo turnover, non pu\u00f2 essere considerato strettamente un catalizzatore."}
{"id": "2112643", "revid": "729019", "url": "https://it.wikipedia.org/wiki?curid=2112643", "title": "Linea 2 (metropolitana di Pechino)", "text": "La linea 2 () della metropolitana di Pechino \u00e8 una linea di metropolitana che serve la citt\u00e0 di Pechino, in Cina. La linea corre in un circuito rettangolare intorno al centro della citt\u00e0 ed \u00e8 stata inaugurata nel 1971.\n\u00c8 la seconda linea pi\u00f9 antica e profonda di Pechino. Tra le linee della metropolitana \u00e8 l'unica a servire la stazione ferroviaria di Pechino. Tutte le 18 stazioni della linea, di 23,1 chilometri, sono interrate. La linea 2 \u00e8 caratterizzata dal colore blu."}
{"id": "2112645", "revid": "228446", "url": "https://it.wikipedia.org/wiki?curid=2112645", "title": "Izvolskij", "text": ""}
{"id": "2112650", "revid": "716642", "url": "https://it.wikipedia.org/wiki?curid=2112650", "title": "Steven Fletcher", "text": "Carriera.\nClub.\nFletcher \u00e8 nato a Shrewsbury, in Shropshire, ma ha vissuto i suoi primi anni in Inghilterra e Germania, a seconda di quale base militare fosse assegnato suo padre, soldato della British Army. Suo padre \u00e8 morto di cancro, quando Fletcher aveva solo dieci anni, cos\u00ec lui e sua madre si sono trasferiti a Hamilton, vicino ai parenti. A soli tredici anni, \u00e8 stato notato dall'allenatore delle giovanili dell'Hibernian, che lo ha fatto entrare in squadra.\nHa debuttato al termine del campionato 2003-2004, in una vittoria per tre a zero contro il Kilmarnock. Nel campionato successivo, \u00e8 entrato stabilmente in prima squadra, giocando ventisei partite e realizzando cinque reti. Nel campionato 2005-2006, Fletcher ha siglato dieci reti in neanche duemila minuti di gioco, ossia un gol ogni due partite.\nFletcher ha avuto un ruolo importante agli \"Hibs\" dopo la cessione da parte del club degli attaccanti Garry O'Connor e Derek Riordan. Ha segnato nella vittoria per cinque a zero in Coppa Intertoto 2006, nella vittoria per cinque a zero sul Dinaburg e ha giocato regolarmente in campionato. Il suo punto pi\u00f9 alto stagionale \u00e8 arrivato quando ha messo a segno una doppietta contro il Kilmarnock, nella finale di Coppa di Lega scozzese 2006-2007.\nFletcher, nel campionato 2007-2008, \u00e8 diventato il principale marcatore dell'Hibernian. Ha segnato anche la sua prima tripletta da professionista nella vittoria per quattro a due contro il Gretna e ha vinto un premio come miglior giovane del campionato scozzese. Il suo nome \u00e8 stato avvicinato al , quando gli osservatori delle \"Merengues\" lo avevano visionato ai tempi in cui Fletcher era nel settore giovanile dell'Hibernian. Il Daily Mail ha riportato, a novembre 2008, l'interesse del Manchester City e di altri due club di Premier League nei suoi confronti.\nIl 26 giugno 2009, il Daily Express ha rivelato che il Blackburn Rovers avrebbe offerto quattro milioni di sterline per il suo cartellino, per sostituire Roque Santa Cruz, passato al Manchester City. Il giorno seguente, il Daily Mirror, ha dichiarato che i rivali del Blackburn, il Burnley, avrebbe proposto una cifra poco inferiore ai tre milioni di sterline. Pochi giorni dopo, l'Hibernian ha accettato un'offerta di tre milioni, pi\u00f9 incentivi bonus basati sulle presenze, dal Burnley. Fletcher ha completato il suo trasferimento firmando un contratto quadriennale con il Burnley e la cifra sborsata dal club per il suo cartellino ha rappresentato il record della squadra.\nNazionale.\nFletcher ha debuttato nella nel corso del campionato 2004-2005. \u00c8 stato il miglior marcatore della che ha raggiunto la finale al campionato europeo 2006, ma in finale la si \u00e8 imposta per due a uno. Dopo l'avventura europea, The Scotsman lo ha inserito tra i dieci sportivi scozzesi da tenere d'occhio nel 2007.\nFletcher \u00e8 stato convocato nella per l'amichevole contro la , disputata a marzo 2008. \u00c8 partito da titolare e ha fornito l'assist per la rete di Kenny Miller. All'intervallo, per\u00f2, \u00e8 stato sostituito a causa di un infortunio. \u00c8 stato richiamato nell'Under-21 per la partita contro la , quando ha segnato una doppietta. \u00c8 stato cos\u00ec convocato nuovamente per la Nazionale maggiore, nella sfida contro la , quando ha sostituito James Morrison.\nStatistiche.\nPresenze e reti nei club.\n\"Statistiche aggiornate all'8 maggio 2021.\""}
{"id": "2112652", "revid": "228446", "url": "https://it.wikipedia.org/wiki?curid=2112652", "title": "Isvolski", "text": ""}
{"id": "2112653", "revid": "767487", "url": "https://it.wikipedia.org/wiki?curid=2112653", "title": "Strofa spenseriana", "text": "La strofa spenseriana (o spenserian stanza) \u00e8 una strofa composta di otto pentametri giambici e un verso alessandrino legati da rime ababbcbcc. Prende il nome dal poeta Edmund Spenser, che la invent\u00f2 utilizzandola per la prima volta in \"The Faerie Queene\".\nIl modello fu poi ripreso da William Wordsworth, Walter Scott, Robert Burns, John Keats, Percy Bysshe Shelley, George Byron, Alfred Tennyson, Juliusz S\u0142owacki, Jan Kasprowicz e Jaroslav Vrchlick\u00fd."}
{"id": "2112657", "revid": "106456", "url": "https://it.wikipedia.org/wiki?curid=2112657", "title": "Benita Ferrero-Waldner", "text": "\u00c8 stata Ministro degli esteri della Repubblica austriaca e Commissario europeo.\nBiografia.\nFormazione e carriera professionale.\nConseguito l'esame di maturit\u00e0 nel 1966, Ferrero-Waldner studi\u00f2 giurisprudenza all'Universit\u00e0 di Salisburgo, conseguendo il dottorato di ricerca nel 1970. Fino al 1983 lavor\u00f2 nel settore privato.\nNel 1984 Ferrero-Waldner intraprese il servizio diplomatico. Una delle sue posizioni pi\u00f9 influenti ricoperte nella sua carriera \u00e8 stata quella di Capo di protocollo per il Segretario generale delle Nazioni Unite Boutros Boutros-Ghali a New York.\nCarriera politica.\nDal 1995 al 2000 Ferrero-Waldner \u00e8 stata Segretario di stato all'interno dei due governi dei Socialdemocratici, guidati da Franz Vranitzky e Viktor Klima.\nMinistro degli esteri e candidata alla Presidenza.\nQuando Wolfgang Sch\u00fcssel divent\u00f2 cancelliere nel 2000, Ferrero-Waldner fu nominata Ministro degli esteri. Mantenne l'incarico fino all'ottobre 2004.\nNel gennaio 2004 Ferrero-Waldner fu candidata dal Partito Popolare Austriaco e dal Partito della Libert\u00e0 alle elezioni del Presidente federale del 25 aprile dello stesso anno. Ottenne il 48% dei voti e fu battuta dal candidato socialdemocratico Heinz Fischer.\nCommissario europea.\nNel luglio 2004 Ferrero-Waldner prese il posto di Franz Fischler come commissario europeo dell'Austria, insediandosi ufficialmente il 22 novembre con l'incarico di Commissario europeo per le relazioni esterne e la Politica europea di vicinato nell'ambito della Commissione Barroso I.\nCon tale carica, Ferrero-Waldner ha avuto un ruolo chiave per il rilascio, avvenuto il 24 luglio 2007, di cinque infermiere bulgare e un medico palestinese, imprigionati in Libia con l'accusa di aver infettato molti bambini con il virus dell'HIV. Nel caso in questione, ha compiuto diversi viaggi in Libia per incontrare i prigionieri e si \u00e8 anche impegnata per migliorare le condizioni dei bambini colpiti dall'HIV.\nDopo l'entrata in vigore del Trattato di Lisbona e la creazione dell'Alto rappresentante dell'Unione per gli affari esteri e la politica di sicurezza, il 1\u00ba dicembre 2009 fu sottratta a Ferrero-Waldner la delega alle relazioni esterne e le fu assegnata la delega al commercio. Ferrero-Waldner ha svolto l'incarico fino al 9 febbraio 2010.\nNel febbraio 2010 \u00e8 divenuta membro del \"Supervisory Board\" della compagnia di assicurazioni tedesca Munich_Re.\nDal 2011 al 2015 \u00e8 stata il primo Presidente della Fondazione Unione Europea - America Latina e Caraibica\nVita privata.\nDal 1974 al 1983 Waldner era sposata con Wolfgang Sterr, un professore liceale originario della Baviera, dal quale divorzi\u00f2. Nel 1993 si spos\u00f2 civilmente con Francisco Ferrero Campos, un professore universitario di letteratura spagnola e latino-americana presso l'Universit\u00e0 di Vienna.\nDopo l'annullamento del precedente matrimonio, Ferrero-Waldner si rispos\u00f2 con rito religioso con il suo attuale marito nel dicembre 2003. Sebbene fosse una cerimonia privata, la notizia del matrimonio trapel\u00f2 ugualmente e alcuni criticarono l'evento come mezzo strategico per attirare voti per le elezioni presidenziali (essendo la popolazione austriaca in maggioranza cattolica). La coppia non ha figli."}
{"id": "2112665", "revid": "1318658", "url": "https://it.wikipedia.org/wiki?curid=2112665", "title": "Plaisance (metropolitana di Parigi)", "text": "Plaisance \u00e8 una stazione della metropolitana di Parigi sulla linea 13, sita nel XIV \"arrondissement\" di Parigi.\nLa stazione.\nLa stazione \u00e8 stata inaugurata nel 1937.\nIl suo nome \u00e8 mutuato dallo \"ch\u00e2teau du Maine\" che esisteva qui nel XVII secolo attorniato da un grande parco. IL tutto venne acquistato nel 1842 da un tale Couesnon i cui figli geometri si occuparono della lottizzazione. Qui sorse, fra il 1858 ed il 1860, il quartiere di Plaisance che divenne fra le zone pi\u00f9 malsane della citt\u00e0 di Parigi. La \"Compagnie g\u00e9n\u00e9rale des omnibus\" demol\u00ec il castello per costruirvi i garage per i suoi mezzi."}
{"id": "2112666", "revid": "110157", "url": "https://it.wikipedia.org/wiki?curid=2112666", "title": "Campeonato Brasileiro S\u00e9rie B 2008", "text": "Il campionato di S\u00e9rie B brasiliano 2008 venne vinto dal Corinthians. Oltre al Corinthians ottennero la promozione in Serie A anche Santo Andr\u00e9, Ava\u00ed e Barueri. Mar\u00edlia, Crici\u00fama, Gama e CRB vennero retrocesse in S\u00e9rie C.\nClassifica finale.\nLegenda:\nNote:\nRisultati.\nLegenda:"}
{"id": "2112667", "revid": "767487", "url": "https://it.wikipedia.org/wiki?curid=2112667", "title": "Talco (gruppo musicale)", "text": "I Talco sono un gruppo patchanka/ska punk italiano formato a Marghera, localit\u00e0 del comune di Venezia, nel 2001.\nI loro primi lavori sono stati pubblicati sotto Licenze Creative Commons CC-BY-ND. I brani dei loro testi sono frequentemente di ispirazione antifascista e antirazzista.\nBiografia.\nNel 2004 hanno pubblicato il loro primo album di studio, \"Tutti assolti\", prodotto dalla veronese Kob Records e distribuito in Europa dalla tedesca Mad Butcher Records, cui segue un tour in Italia e in Germania.\nNel maggio 2006 esce il secondo album di studio, \"Combat Circus\", recensito, tra gli altri, da Rockerilla e da Rock Sound. Dall'album \u00e8 estratto un singolo, \"La carovana\", il cui video \u00e8 girato dal regista di MTV Giuseppe Tufarolo. Il tour di promozione dell'album ha portato i Talco in Germania, Spagna, Svizzera e nell'Europa orientale.\nNel 2008 \u00e8 uscito il terzo album, \"Mazel tov\".\nIl 20 agosto 2010 \u00e8 uscito il loro quarto album, \"La cretina commedia\", un disco concettuale che racconta la storia di Peppino Impastato seguendone le gesta. Da questo album sono stati estratti 2 singoli: \"La parabola dei battagghi\" e \"Perduto maggio\" quest'ultimo singolo che si discosta molto dalle sonorit\u00e0 ska punk solite della band.\nA fine agosto 2012 il gruppo annuncia un nuovo album in studio intitolato \"Gran gal\u00e0\" sotto l'etichetta \"Destiny Record\" in uscita il 9 novembre, con uno \"speciale regalo\" per ogni preordine effettuato dal loro sito ufficiale. Il 19 ottobre 2012 viene pubblicato su YouTube il video del primo singolo, \"Danza dell'autunno rosa\".\nIn seguito, il 2 dicembre dello stesso anno viene pubblicato un altro video, del brano \"San Maritan\".\nVerso inizio settembre 2013 la band annuncia le registrazioni del loro primo disco live, nella doppia data del loro tour spagnolo con tappa a Pamplona, il 22/23 novembre sul palco della Sala Movie (Spagna)."}
{"id": "2112672", "revid": "1555966", "url": "https://it.wikipedia.org/wiki?curid=2112672", "title": "Discografia di Lucio Battisti", "text": "La discografia di Lucio Battisti contiene i dischi pubblicati dal 1965 a oggi. Include 17 album, 22 singoli e numerosi cofanetti e compilation pubblicati soprattutto negli ultimi anni."}
{"id": "2112678", "revid": "125838249", "url": "https://it.wikipedia.org/wiki?curid=2112678", "title": "Malika Ayane", "text": "Dopo aver cantato per diversi anni nel coro delle voci bianche del Teatro alla Scala di Milano, e aver collaborato in diversi spot pubblicitari, firma nel 2007 un contratto discografico con l'etichetta Sugar Music, pubblicando l'anno successivo il suo primo album, da cui fu estratto il singolo \"Feeling Better\".\nHa partecipato cinque volte al Festival di Sanremo: la prima volta nella sezione \"Giovani\" nel 2009, conquistando il secondo posto grazie al brano \"Come foglie\"; poi nel 2010, vincendo il Premio della Critica \"Mia Martini\" e il Premio della Sala Stampa Radio e Tv nella categoria \"Artisti\" con la canzone \"Ricomincio da qui\" e scatenando la rivolta dell'orchestra che stracci\u00f2 platealmente gli spartiti in contestazione del televoto che releg\u00f2 la cantante al quinto posto; nel 2013 con il singolo \"E se poi,\" nel 2015, con \"Adesso e qui (nostalgico presente)\", con cui si classifica terza e che le permette di conquistare per la seconda volta il Premio della Critica e nel 2021 con \"Ti piaci cos\u00ec.\"\nDurante la sua carriera ha vinto numerosi riconoscimenti tra i quali un TRL Award, quattro Wind Music Awards un Premio Lunezia ed un Premio Roma Videoclip, oltre a numerose candidature, incluse quelle per il Premio Tenco, il Nastro d'argento, gli MTV Europe Music Awards e gli MTV Awards.\nDal 2012 si avvicina alla recitazione interpretando il corto \"Perfetta,\" un cameo in \"Tutti i rumori del mare\", nonch\u00e9 un ruolo in \"Caserta Palace Dream\" di James McTeigue. Nel 2016 interpreta per 70 tappe nei teatri italiani il ruolo da protagonista nel musical \"Evita\".\nBiografia.\nOrigini e inizi.\nMalika Ayane \u00e8 nata a Milano il 31 gennaio del 1984 da padre marocchino, Ahmed Ayane, e da madre italiana, Midi.\nInizia la sua attivit\u00e0 nel 1995, all'et\u00e0 di 11 anni, entrando nel coro di voci bianche del Teatro alla Scala, nel quale resta fino al 2001 cantando spesso da solista, soprattutto brani di compositori moderni quali Gabriel Faur\u00e9 (1998 nella Chiesa di San Marco a Milano), Benjamin Britten, Francis Poulenc, Bruno Zanolini e Ralph Vaughan Williams. Negli stessi anni studia violoncello presso il Conservatorio di Milano.\nIncuriosita dalla \"musica oltre al teatro\", inizia a sperimentare generi passando dal blues al jazz, dal gospel all'electro-clash.\nIl 7 dicembre 1997 il Maestro Riccardo Muti la sceglie come solista nel ruolo della Seconda apparizione per il \"Macbeth\" con Maria Guleghina, Renato Bruson, Roberto Alagna e Carlo Colombara nella serata d'inaugurazione della stagione d'opera alla Scala, ripresa dalla RAI.\nAl teatro La Scala di Milano colleziona collaborazioni importanti, tra cui quelle con Riccardo Chailly e Giuseppe Sinopoli fino al 2001.\nNel 2003 partecipa alla fondazione di Music Organiz Action Music, rete di musicisti e disc jockey che si dedica alla realizzazione di colonne sonore per sfilate e musica per eventi.\nIl contratto con la Sugar e il primo album.\nDopo aver collaborato in alcuni spot pubblicitari con Ferdinando Arn\u00f2, nel 2007 firma per la Sugar Music di Caterina Caselli un contratto discografico. Il primo album viene pubblicato, per la produzione di Ferdinando Arn\u00f2, il 26 settembre 2008 ed \u00e8 intitolato semplicemente \"Malika Ayane\"; l'album viene certificato disco di platino, arrivando a vendere copie.\nAgli inizi del 2008 viene pubblicato il primo singolo \"Sospesa\", che vede la collaborazione di Pacifico, ma una vera e propria svolta arriva con il secondo singolo estratto dall'album: \"Feeling Better.\" Il brano si stabilizza ai vertici delle classifiche radiofoniche per oltre quattro mesi; l'utilizzo della canzone nei media permette a quest'ultima di raggiungere la nona, poi sesta posizione della classifica FIMI, dopo 31 settimane di permanenza nella top 100, segnando un vero e proprio record per un'artista emergente.\nAll'inizio del 2009 viene distribuito l'album \"Dentro ogni casa\" di Pacifico, contenente il brano \"Verr\u00e0 l'estate\", duetto tra l'artista milanese e Malika; il brano, estratto come singolo il 22 maggio 2009, diverr\u00e0 il quarto singolo della Ayane. Durante lo stesso anno viene scelta dalla cantante britannica Duffy per aprire una tappa del suo tour a Milano il 13 novembre.\nIncide, durante lo stesso anno, una cover di Blue Christmas in duetto con Andrea Bocelli, inserita nell'album del tenore italiano e presentata live dai due durante un'ospitata a Che tempo che fa, e durante sei tappe del tour nel Regno Unito del tenore italiano.\nSanremo 2009: \"Come foglie\".\nNel mese di febbraio 2009 Malika partecipa al Festival di Sanremo nella categoria Nuove Proposte cantando (insieme a Gino Paoli nella serata dei duetti) il brano \"Come foglie\", scritto dal frontman dei Negramaro Giuliano Sangiorgi. Il brano riscuote un ottimo successo, si classifica secondo nella categoria Giovani, raggiunge la seconda posizione della classifica FIMI e resta ai vertici di tale classifica per circa 19 settimane, viene poi successivamente certificato disco di platino.\nNello stesso periodo la cantante \u00e8 impegnata anche in altre attivit\u00e0. Scrive il singolo \"Dopo di me\" per Valerio Scanu, concorrente dell'ottava edizione di \"Amici di Maria De Filippi\"; il brano raggiunge la nona posizione nella classifica FIMI. Durante il 2009 prende parte all'iniziativa di Artisti Uniti per l'Abruzzo, con i quali ha partecipato alla registrazione del brano \"Domani 21/04.2009, cantando insieme a cantanti come Jovanotti, Ligabue, Franco Battiato, Zucchero Fornaciari, Carmen Consoli e altri\". Continua ancora con la scrittura componendo il brano \"Ancora non sai\" al soprano Katherine Jenkins, scritto a quattro mani con il produttore statunitense David Foster. Il 10 luglio 2009 viene pubblicato l'ultimo singolo estratto dall'album \"Malika Ayane\" che si intitola \"Contro vento\".\nSanremo 2010: \"Ricomincio da qui\" e \"Grovigli\".\nNel gennaio 2010 esegue una cover di \"La prima cosa bella\" (certificata prima come disco d'oro da FIMI e quattro anni pi\u00f9 tardi come disco di platino), brano di Nicola Di Bari, per la colonna sonora dell'omonimo film di Paolo Virz\u00ec.\nNel febbraio 2010 partecipa al 60\u00ba Festival di Sanremo nella sezione \"Artisti\", presentando il brano \"Ricomincio da qui\". Il testo della canzone \u00e8 scritto da Malika Ayane e Pacifico, mentre le musiche sono di Ferdinando Arn\u00f2. Il brano ottiene un ottimo riscontro, tanto che la Ayane vince il Premio della critica \"Mia Martini\" e il Premio della Sala Stampa Radio e Tv. Durante la serata finale del Festival, la cantante non riesce a raggiungere le prime tre posizioni finali. In segno di protesta per l'eliminazione della cantante e di alcuni altri big in gara, il pubblico del teatro Ariston esprime il proprio malcontento a cui si associano clamorosamente i membri dell'orchestra che lanciano i fogli degli spartiti sul palco. Il singolo otterr\u00e0 successo nelle vendite, guadagnando un disco di platino e risultando essere il singolo pi\u00f9 programmato nelle radio tra gli artisti in gara.\nIn concomitanza con la partecipazione al Festival di Sanremo 2010 viene pubblicato il suo secondo album, intitolato \"Grovigli\", che conquister\u00e0 la certificazione FIMI di doppio disco di platino, per le oltre copie vendute. Oltre al brano sanremese e la cover de \"La prima cosa bella\", l'album include diverse collaborazioni: con Paolo Conte, Malika duetta in \"Little Brown Bear\", mentre Cesare Cremonini \u00e8 autore ed interprete di \"Believe in love\". Gli altri singoli estratti dall'album sono \"Satisfy My Soul\", in radio dal 29 aprile 2010, e \"Thoughts and Clouds\", pubblicato l'8 ottobre 2010.\nNella primavera dello stesso anno Ayane viene invitata al prestigioso evento del \"David di Donatello\", durante il quale canta \"La prima cosa bella\" e premia il maestro Ennio Morricone per la colonna sonora del film \"L'uomo che verr\u00e0\".\nIl 25 maggio 2010 viene pubblicato il disco \"1999-2010 The Greatest Hits\", che rappresenta la prima raccolta di successi di Cesare Cremonini. All'interno del disco \u00e8 contenuto anche \"Hello!\", brano in cui Malika duetta con il cantautore bolognese. Il 1\u00ba ottobre 2010 la canzone viene pubblicata come singolo.\nNel settembre 2010, la cantante riceve una nomination agli MTV Europe Music Awards. Ad ottobre dello stesso anno viene pubblicata la \"Special tour edition\" dell'album \"Grovigli\", in formato CD+DVD, contenente anche l'inedito \"Il giorno in pi\u00f9\", estratto come singolo il 14 gennaio 2011, ed inserito nella colonna sonora dell'omonimo film di Fabio Volo. Inoltre la nuova edizione contiene anche il singolo \"Hello!\".\nIl 30 settembre e il primo ottobre partecipa ad O'Scia', dove duetta con Claudio Baglioni.\nNel febbraio 2011 la cantante riceve due nomination ai TRL Awards 2011 nelle categorie \"Best Look\" e \"Italians Do It Better\".\n\"Ricreazione\" con il singolo \"Tre cose\" e Sanremo 2013: \"E se poi\".\nDopo aver pubblicato nel marzo 2012 il singolo \"L'unica cosa che resta\" che vede la sua partecipazione insieme a Pacifico, Malika Ayane nell'estate del 2012 \u00e8 in sala di registrazione per il suo terzo album. Il singolo di apertura, \"Tre cose\", \u00e8 trasmesso dalle radio italiane dal 27 luglio 2012. L'album, intitolato \"Ricreazione\" e pubblicato dalla \"Sugar Music,\" esce il 18 settembre 2012, a due anni di distanza dall'uscita di \"Grovigli\". Il singolo \"Tre cose\" \u00e8 stato scritto da Alessandro Raina con musiche di Alessandro Raina e Malika Ayane, e guadagna la certificazione di disco di platino. Sempre nel 2012 interpreta un piccolo ruolo nel film \"Tutti i rumori del mare\", diretto dal marito Federico Brugia.\nIl secondo singolo estratto dall'album \u00e8 \"Il tempo non inganna\" in radio dal 9 novembre 2012. A novembre del 2012 viene pubblicato l'album di Francesco De Gregori \"Sulla strada\", in cui Malika Ayane duetta con il cantautore in \"Ragazza del '95\" e \"Omero al Cantagiro\".\nIl 13 dicembre 2012 viene confermata la sua partecipazione al Festival di Sanremo 2013 con due brani entrambi scritti da Giuliano Sangiorgi dei Negramaro, quali \"E se poi\" e \"Niente\", il primo dei quali si classifica quarto al termine della competizione, e viene successivamente certificato da FIMI come disco di platino. Il 24 maggio esce il quarto singolo estratto dall'album \"Ricreazione\", \"Cosa hai messo nel caff\u00e8?\"; nello stesso giorno parte il tour estivo. Il 26 maggio canta l'Inno nazionale alla finale della Coppa Italia.\nIl 28 ottobre viene estratto il singolo \"Neve casomai (un amore straordinario)\", quinto e ultimo estratto da \"Ricreazione\", album che ottiene la certificazione di disco di platino per le oltre 50\u00a0000 copie.\nDal 17 giugno 2013 per due settimane la Ayane ha condotto un programma radiofonico \"Sold out, incidenti di percorso, \"programma da lei scritto e condotto che riparte, dopo il successo delle precedenti edizioni, a febbraio 2014. Durante lo stesso anno presenzia nel cast del corto cinematografico Caserta Palace Dream del regista australiano James MCTeigue.\nNel luglio 2013 riceve un Premio Lunezia in riconoscimento del \"valore Musical-Letterario\" del brano \"E se poi\", ottiene, durante lo stesso anno, un Wind Music Award per il disco d'oro di Ricreazione e un \"Velvet Award. \"\nL'8 maggio 2014 \u00e8 stata invitata da Laura Pausini a cantare accanto a lei. Il 18 maggio canta e suona il violoncello nel brano \"Con la musica alla radio\", al fianco di Noemi, L'Aura, Emma, Paola Turci, Syria, La Pina e dalla stessa Laura Pausini al Teatro Antico di Taormina. Lo show viene trasmesso in TV il 20 maggio come il one man show \"Stasera Laura: ho creduto in un sogno\".\nIl 30 settembre 2014 \u00e8 uscito il nuovo album di Fedez, \"Pop-Hoolista\", contenente -tra i vari duetti- quello con Malika, nel brano \"Sirene\", il quale nella 37\u00aa settimana del 2015, senza essere estratto come singolo, viene certificato disco d'oro per le 25\u00a0000 copie vendute.\nSanremo 2015 e la pubblicazione dell'album \"Na\u00eff\".\nIl 14 dicembre 2014 viene annunciata la sua presenza al Festival di Sanremo 2015 da Carlo Conti a l'Arena di Massimo Giletti con il brano \"Adesso e qui (nostalgico presente)\", con il quale il 14 febbraio 2015 riesce a classificarsi terza nella classifica finale aggiudicandosi inoltre per la seconda volta il \"Premio della Critica \"Mia Martini\"\". Il brano raggiunge la nona posizione della classifica FIMI e, certificato disco di platino, si classifica come terzo brano italiano pi\u00f9 trasmesso dalle radio secondo EarOne. Il 12 febbraio 2015 ha pubblicato il suo quarto album, \"Na\u00eff \"(pubblicato da \"Sugar Music\")\".\" Su iTunes \u00e8 scaricabile anche la bonus track con la cover di \"Vivere\" di Vasco Rossi, interpretata durante la terza serata del Festival di Sanremo 2015. L'album raggiunge la nona posizione nella classifica FIMI, nella quale resta presente per oltre un anno e viene certificato disco d'oro per aver superato le 25\u00a0000 copie vendute.. Il 1\u00ba e l'8 aprile 2015 \u00e8 special coach nel programma \"The Voice of Italy\" per il team di Roby e Francesco Facchinetti.\nll secondo singolo estratto dall'album \u00e8 Senza fare sul serio, il brano raggiunge in breve tempo la top 10 della classifica FIMI e si classifica come seconda canzone italiana pi\u00f9 passata nelle radio dell'intero 2015. Il brano diventa un vero e proprio tormentone estivo, al punto tale da raggiungere il triplo disco di platino per le oltre 150\u00a0000 copie vendute.\nL'11 settembre 2015 la cantante lancia il terzo singolo estratto dall'album, \"Tempesta,\" il cui video viene presentato a Venezia in occasione della Mostra internazionale d'arte cinematografica a cui la cantante partecipa come giurata. Anche Tempesta ottiene una certificazione di vendita FIMI: viene certificato disco d'oro per aver superato 25\u00a0000 copie vendute. Il 22 dello stesso mese partecipa in qualit\u00e0 di ospite al concerto-evento all'Arena di Verona di Francesco De Gregori, cantando con lui \"Piccola mela\". Esegue durante la serata una reinterpretazione di \"Pezzi di Vetro\", accompagnandosi con il violoncello. Ritorna sul palco a fine concerto cantando \"Buonanotte Fiorellino\", insieme a Ligabue, Elisa, Giuliano Sangiorgi, Caparezza, Fausto Leali e De Gregori stesso.\nA settembre 2015 presta la voce nella versione italiana del cortometraggio Pixar \"Lava\", che anticipa il film \"Inside Out\", assieme al cantante Giovanni Caccamo.\nAd ottobre parte il Naif Tour in versione teatrale, con data zero l'8 ottobre a Vigevano e prosegue facendo tappa nei principali teatri italiani, tenendo impegnata la cantante fino a dicembre. Il tour registra nei primi mesi sold out in diverse date, al punto che la data milanese viene triplicata. Il tour termina al Teatro Ariston di Sanremo e registra sold out in tutte le date. Durante la primavera del 2016 la Ayane parte nuovamente in tour in un giro nei club italiani lungo 15 tappe.\nIl 26 febbraio 2016 entra in rotazione radiofonica il quarto singolo estratto da \"Na\u00eff\": Lentissimo. Nel mese seguente la Ayane \u00e8 impegnata con i TIMmusic OnStage Awards 2016, in qualit\u00e0 di conduttrice al fianco di Nicola Savino. Il grande evento \u00e8 stato trasmesso in prima serata il 18 marzo su Rai 2 e attraverso l'emittente radiofonica Radio2. Il 20 maggio esce anche il quinto singolo dal medesimo album, \"Blu\", quasi in concomitanza esce anche la cover \"Nel blu dipinto di blu\" di Domenico Modugno utilizzata come colonna sonora nello spot pubblicitario della compagnia aerea Alitalia.\nL'esperienza del musical con \"Evita\" (2016-2017).\nDurante l'estate del 2016 la cantante \u00e8 impegnata con le battute finali del Na\u00eff En Plein Air Tour. Il 22 settembre 2016 viene pubblicato Love Life Peace, album di Raphael Gualazzi al cui interno \u00e8 presente un duetto con Malika in \"Buena Fortuna\". Tra novembre 2016 e gennaio 2017 la Ayane ha indossato le vesti di Evita Per\u00f3n, protagonista nel musical di Massimo Romeo Piparo, Evita. La cantante ha portato la sua voce, accompagnata dall'orchestra, nei teatri italiani per 70 repliche, davanti a spettatori.\nIl 16 novembre 2017 presenta lo spettacolo \"Non solo 25\" al Teatro nuovo di Milano, in occasione del 25 novembre, giornata mondiale contro la violenza sulle donne, accompagnata da ospiti quali Brunori Sas, Roy Paci e Tommaso Paradiso.\nIl ritorno con \"Domino\" e l'esperienza di \"X Factor 13\" (2018-2020).\nDopo l'esperienza col musical, Malika si dedica a un lungo periodo di gestazione, durato oltre due anni, per dare forma al quinto traguardo discografico. La pausa dalle scene musicali non preclude alcune apparizioni televisive (come \"Facciamo che io ero\" di Virginia Raffaele e i David di Donatello).\nIl 22 maggio 2018 Malika pubblica un video messaggio su Instagram, nel quale annuncia l'uscita di Stracciabudella, singolo che dal 25 maggio fa da apripista al nuovo progetto di inediti, Domino, pubblicato per Sugar Music il 21 settembre dello stesso anno. Durante l'estate del 2018 Malika partecipa con Stracciabudella ai Wind Summer Festival e agli RTL Awards. Il 7 settembre 2018 viene estratto un secondo singolo, Sogni tra i capelli, seguito poi da Quanto dura un'ora il 7 dicembre.\nIl progetto discografico prende forma in due tour paralleli, uno nei club, l'altro nei teatri, che hanno impegnato la cantante a date alterne da fine ottobre 2018 fino a fine febbraio 2019. Il doppio tour e le canzoni del disco seguono la stessa logica delle tessere del domino, per cui da una tessera a due facce possono nascere infinite combinazioni.\nIl primo di giugno del 2019 viene resa nota la sua partecipazione in veste di giudice al talent \"X Factor Italia\". Il 16 giugno iniziano le riprese delle audizioni, nel corso delle quali la Ayane e i suoi tre colleghi Sfera Ebbasta, Mara Maionchi e Samuel dei Subsonica hanno selezionato i concorrenti idonei per la fase dei Bootcamp.\nIl 3 luglio 2019 la band italo-brasiliana Selton pubblica il singolo Ipanema, duetto con Malika.\nIl 5 luglio si svolge il Bootcamp degli under uomini, squadra capitanata da Malika, che la sera stessa si reca a Napoli per presenziare alle Universiadi, nel corso delle quali canta \"L'italiano\" di Toto Cutugno.\nI primi giorni di agosto si tiene a Berlino l'ultima fase di Xactor registrata, gli Home visit.\nOltre che con il talent l'estate 2019 vede l'Ayane impegnata anche con il Domino En plen Air Tour, che si svolge in varie location all'aperto in tutta Italia.\nIl 12 settembre 2019 la tredicesima edizione di Xfactor comincia a venire trasmessa su Sky Uno.\nL'11 ottobre 2019 la Ayane pubblica il singolo inedito \"Wow (niente aspetta)\". Il brano sar\u00e0 utilizzato nello spot pubblicitario di Oral-B, sponsor di Xfactor 13.\nIl 24 ottobre inizia la fase dei live show, nei quali la squadra di Malika \u00e8 composta da Davide Rossi, Lorenzo Rinaldi e Enrico di Lauro.\nIl 12 dicembre 2019 si tiene al Mediolanum Forum di Assago la finale di Xfactor 13. Il concorrente della Ayane Davide Rossi si piazza quarto.\nIl quinto Sanremo (2021-in corso).\nIl 17 dicembre 2020 a Sanremo Giovani 2020 viene annunciato il suo ritorno sul palco dell'Ariston per il Festival di Sanremo 2021 dopo sei anni di assenza con il brano \"Ti piaci cos\u00ec\".\nNella serata dedicata alle cover per la canzone d'autore reinterpreta \"Insieme a te non ci sto pi\u00f9\", scritta da Paolo Conte per Caterina Caselli, omaggiando di fatto i suoi mentori artistici.\nIl 26 marzo esce il sesto album in studio della Ayane, intitolato \"Malifesto\". Il titolo \u00e8 una crasi fra il nome della cantautrice e il verbo \"manifestare\": vuole quindi significare \"manifestare le emozioni alla maniera di Malika\". Oltre a \"Ti piaci cos\u00ec\", portata in gara al festival, l'album contiene, nella versione fisica altre nove canzoni. La versione digitale contiene anche \"Insieme a te non ci sto pi\u00f9\".\nIl 25 ottobre 2021 il suo album del 2015 viene certificato disco di platino dalla FIMI.\nNel febbraio 2022 presenta sul palco del 72\u00ba Festival di Sanremo il brano \"Un po' pi\u00f9 in l\u00e0\", co-scritto con Gaetano Dino Chirico, Veronica Gori, Giovanni Muggeri e Marco Pezzali del CPM Music Institute, tra i candidati alla colonna sonora dei XXV Giochi olimpici invernali.\nVita privata.\nNel 2005, a 21 anni, Malika Ayane diventa madre di Mia, figlia avuta dal primo compagno. Nel 2009, la cantante inizia una relazione con il collega Cesare Cremonini, conclusasi nel 2010.\nIntraprende una nuova relazione con Federico Brugia, regista di spot pubblicitari e videoclip e gi\u00e0 padre di due bambine, con il quale si sposa in segreto a Las Vegas nel giugno del 2011. Il matrimonio con Brugia viene celebrato in maniera ufficiale, con il rito civile, il 1\u00ba dicembre 2011 a Milano presso il Palazzo Reale. La coppia si separa nel 2016."}
{"id": "2112679", "revid": "6923", "url": "https://it.wikipedia.org/wiki?curid=2112679", "title": "Spazio utente", "text": "Lo spazio utente, in informatica e soprattutto nell'utilizzo di un sistema operativo \u00e8 uno spazio per applicazioni eseguite in modalit\u00e0 utente esterno al kernel e protetto attraverso la separazione dei privilegi. Si pu\u00f2 riferire a un set di librerie per effettuare operazioni di input/output o interagire con il kernel dalle applicazioni. Si pu\u00f2 anche riferire a componenti di sistema che non fanno parte del kernel come le shell o altre utilit\u00e0 per manipolare gli oggetti all'interno del file system collettivamente indicate col termine userland.\nNella gerarchia dei file system, userland \u00e8 inteso come spazio di immagazzinamento su disco appartenente all'utente (ad esempio per i file personali e altri dati che non compromettono il funzionamento del sistema) per differenziarlo dallo spazio in cui vi sono memorizzati i file critici del sistema operativo. Sui sistemi operativi Unix-like questo spazio si trova nelle home directory."}
{"id": "2112684", "revid": "767487", "url": "https://it.wikipedia.org/wiki?curid=2112684", "title": "Nozze di sangue (film)", "text": "Nozze di sangue \u00e8 un film del 1941 diretto da Goffredo Alessandrini, tratto dal racconto \"Immacolata\" di Lina Pietravalle.\nFu presentato alla Mostra del Cinema di Venezia.\nTrama.\nL'azione si svolge in un imprecisato stato dell'America del Sud, nel XIX secolo. Immacolata, sposatasi per procura, raggiunge lo sposo, boscaiolo emigrato; all'arrivo, al porto, trova un uomo, recante i segni accordati, e passa con lui la prima notte senza sapere che stava concedendo la sua verginit\u00e0 non a Gidda ma a Pietro, un rivale del vero marito che voleva vendicarsi di lui. L'incontro di Immacolata con Gidda non \u00e8 dei pi\u00f9 felici: la sposina viene accolta in casa solo per piet\u00e0, trascurata, maltrattata e infine abbandonata dal marito per ricongiungersi con una amante, donna di malaffare di nome Nazaria. Il rivale torna a intromettersi e, in uno scontro a fuoco, finisce col ferire mortalmente Immacolata che stava cercando di proteggere il marito. Quando ormai \u00e8 troppo tardi, Gidda capisce il proprio drammatico errore.\nProduzione.\nIl film venne girato a Roma negli studi della Titanus.\nDistribuzione.\nIl film fu distribuito nelle sale cinematografiche italiane il 17 settembre del 1941.\nManifesti e locandine.\nI manifesti del film furono realizzati per l'Italia dal pittore cartellonista Anselmo Ballester."}
{"id": "2112688", "revid": "200568", "url": "https://it.wikipedia.org/wiki?curid=2112688", "title": "Polarit\u00e0", "text": "In chimica, la polarit\u00e0 \u00e8 una propriet\u00e0 delle molecole per cui una molecola (detta polare) presenta una carica parziale positiva su una parte della molecola e una carica parziale negativa sulla parte opposta di essa. Le molecole che non presentano il fenomeno della polarit\u00e0 sono dette apolari o non polari.\nIn genere in molecole con pi\u00f9 di due atomi, quando gli atomi sono tutti uguali fra loro e legati ad un atomo centrale di tipo diverso, (ad esempio CH4), la molecola non presenta comportamento polare, poich\u00e9 la simmetria della molecola fa s\u00ec che le cariche siano distribuite in maniera abbastanza uniforme sul contorno della molecola.\nUn esempio di molecola polare \u00e8 la molecola dell'acqua (H2O), in cui una carica parziale negativa \u00e8 presente in prossimit\u00e0 dell'atomo di ossigeno (O) e una carica parziale positiva \u00e8 presente in prossimit\u00e0 dei due atomi di idrogeno (H).\nIl grado di polarit\u00e0 di un legame covalente dipende dalla capacit\u00e0 relativa degli atomi legati di attrarre gli elettroni. La differenza vettoriale dell'elettronegativit\u00e0 dei singoli atomi permette di stimare il grado di polarit\u00e0 di un legame. Perci\u00f2 il grado di polarit\u00e0 varia all'aumentare della differenza di elettronegativit\u00e0 tra gli atomi coinvolti nel legame.\nLa polarit\u00e0 inoltre determina la miscibilit\u00e0 tra due sostanze: in genere due sostanze entrambe polari o entrambe apolari sono miscibili tra loro.\nMomento di dipolo.\nLa polarit\u00e0 viene espressa quantitativamente dal suo momento di dipolo, che si ottiene moltiplicando la carica parziale presente ai due estremi per la distanza tra le cariche.\nLa polarit\u00e0 in una molecola si presenta se gli elettroni di legame tra due atomi diversi A e B non sono equamente condivisi a causa della diversa elettronegativit\u00e0 dei due atomi.\nSi viene pertanto a creare un dipolo elettrico di momento:\ndove d \u00e8 la distanza tra le due cariche +q e -q che costituiscono il dipolo elettrico\nnel caso sia B pi\u00f9 elettronegativo di A.\nPoich\u00e9 il momento di legame e la distanza di legame si possono misurare sperimentalmente, \u00e8 possibile determinare la carica dipolare q e quindi la percentuale di carattere ionico di un legame covalente.\nIl momento elettrico delle molecole poliatomiche sar\u00e0 dato dalla somma vettoriale dei momenti dipolari dei singoli legami e degli eventuali doppietti solitari; quindi il momento risultante, che indicher\u00e0 se la molecola sar\u00e0 polare o meno, dipender\u00e0 anche dalla geometria della molecola.\nPer esempio le molecole dell'anidride carbonica (CO2), trifluoruro di boro (BF3), tetrafluoruro di carbonio (CF4) non sono polari a dispetto degli elevati momenti dipolari dei singoli legami coinvolti. Invece le molecole dell'ammoniaca (NH3), trifluoruro di azoto (NF3), acqua (H2O) e trifluorometano (CHF3) sono polari."}
{"id": "2112689", "revid": "729019", "url": "https://it.wikipedia.org/wiki?curid=2112689", "title": "Stazione di Trecate", "text": "La stazione di Trecate \u00e8 una stazione ferroviaria posta sulla linea Torino-Milano, a servizio dell'omonimo comune.\nStoria.\nLa fermata venne completata nel 1854, a seguito dell'apertura della stazione nella vicina citt\u00e0 di Novara, sulla tratta Novara-Milano, la cui competenza era in parte austriaca e in parte piemontese. Anche in questo caso, come per altre stazioni dell'area, il suo esercizio fu iniziato solo dopo la fine della costruzione del ponte sul Ticino a Boffalora, nel 1859.\nStrutture e impianti.\nSi tratta di una stazione di superficie il cui piazzale \u00e8 dotato di binari, con sottopassi, un fabbricato viaggiatori comprensivo di bar-rivendita biglietti, sala d'attesa e uffici a disposizione del personale ferroviario.\nL'impianto \u00e8 inoltre raccordato all'azienda Sarpom, dalla quale partono i treni merci diretti a Domo II e a Genova Marittima.\nMovimento.\nLa fermata \u00e8 servita dai treni del servizio ferroviario suburbano di Milano, linea S6 (Novara-Pioltello Limito-Treviglio), svolti da Trenord, a cadenza ogni 30 minuti, nell'ambito di contratto stipulato con la confinante Regione Lombardia.\nNelle ore di punta mattiniere dei pendolari effettua fermata nella stazione di Trecate anche un treno regionale con destinazione Milano Porta Garibaldi.\nInterscambi.\nPresso la stazione sorgeva, fra il 1884 e il 1934, un impianto ad uso della tranvia Novara-Vigevano-Ottobiano."}
{"id": "2112692", "revid": "45891", "url": "https://it.wikipedia.org/wiki?curid=2112692", "title": "Lastfm", "text": ""}
{"id": "2112696", "revid": "1318658", "url": "https://it.wikipedia.org/wiki?curid=2112696", "title": "Wei\u00dfe Stadt", "text": "La Wei\u00dfe Stadt (lett. \"citt\u00e0 bianca\") \u00e8 un complesso residenziale di Berlino, nel quartiere (\"Ortsteil\") di Reinickendorf.\nFu realizzata nel 1929-31 dagli architetti Bruno Ahrends, Wilhelm B\u00fcning e Otto Rudolf Salvisberg. Ogni architetto realizz\u00f2 uno dei 3 lotti in cui il quartiere fu diviso; il piano urbanistico complessivo si basaa invece sulla rete stradale preesistente.\nIl nome \"Wei\u00dfe Stadt\" deriv\u00f2 dal colore delle facciate, elemento tipico dell'architettura moderna di quegli anni; un analogo quartiere londinese, realizzato negli stessi anni, assunse per gli stessi motivi il nome di \"White City\".\nLa \"Wei\u00dfe Stadt\", assieme ad altri 5 complessi residenziali di Berlino, \u00e8 oggi parte del patrimonio mondiale UNESCO."}
{"id": "2112697", "revid": "17654", "url": "https://it.wikipedia.org/wiki?curid=2112697", "title": "Verso alessandrino", "text": ""}
{"id": "2112700", "revid": "149727", "url": "https://it.wikipedia.org/wiki?curid=2112700", "title": "Movimento moderno (architettura)", "text": ""}
{"id": "2112716", "revid": "729019", "url": "https://it.wikipedia.org/wiki?curid=2112716", "title": "Rock Is Dead", "text": "Rock Is Dead \u00e8 una canzone dei Marilyn Manson, terzo singolo estratto dall'album \"Mechanical Animals\". \u00c8 incluso anche nella colonna sonora del film \"The Matrix\" e del videogame \"Midnight Club 3\". Pu\u00f2 essere visto come una critica ai giovani gruppi rock: \"\"Your sex and your dope is all that we're fed; so fuck all your protests, put them to bed\" (\"Il vostro sesso e la vostra droga sono tutto ci\u00f2 di cui siamo stufi, quindi fanculo alle vostre proteste, mettetele a letto\"\").\nLa canzone.\nIl titolo stesso del brano sembra alludere all'interesse di Manson per la filosofia di Nietzsche; in questo caso, almeno per il titolo, al suo concetto del \"Dio \u00e8 morto\". \u00c8 possibile che il personaggio Omega si riferisca alla visione limitativa e fatalista del Cristianesimo da parte di Nietzsche; si pu\u00f2 anche pensare che la cultura occidentale sia stata ormai cos\u00ec largamente accettata che l'espressione \"il Rock \u00e8 morto\" si possa usare nello stesso modo in cui Nietzsche utilizzava \"Dio \u00e8 morto\", pensando fuori dagli schemi, diversamente dalla massa. Comunque sia, il titolo pu\u00f2 essere visto anche come una variante dell'idea \"il Punk \u00e8 morto\" (\"Punk is dead\").\nIl video.\nIl video vede Marilyn Manson in costume da Omega (lo stesso travestimento verr\u00e0 utilizzato nel Rock is Dead Tour) insieme alla sua band (probabilmente i \"Mechanical Animals\"), esibirsi sul palcoscenico. \u00c8 l'unico video in cui appare la corista del brano, sebbene sia presente in numerose altre canzoni, e risulta molto percepibile nella versione live di \"The Dope Show\" presente su \"The Last Tour on Earth\".\nSul finire, i membri della band rompono i rispettivi strumenti, e questo vuole essere un'allusione alla distruzione delle statue di gesso di Omega nel video di \"The Dope Show\".\nUn'altra versione del video contiene la stessa esibizione a cui sono stati a tratti sovrapposti spezzoni del film \"The Matrix\", per il quale la canzone \u00e8 stata pubblicata come singolo promozionale."}
{"id": "2112717", "revid": "1543377", "url": "https://it.wikipedia.org/wiki?curid=2112717", "title": "Campionato del mondo di scacchi 2004 (Kramnik-L\u00e9k\u00f3)", "text": "Il campionato del mondo di scacchi classico 2004 fu conteso tra Vladimir Kramnik e P\u00e9ter L\u00e9k\u00f3 a Brissago, in Svizzera, tra il 25 settembre e il 18 ottobre. Il match fin\u00ec in parit\u00e0 (7-7), permettendo a Kramnik di conservare il suo titolo.\nContesto.\nIn seguito alla divisione del titolo mondiale (operata nel 1993 da Garri Kasparov e Nigel Short in polemica con la FIDE), Kasparov organizz\u00f2 due campionati del mondo paralleli a quelli della FIDE (nel 1995 e nel 2000), perdendo quest'ultimo contro Kramnik.\nUn tentativo di ricomporre la frattura, sponsorizzato dal Grande maestro Yasser Seirawan, prevedeva che il campione del mondo della FIDE avrebbe giocato un match contro Kasparov, il cui vincitore avrebbe poi affrontato il vincente di un altro match, organizzato da Kramnik: questo fu il campionato mondiale classico 2004. L'altro match (quello di Kasparov) non fu tuttavia mai giocato a causa dell'assenza di sponsor; per la riunificazione si dovette aspettare quindi il 2006, con il match tra Kramnik e Veselin Topalov.\nScelta dello sfidante.\nPer scegliere lo sfidante venne usata l'edizione del 2002 del torneo di Dortmund, un torneo annuale ad inviti tra otto dei pi\u00f9 forti scacchisti. Non tutti i pi\u00f9 forti giocatori accettarono tuttavia l'invito: Kasparov rinunci\u00f2 perch\u00e9 pensava di aver diritto ad una rivincita per il match del 2000, grazie ai risultati nei tornei del 2001; Anand, invece, al secondo posto nella graduatoria Elo dell'epoca, rifiut\u00f2 a causa dell'impegno contrattuale con la FIDE (ai cui campionati del mondo partecipava).\nLa formula del torneo prevedeva che gli otto giocatori fossero divisi in due gironi da quattro giocatori, ognuno dei quali avrebbe giocato due partite contro gli altri componenti del girone; si sarebbero svolte poi delle semifinali e una finale. L'evento si svolse tra il 6 e il 21 luglio.\n \nCampionato mondiale.\nIl campionato mondiale fu giocato al meglio delle 14 partite. Kramnik, in svantaggio 6-7 prima dell'ultima partita, riusc\u00ec a vincerla con una novit\u00e0 alla sesta mossa (una Caro-Kann), pareggiando cos\u00ec il match e conservando il titolo."}
{"id": "2112718", "revid": "110157", "url": "https://it.wikipedia.org/wiki?curid=2112718", "title": "Campeonato Brasileiro S\u00e9rie C 2008", "text": "Il Campeonato Brasileiro S\u00e9rie C 2008 \u00e8 stata la diciannovesima edizione del Campeonato Brasileiro S\u00e9rie C e venne vinto dall'Atl\u00e9tico-GO. Oltre all'Atl\u00e9tico-GO ottennero la promozione in S\u00e9rie B anche Guarani, Campinense e Duque de Caxias.\nCausa riduzione della categoria a sole 20 squadre (a questa edizione hanno partecipato ben 64 squadre) ben 44 societ\u00e0 verranno retrocesse nella neo costituitasi S\u00e9rie D.\nQualificazioni alla S\u00e9rie C 2009.\nNel 2009, la S\u00e9rie C avr\u00e0 un nuovo formato e il numero di squadre partecipanti caler\u00e0 da 64 a soli 20 clubs. Le squadre dal 5\u00ba al 20\u00ba rimaranno in Serie C, mentre le altre dovranno qualificarsi tramite i campionati statali alla S\u00e9rie D 2009."}
{"id": "2112723", "revid": "228587", "url": "https://it.wikipedia.org/wiki?curid=2112723", "title": "Campionato del mondo di scacchi 2004", "text": ""}
{"id": "2112729", "revid": "212348", "url": "https://it.wikipedia.org/wiki?curid=2112729", "title": "Campionato del mondo di scacchi 1995", "text": ""}
{"id": "2112730", "revid": "212348", "url": "https://it.wikipedia.org/wiki?curid=2112730", "title": "Campionato del mondo di scacchi 1996", "text": ""}
{"id": "2112731", "revid": "212348", "url": "https://it.wikipedia.org/wiki?curid=2112731", "title": "Campionato del mondo di scacchi 1998", "text": ""}
{"id": "2112733", "revid": "212348", "url": "https://it.wikipedia.org/wiki?curid=2112733", "title": "Campionato del mondo di scacchi 1999", "text": ""}
{"id": "2112734", "revid": "212348", "url": "https://it.wikipedia.org/wiki?curid=2112734", "title": "Campionato del mondo di scacchi 2002", "text": ""}
{"id": "2112735", "revid": "212348", "url": "https://it.wikipedia.org/wiki?curid=2112735", "title": "Campionato del mondo di scacchi 2005", "text": ""}
{"id": "2112747", "revid": "838137", "url": "https://it.wikipedia.org/wiki?curid=2112747", "title": "Patavium", "text": ""}
{"id": "2112748", "revid": "1654832", "url": "https://it.wikipedia.org/wiki?curid=2112748", "title": "Il dubbio (opera teatrale)", "text": "Il dubbio (\"Doubt: A Parable\") \u00e8 un'opera teatrale scritta da John Patrick Shanley, portato in scena per la prima volta al Manhattan Theatre Club di New York il 23 novembre 2004. Nel marzo del 2005 la produzione si \u00e8 trasferita al Walter Kerr Theatre di Broadway fino al 2 luglio 2006, con 525 rappresentazioni e 25 anteprime.\nNel 2005, il testo di Shanley ha vinto il Premio Pulitzer per la drammaturgia oltre al Drama Desk Award e al Tony Award come miglior testo.\nSinossi.\nBronx 1964, Padre Flynn \u00e8 prete cattolico che insegna, con metodi innovativi, presso una scuola parrocchiale del Bronx. La modernit\u00e0, con la quale si approccia agli studenti, non viene vista di buon occhio dalla direttrice dell'istituto, Aloysius Beauvier, che sospetter\u00e0 il prete di aver abusato sessualmente dell'unico ragazzino di colore dell'istituto, Donald Muller. Sorella James, giovane insegnante stimatrice di padre Flynn e spesso in conflitto con la direttrice, dovr\u00e0 suo malgrado testimoniare contro l'uomo, asserendo di aver visto il ragazzino uscire dallo studio di padre Flynn e di aver sentito il suo alito puzzare di alcool. Questi tre personaggi daranno vita ad un crescendo di tensione ed alimentando il dubbio, nel delicato confine tra innocenza e colpevolezza.\nProduzione.\nI primi attori a portare in scena l'opera sono stati: Cherry Jones nei panni di Sorella Aloysius, Br\u00edan F. O'Byrne come Padre Flynn, Heather Goldenhersh come Sorella James e Adriane Lenox come Mrs. Muller. Successivamente, nel 2006, O'Burne, Jones e Goldenhersh furono sostituiti rispettivamente da Ron Eldard, Eileen Atkins e Jena Malone.\nLa prima australiana \u00e8 stata portata in scena al Sydney Opera House dalla Sydney Theatre Company il 4 febbraio 2006. La versione asiatica ha debuttato a Singapore il 21 marzo 2006 e nelle Filippine il 2 giugno 2006. \"Il dubbio\" \u00e8 stato portato in scena anche in Gran Bretagna al Tricycle Theatre, in Polonia al Polonia Theatre e in Francia, dove \u00e8 stato rappresentato a Parigi con la regia di Roman Pola\u0144ski.\nL'opera di Shanley \u00e8 stata portata in scena anche in Italia nel 2008 dalla Hurlyburly e Alien produzioni con un adattamento a cura di Margaret Mazzantini e la regia di Sergio Castellitto. I ruoli principali di Sorella Aloysius (Sorella Aloysa nell'edizione italiana) e Padre Flynn sono stati interpretati da Lucilla Morlacchi e Stefano Accorsi; Sorella James e Mrs Muller sono state rispettivamente Alice Bachi e Nadia Kibout.\nAdattamento cinematografico.\nLa Miramax Films ha realizzato un adattamento cinematografico del dramma, prodotto da Scott Rudin e diretto dallo stesso John Patrick Shanley. I ruoli principali di Sorella Aloysius e Padre Flynn sono stati interpretati da Meryl Streep e Philip Seymour Hoffman, Amy Adams vesti i panni di Sorella James, mentre Viola Davis \u00e8 Mrs. Muller (nel film Mrs. Miller)."}
{"id": "2112752", "revid": "1543377", "url": "https://it.wikipedia.org/wiki?curid=2112752", "title": "Distretto di \u00c7atalca", "text": " \nIl distretto di \u00c7atalca (in turco \u00c7atalca il\u00e7esi) \u00e8 un distretto della provincia di Istanbul, in Turchia.\nGeografia fisica.\nIl distretto si trova nella parte occidentale della provincia di Istanbul. Confina a ovest con i distretti di Saray e \u00c7erkezk\u00f6y, a sud con i distretti di Silivri e B\u00fcy\u00fck\u00e7ekmece, a est con il distretto di Arnavutk\u00f6y. A nord \u00e8 bagnato dal mar Nero.\nEconomia.\nArea rurale, ricca di fattorie, produttrice di cibi e latte quotidiano per la citt\u00e0. Il distretto fu antropizzato gi\u00e0 durante il periodo ottomano, con tipica popolazione mista greco-turca.\nLa Guerra di Crimea provoc\u00f2 un esodo di massa a causa della diaspora di Tatari di Crimea verso le terre ottomane. Un certo gruppo di Tatari di Crimea \u00e8 insediato a \u00c7atalca.\nIl distretto \u00e8 tra i meno densamente popolati della provincia, la popolazione attiva \u00e8 per lo pi\u00f9 impegnata in agricoltura. Il territorio \u00e8 met\u00e0 durante i fine settimana di escursioni fuori porta da parte dei residenti di Istanbul.\nAmministrazioni.\nAl distretto appartengono un comune, parte della citt\u00e0 metropolitana di Istanbul, e 27 villaggi."}
{"id": "2112755", "revid": "838137", "url": "https://it.wikipedia.org/wiki?curid=2112755", "title": "Romana Jordan Cizelj", "text": "Nel 1990 si laure\u00f2 ingegneria elettrica all'Universit\u00e0 di Lubiana, e in seguito si specializz\u00f2 in ingegneria nucleare, per la quale ottenne il dottorato nel 2001. Fra il 1990 e il 2004 lavor\u00f2 come ricercatrice presso l'Istituto Jo\u017eef Stefan di Lubiana.\nCominci\u00f2 la sua vita politica nel 1998, quando fu eletta presidente del comitato di vigilanza del comune di Dom\u017eale. Nel 2002 entr\u00f2 nel consiglio comunale di Dom\u017eale nelle file del Partito Democratico Sloveno.\nAlle elezioni del 2004 fu eletta al Parlamento Europeo. \u00c8 stata vicepresidente della \"Commissione per lo sviluppo\" e membro della \"Commissione per l'industria, la ricerca e l'energia\", della \"Commissione temporanea sul cambiamento climatico\" e della \"Delegazione per le relazioni con gli Stati Uniti\". \u00c8 stata inoltre membro sostituto della \"Commissione per i bilanci\" e della \"Delegazione per le relazioni con il Canada\".\nAlle elezioni europee del 2009 ha confermato il proprio seggio. Attualmente \u00e8 membro della \"Commissione per l'industria, la ricerca e l'energia\" e membro sostituto della \"Commissione per l'ambiente, la sanit\u00e0 pubblica e la sicurezza alimentare\"."}
{"id": "2112758", "revid": "2048534", "url": "https://it.wikipedia.org/wiki?curid=2112758", "title": "Rudi Gl\u00f6ckner", "text": "Carriera.\nViene ricordato soprattutto per aver diretto la finale del tra e allo Stadio Azteca di Citt\u00e0 del Messico. Finora \u00e8 l'unico arbitro di nazionalit\u00e0 tedesca ad aver avuto questo privilegio.\nGl\u00f6ckner ha trascorso una lunga carriera da arbitro internazionale, dirigendo le partite di calcio delle Olimpiadi di Tokyo nel 1964 (Repubblica Araba Unita - Sud Corea 10-0 e il quarto di finale ancora tra la Repubblica Araba Unita e il Ghana 5-1), delle Olimpiadi di Monaco nel 1972 (Marocco - Stati Uniti 0-0) e quelle del campionato europeo di calcio 1972 in Belgio (dove diresse la semifinale tra U.R.S.S. e Ungheria). In totale ha preso parte a 2 Olimpiadi e 2 Coppe del Mondo.\nNel suo palmar\u00e8s figurano anche la direzione di una finale di Coppa Intercontinentale (nel 1970 a Buenos Aires, tra Estudiantes e ), di due finali di Coppa UEFA (nel 1971 Leeds United - Juventus e nel 1976 Bruges - Liverpool) e di una finale di Supercoppa Europea (nel 1974 - ).\nVanta inoltre ben tre semifinali di Coppa dei Campioni arbitrate (nel 1968, nel 1972 e nel 1973), una semifinale di Coppa delle Coppe (nel 1966) ed una in Coppa UEFA (nel 1975).\nGl\u00f6ckner sub\u00ec forti contestazioni subito dopo la fine dell'incontro delle qualificazioni per gli Europei del 1976 tra e al Ninian Park di Cardiff, in cui i gallesi furono eliminati ai quarti di finale; l'arbitro tedesco orientale, per poter uscire dal terreno di gioco, dovette essere scortato da 16 poliziotti.\nSi ricorda un altro episodio curioso relativo all'arbitro tedesco: in occasione della finale dei Mondiali di Messico 1970, vennero issate le bandiere delle nazionali finaliste e della nazione del direttore di gara, ma per un disguido degli organizzatori fu innalzata la bandiera della Repubblica Federale Tedesca anzich\u00e9 quella della Repubblica Democratica Tedesca. Nonostante le proteste di Gl\u00f6ckner, non si trov\u00f2 la bandiera adatta.\nCuriosit\u00e0: \nnel brano \"Torna a casa Mexico\" inserita nell'L.P. Mutando degli Squallor del 1981, tale arbitro viene nominato come: \"Arbitro imparziale ma non troppo: San Domingo de Nastasio de Valgoncion\""}
{"id": "2112760", "revid": "1543377", "url": "https://it.wikipedia.org/wiki?curid=2112760", "title": "Discografia dei Rush", "text": ""}
{"id": "2112766", "revid": "16972", "url": "https://it.wikipedia.org/wiki?curid=2112766", "title": "Software Engineering", "text": ""}
{"id": "2112767", "revid": "1318658", "url": "https://it.wikipedia.org/wiki?curid=2112767", "title": "Gro\u00dfsiedlung Siemensstadt", "text": "La Gro\u00dfsiedlung Siemensstadt (letteralmente \"grande insediamento di Siemensstadt\"), detta anche Ringsiedlung (letteralmente \"insediamento del Ring\" \u2013 dal nome del gruppo di architetti progettisti), \u00e8 un grande complesso residenziale di Berlino, posto per la maggior parte nel quartiere di Charlottenburg-Nord, e per una parte minore nel confinante quartiere di Siemensstadt.\nCostruito dal 1929 al 1931, esso costituisce uno degli esempi pi\u00f9 rilevanti di edilizia residenziale della Repubblica di Weimar, e rappresenta un esempio significativo dello stile architettonico detto \"Neues Bauen\"; per tali motivi, \u00e8 posto sotto tutela monumentale (\"Denkmalschutz\") e costituisce parte del patrimonio dell'umanit\u00e0 dell'UNESCO denominato \"Residenze in stile moderno di Berlino\".\nStoria.\nIl quartiere fu progettato da un gruppo di 6 architetti (Otto Bartning, Alfr\u00e9d Forb\u00e1th, Walter Gropius, Hugo H\u00e4ring, Paul Rudolf Henning e Hans Scharoun), riuniti nell'associazione \"Der Ring\"; dopo la stesura di un piano urbanistico generale, l'area fu suddivisa in 6 zone, ognuna assegnata ad un architetto, per la progettazione delle abitazioni."}
{"id": "2112768", "revid": "149727", "url": "https://it.wikipedia.org/wiki?curid=2112768", "title": "Ringsiedlung", "text": ""}
{"id": "2112775", "revid": "110157", "url": "https://it.wikipedia.org/wiki?curid=2112775", "title": "20/20 (George Benson)", "text": "L'album 20/20, uscito nel gennaio del 1985, oltre alla chitarra elettrica e alla voce \"soul\" di George Benson, si avvale della collaborazione di artisti tra i pi\u00f9 importanti, quali Paulinho da Costa, Patti Austin, Michael Sembello, Marcus Miller, Nathan East, George Coleman e molti altri ancora ed ha raggiunto la 9\u00aa posizione in Norvegia.\nTracce.\nProdotte da Michael Masser *\nCo-prodotta da Michael Sembello e Daniel Sembello **"}
{"id": "2112777", "revid": "767487", "url": "https://it.wikipedia.org/wiki?curid=2112777", "title": "Vladimir Kesarev", "text": "Carriera.\nClub.\nGioc\u00f2 dal 1956 al 1965 nella Dinamo Mosca, vincendovi tre campionati sovietici, totalizzando 194 presenze e segnando una rete con il club della capitale.\nNazionale.\nCon la nazionale di calcio dell'Unione Sovietica vinse il , senza per\u00f2 giocare.\nAllenatore.\nHa guidato per 13 anni il settore giovanile della , allenando successivamente altre societ\u00e0 minori sovietiche."}
{"id": "2112785", "revid": "144796", "url": "https://it.wikipedia.org/wiki?curid=2112785", "title": "Quartiere Repubblica", "text": "Il quartiere Repubblica (detto anche quartiere Marsala; \"Rep\u00fcblica\" o \"Marsala\" in dialetto corbettese, : ), \u00e8 un quartiere del comune di Corbetta in provincia di Milano, distante meno di mezzo chilometro dal centro del comune di appartenenza. Esso contava 978 abitanti al 2011.\nStoria.\nLa fondazione del quartiere Repubblica deve ricondursi nella storia di Corbetta al grande boom economico degli anni '60 a cui risalgono la maggior parte dei fabbricati ivi presenti che vennero costruiti appunto su commissione delle Ferrovie dello Stato per ospitare i molti ferrovieri impiegati nella linea Milano-Novara del servizio ferroviario suburbano di Milano.\nL'area \u00e8 in gran parte ancora oggi occupata da aree residenziali e da esercizi commerciali di grandezza medio-piccola, nonch\u00e9 da piccole industrie artigianali.\nLe unit\u00e0 abitative si sono sviluppate progressivamente in tre grandi quartieri residenziali lungo l'asse di via Repubblica, che completa la circonvallazione che consente di ruotare attorno al comune di Corbetta evitandone il centro. Il pi\u00f9 vecchio di questi quartieri \u00e8 il \"Marsala\", il quale risale agli anni '60, seguito dal \"Vespucci\" e infine dal \"Meraviglia\" (2007) che ha recuperato dei vecchi stabili che dovevano essere adibiti ad uffici ma che non erano mai stati completati.\nLa vicinanza poi con l'area dei grandi supermercati corbettesi e con la Strada statale 11 Padana Superiore, ha portato negli anni alla nascita di diverse case che comunque non hanno impedito il formarsi di una vasta area verde denominata appunto \"Parco della Repubblica\", ove si trovano alcune strutture sportive come un campo da basket ed uno da calcio e dove ogni anno, il 2 giugno (Festa della Repubblica) si tengono le celebrazioni per la commemorazione della proclamazione della Repubblica Italiana.\nIl quartiere accoglie inoltre la locale stazione dei Vigili del Fuoco che operano su tutto il territorio di Corbetta, Santo Stefano Ticino e Vittuone.\nIl quartiere dispone anche di una scuola materna, sorta nel moderno contesto del \"Bosco Urbano di Corbetta\", un'area verde piantumata con diverse essenze arboree.\nEdifici notevoli.\nCappella della Madonnina.\nNota dialettalmente con l'appellativo di \"Madun\u00ecna\", la piccola cappella votiva (ubicata in prossimit\u00e0 dell'attuale via Monte Bianco) venne costruita negli anni '20 del Novecento da un agricoltore locale originario di Albairate come segno di riconoscenza alla Madonna per una grazia ricevuta. La cappella \u00e8 stata donata dagli eredi nel 2010 alla parrocchia di Corbetta che a partire dal 2014 ne ha curato i restauri.\nLa struttura \u00e8 di ridotte dimensioni, con tetto a capanna, decorata con cornici a stucco nella parte esterna \u00e8 protetta dall'esterno tramite un cancello in ferro battuto. All'interno \u00e8 presente un altare a muro con un affresco rappresentante la \"Madonna del grano\". L'esterno della cappella \u00e8 corredato da un piccolo spiazzo piastrellato in serizzo con tre panchine del medesimo materiale. Durante il mese mariano la cappella, assieme al santuario cittadino, \u00e8 una delle mete principali dei pellegrinaggi dei devoti corbettesi.\nIl Comitato del Quartiere \"Repubblica\".\nIl quartiere Repubblica dispone di un proprio comitato di quartiere che coadiuva il comune di Corbetta nell'amministrazione del quartiere, rappresentando gli interessi dei cittadini locali in comune."}
{"id": "2112799", "revid": "287204", "url": "https://it.wikipedia.org/wiki?curid=2112799", "title": "Yol (India)", "text": "Yol \u00e8 una suddivisione dell'India, classificata come \"cantonment board\", di 10.772 abitanti, situata nel distretto di Kangra, nello stato federato dell'Himachal Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 32\u00b0 10' 0 N e 76\u00b0 12' 0 E e ha un'altitudine di 638 .\nStoria.\nYol fu sede di un campo di prigionia inglese che nella Prima guerra mondiale ospit\u00f2 prigionieri tedeschi e nella seconda militari italiani. Fra questi (circa diecimila) si contavano il tenente del genio navale Gino Galuppini, sopravvissuto all\u2019affondamento del \"Bartolomeo Colleoni\", il giornalista Nino Nutrizio, il pittore Oscar Di Prata e il sommozzatore della X\u00aa MAS, allora capitano del genio navale Elios Toschi, inventore del \"maiale\", che era stato catturato il 29 settembre 1940 a seguito dell'affondamento del sommergibile \"Gondar\" appena fuori dalla rada di Alessandria d'Egitto. Toschi fu anche uno dei pochissimi a riuscire ad evadere dal campo per ben due volte, travestendosi da indiano e raggiungendo Goa (allora territorio portoghese e quindi neutrale) da dove si imbarc\u00f2 per l'Italia.\nNegli anni cinquanta il campo ospit\u00f2 gli sfollati dal Tibet occupato dai cinesi.\nSociet\u00e0.\nEvoluzione demografica.\nAl censimento del 2001 la popolazione di Yol assommava a 10.772 persone, delle quali 5.624 maschi e 5.148 femmine. I bambini di et\u00e0 inferiore o uguale ai sei anni assommavano a 1.248, dei quali 701 maschi e 547 femmine. Infine, coloro che erano in grado di saper almeno leggere e scrivere erano 8.295, dei quali 4.490 maschi e 3.805 femmine."}
{"id": "2112802", "revid": "287204", "url": "https://it.wikipedia.org/wiki?curid=2112802", "title": "Tira Sujanpur", "text": " \nTira Sujanpur \u00e8 una suddivisione dell'India, classificata come \"nagar panchayat\", di 7.077 abitanti, situata nel distretto di Hamirpur, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 31\u00b0 49' 60 N e 76\u00b0 30' 0 E e ha un'altitudine di 561 .\nSociet\u00e0.\nEvoluzione demografica.\nAl censimento del 2001 la popolazione di Tira Sujanpur assommava a 7.077 persone, delle quali 3.871 maschi e 3.206 femmine. I bambini di et\u00e0 inferiore o uguale ai sei anni assommavano a 762, dei quali 418 maschi e 344 femmine. Infine, coloro che erano in grado di saper almeno leggere e scrivere erano 5.678, dei quali 3.239 maschi e 2.439 femmine."}
{"id": "2112803", "revid": "119288163", "url": "https://it.wikipedia.org/wiki?curid=2112803", "title": "Nave di Gokstad", "text": "La Nave di Gokstad \u00e8 un'imbarcazione vichinga risalente alla fine del IX secolo e ritrovata in un tumulo presso l'omonima fattoria di Sandefjord, nella odierna contea di Vestfold og Telemark, in Norvegia. Gli scavi archeologici vennero condotti nel 1880 da Nicolay Nicolaysen.\nLa nave.\nL'imbarcazione venne costruita in gran parte in legno di quercia: essa era lunga 24 metri e larga 5. Dopo il recupero \u00e8 stata trasportata al Museo delle navi vichinghe di Oslo, dove tuttora \u00e8 conservata. La nave poteva portare fino a 32 rematori ed era stata progettata con la possibilit\u00e0 di chiudere i buchi da cui uscivano i remi quando la navigazione avveniva a vela. Quest'ultima aveva una superficie di circa 110 metri quadrati e si stima potesse spingere la nave fino alla velocit\u00e0 di 12 nodi. Durante la navigazione in acque poco profonde il timone poteva essere sollevato. Studi dendrocronologici fanno ritenere che la nave sia stata costruita con legname tagliato intorno all'890.\n\u00c8 stato dimostrato che la sagoma della nave sia molto ben progettata per tenere il mare. Nel 1893 una fedele ricostruzione della nave attravers\u00f2 l'Oceano Atlantico, in un viaggio da Bergen a Chicago, per essere esposta alla \"fiera mondiale\" di quella citt\u00e0, tenutasi per celebrare i 400 anni della scoperta dell'America.\nAltri ritrovamenti.\nDurante gli scavi, venne portata alla luce una gran quantit\u00e0 di manufatti che formavano il corredo funebre della personalit\u00e0 sepolta nel sito, il cui scheletro \u00e8 anch'esso stato recuperato. Lo scheletro apparteneva ad un uomo di et\u00e0 compresa fra i 50 ed i 70 anni, ritrovato adagiato su di un letto all'interno di una camera funeraria costruita in legno. Bench\u00e9 l'identit\u00e0 di quest'uomo sia sconosciuta, si pensa che potesse essere Olaf Gudr\u00f8dsson, un sovrano di importanza secondaria del Vestfold, appartenente alla dinastia Yngling e morto pi\u00f9 o meno in questo periodo (secondo quanto riportato nell'Heimskringla).\nOltre alla nave stessa ed allo scheletro, fra i reperti venuti alla luce con gli scavi ci sono tre piccole navi, una tenda, una slitta e il necessario per cavalcare. Si ritiene che il sito sia stato saccheggiato in tempi antichi poich\u00e9 sono state ritrovate tracce del fatto che oggetti d'oro e d'argento siano stati rimossi. Durante l'epoca vichinga le armi erano considerate una parte molto importante del corredo funerario di un uomo: in questo caso anche le armi sono assenti, probabilmente portate via durante il saccheggio della tomba."}
{"id": "2112806", "revid": "124123", "url": "https://it.wikipedia.org/wiki?curid=2112806", "title": "Guido Menasci", "text": "Biografia.\nDopo aver frequentato il liceo cittadino, si iscrisse alla facolt\u00e0 di giurisprudenza dell'Universit\u00e0 di Pisa, dove consegu\u00ec la laurea nel 1888. Nel 1890, conseguita l'abilitazione a procuratore presso la Corte d'appello di Lucca, inizi\u00f2 l'attivit\u00e0 forense. Tale professione rimase, comunque, ai margini dei suoi interessi poich\u00e9 ben presto prefer\u00ec dedicarsi all'attivit\u00e0 letteraria collaborando con vari periodici, tra i quali la rivista bolognese \"Lettere e arti\" di Panzacchi. Estese, pi\u00f9 tardi, le sue collaborazioni anche a periodici stranieri, quali il quotidiano francese \"Le Si\u00e8cle\", gli austriaci \"Neue Freie Presse\" e \"Neue Wiener Tagblatt\", e il mensile inglese \"The English Illustrated Magazine\".\nIl suo libretto pi\u00f9 famoso \u00e8 stato quello di \"Cavalleria rusticana\", scritto insieme con Giovanni Targioni-Tozzetti e musicato dall'amico e concittadino Pietro Mascagni.\nL'opera, messa in scena per la prima volta al Costanzi di Roma, il 17 maggio 1890, ebbe un grande successo ed \u00e8 tuttora frequentemente rappresentata. Scrisse inoltre, ancora in collaborazione con Tozzetti, i libretti delle opere \"I Rantzau\" e \"Zanetto\", sempre di Mascagni, e per l'opera \"Regina Diaz\" di Umberto Giordano. Fu invece autore unico dei libretti per \"Redenzione\" del compositore tedesco August Scharrer e \"Gloria\" dell'austriaco Ignaz Br\u00fcll. \nPersonalit\u00e0 versatile e ricca d'interessi Menasci fu l'autore, oltre che dei libretti d'opera citati, anche di un'importante biografia su Goethe, di componimenti poetici, di alcuni libri per i ragazzi e di diversi studi di storia dell'arte.\nLa sua padronanza della lingua francese, che gli permise di pubblicare testi e tenere conferenze a Parigi, gli consent\u00ec di acquisire l'abilitazione all'insegnamento. Insegn\u00f2 ad Agrigento e Teramo e poi a Livorno, ove, nel 1902, fu professore all'Accademia navale. \nMalfermo di salute e afflitto da un male alle gambe che lo accompagn\u00f2 per tutta la vita, mor\u00ec nella citt\u00e0 natale, a cinquantotto anni, negli ultimi giorni del 1925.\nLivorno ha intitolato al suo nome una via cittadina."}
{"id": "2112807", "revid": "287204", "url": "https://it.wikipedia.org/wiki?curid=2112807", "title": "Kasauli", "text": " \nKasauli \u00e8 una suddivisione dell'India, classificata come \"cantonment board\", di 4.994 abitanti, situata nel distretto di Solan, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 30\u00b0 53' 56 N e 76\u00b0 57' 53 E e ha un'altitudine di 1.794 .\nSociet\u00e0.\nEvoluzione demografica.\nAl censimento del 2001 la popolazione di Kasauli assommava a 4.994 persone, delle quali 2.816 maschi e 2.178 femmine. I bambini di et\u00e0 inferiore o uguale ai sei anni assommavano a 502, dei quali 254 maschi e 248 femmine. Infine, coloro che erano in grado di saper almeno leggere e scrivere erano 4.018, dei quali 2.365 maschi e 1.653 femmine."}
{"id": "2112811", "revid": "6282", "url": "https://it.wikipedia.org/wiki?curid=2112811", "title": "Alcol denaturato", "text": ""}
{"id": "2112812", "revid": "74801", "url": "https://it.wikipedia.org/wiki?curid=2112812", "title": "Brian Locking", "text": "Brian Locking \u00e8 nato il 22 dicembre 1938 a Bedworth nel Coventry. Pi\u00f9 tardi si \u00e8 spostato con la sua famiglia a Grantham ed \u00e8 diventato pompiere. Dopo 18 mesi, Brian ha cambiato lavoro andando a fare il commesso in un negozio di abbigliamento. Inizia la carriera musicale come contrabbassista, suonando con diversi gruppi. Brian \u00e8 entrato nella scena jazz ed ha imparato a suonare l'armonica, oltre ad altri strumenti, come il clarinetto (anche detto Liquorice Stick) da cui deriva il suo soprannome. Suona con Vince Taylor e diventa parte del gruppo Wildcats, che accompagnava il cantante Marty Wilde, dove conosce alla batteria il suo futuro collega Brian Bennett.\nNonostante sia stato il bassista degli Shadows per solo 18 mesi, dal 1962 al 1963 Brian \u00e8 stato il protagonista, con l'armonica, delle canzoni \"Bo Diddley\" e \"Dakota\", ed ha partecipato al periodo d'oro degli Shadows in brani come \"Dance On\", \"Foot Tapper\", \"Atlantis\"."}
{"id": "2112813", "revid": "287204", "url": "https://it.wikipedia.org/wiki?curid=2112813", "title": "Jutogh", "text": " \nJutogh \u00e8 una suddivisione dell'India, classificata come \"cantonment board\", di 2.417 abitanti, situata nel distretto di Shimla, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 6' 0 N e 77\u00b0 7' 0 E e ha un'altitudine di 1.728 .\nSociet\u00e0.\nEvoluzione demografica.\nAl censimento del 2001 la popolazione di Jutogh assommava a 2.417 persone, delle quali 1.652 maschi e 765 femmine. I bambini di et\u00e0 inferiore o uguale ai sei anni assommavano a 236, dei quali 130 maschi e 106 femmine. Infine, coloro che erano in grado di saper almeno leggere e scrivere erano 2.065, dei quali 1.488 maschi e 577 femmine."}
{"id": "2112814", "revid": "287204", "url": "https://it.wikipedia.org/wiki?curid=2112814", "title": "Jubbal", "text": " \nJubbal \u00e8 una suddivisione dell'India, classificata come \"nagar panchayat\", di 1.346 abitanti, situata nel distretto di Shimla, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 7' 0 N e 77\u00b0 40' 0 E e ha un'altitudine di 1.900 .\nSociet\u00e0.\nEvoluzione demografica.\nAl censimento del 2001 la popolazione di Jubbal assommava a 1.346 persone, delle quali 796 maschi e 550 femmine. I bambini di et\u00e0 inferiore o uguale ai sei anni assommavano a 141, dei quali 80 maschi e 61 femmine. Infine, coloro che erano in grado di saper almeno leggere e scrivere erano 1.106, dei quali 668 maschi e 438 femmine."}
{"id": "2112815", "revid": "108678", "url": "https://it.wikipedia.org/wiki?curid=2112815", "title": "Gokstad", "text": ""}
{"id": "2112830", "revid": "1305772", "url": "https://it.wikipedia.org/wiki?curid=2112830", "title": "Victor S\u00e9jour", "text": "Dopo l'espatrio lavor\u00f2 in Francia. Anche se \u00e8 pressoch\u00e9 sconosciuto agli scrittori afroamericani pi\u00f9 recenti, la sua \"short story\" (racconto) \"Le Mul\u00e2tre\" (\"Il mulatto\") \u00e8 la prima opera di narrativa che si conosca di un autore afroamericano.\nBiografia.\nS\u00e9jour nasce a New Orleans da padre Haitiano libero e madre di razza mista, libera anche lei. I suoi genitori erano ricchi e lui viene educato in una scuola privata. All'et\u00e0 di diciannove anni si trasferisce a Parigi per continuare gli studi e trovare un lavoro. L\u00ec incontra i membri dell'\u00e9lite letteraria parigina, tra cui Cyrille Bissette, editore del giornale \"La Revue des Colonies\", di propriet\u00e0 di persone di colore. Bisette pubblic\u00f2 \"Le Mul\u00e2tre\", la prima opera di S\u00e9jour, nel 1837. \u00c8 la storia di uno schiavo leale che esige vendetta dal suo crudele padrone per la morte della moglie. In nessun'altra delle successive opere di S\u00e9jour si trova una uguale accusa riguardo alla schiavit\u00f9 nel Nuovo Mondo. Scritto in francese, \"Le Mul\u00e2tre\" ebbe poco effetto sulla letteratura americana e non venne tradotto in inglese se non verso la fine del ventesimo secolo. La condanna della schiavit\u00f9 in esso contenuta, comunque, anticipa il lavoro dei pi\u00f9 recenti scrittori afroamericani quali Frederick Douglass e William Wells Brown.\nIn seguito, S\u00e9jour compose un'ode per Napoleone nel 1841 e il dramma in versi \"Le juif de S\u00e9ville\" nel 1844. Quest'ultima opera consolid\u00f2 la sua reputazione come commediografo ed egli continu\u00f2 quindi a scrivere per il teatro, componendo \"Richard III\" nel 1852, un dramma ispirato a quello di Shakespeare su Riccardo III che divenne il suo lavoro pi\u00f9 apprezzato. Verso la fine della sua vita, tuttavia, i suoi scritti iniziarono a perdere il favore del pubblico, determinando un declino nel suo status. Nel 1870 chiese la nazionalit\u00e0 francese.\nSebbene fosse un cattolico praticante, S\u00e9jour giudic\u00f2 inaccettabile il comportamento della Chiesa cattolica e di Pio IX riguardo al caso di Edgardo Mortara, un bambino ebreo sottratto nel 1858 alla famiglia perch\u00e9 fosse educato nella fede cristiana. A questo scopo S\u00e9jour scrisse il dramma teatrale in cinque atti \"La tireuse de cartes\", rappresentato poco dopo anche in Italia col titolo \"L'indovina\"."}
{"id": "2112833", "revid": "287204", "url": "https://it.wikipedia.org/wiki?curid=2112833", "title": "Clotel", "text": "Clotel; or, The President's Daughter \u00e8 un romanzo di William Wells Brown (1815-84), fuggito dalla schiavit\u00f9 ed abolizionista, pubblicato a Londra nel dicembre 1853. \u00c8 spesso considerato il primo romanzo afroamericano.\nIl romanzo acquist\u00f2 notoriet\u00e0 grazie anche alle dicerie riguardo alla possibile relazione reale tra Thomas Jefferson e Sally Hemings. Brown, all'interno dei confini degli USA, era ancora considerato propriet\u00e0 legale di altri al momento della pubblicazione del romanzo.\nBrown, che era fuggito alla schiavit\u00f9 in Kentucky quando era ancora giovane ed era diventato attivo nel circuito anti-schiavit\u00f9, vuole dimostrare, con il suo romanzo, come essa sia ingiusta e quali effetti distruttivi possa avere sulle famiglie afroamericane e su coloro che sono chiamati tragicamente \"mulatti\".\nTrama.\nL'opera si focalizza sulla difficolt\u00e0 di vita dei mulatti in America e sulle condizioni degradanti della schiavit\u00f9. Racconta le tragiche vite di Currer, Althesea e Clotel. Nel romanzo, Currer \u00e8 la ex amante mulatta del presidente Thomas Jefferson che da lui ha avuto due figlie, Althesea e Clotel. Data la sua condizione di amante e la sua bellezza, Currer, insieme alle figlie, conduce una vita di agi, ma la situazione cambia improvvisamente con la scomparsa del presidente. Currer ed Althesea vengono messe all'asta e vinte dal famigerato mercante di schiavi Dick Walker. Clotel invece \u00e8 comprata dal suo innamorato Horatio Green. La separazione delle tre donne, tuttavia, \u00e8 solo l'inizio delle ingiustizie che dovranno sopportare."}
{"id": "2112834", "revid": "287204", "url": "https://it.wikipedia.org/wiki?curid=2112834", "title": "Kotkhai", "text": " \nKotkhai \u00e8 una suddivisione dell'India, classificata come \"nagar panchayat\", di 1.148 abitanti, situata nel distretto di Shimla, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 07' 01 N e 77\u00b0 32' 28 E.\nSociet\u00e0.\nEvoluzione demografica.\nAl censimento del 2001 la popolazione di Kotkhai assommava a 1.148 persone, delle quali 665 maschi e 483 femmine. I bambini di et\u00e0 inferiore o uguale ai sei anni assommavano a 116, dei quali 59 maschi e 57 femmine. Infine, coloro che erano in grado di saper almeno leggere e scrivere erano 964, dei quali 576 maschi e 388 femmine."}
{"id": "2112840", "revid": "36426", "url": "https://it.wikipedia.org/wiki?curid=2112840", "title": "Arte greca ellenistica", "text": ""}
{"id": "2112841", "revid": "1442080", "url": "https://it.wikipedia.org/wiki?curid=2112841", "title": "Bibcode", "text": "Il bibcode \u00e8 un codice di identificazione utilizzato da diversi database astronomici per specificare in modo univoco i riferimenti alla letteratura scientifica. Tale sistema identificativo \u00e8 stato sviluppato, all'inizio, per i database SIMBAD e NASA/IPAC Extragalactic Database (NED), ma ha trovato anche un impiego pi\u00f9 ampio, ad esempio, nell'\"Astrophysics Data System\" della NASA. \nStruttura del codice.\nIl codice ha una lunghezza prestabilita di 19 caratteri, ordinati secondo lo schema seguente YYYYJJJJJVVVVMPPPPA \nin cui YYYY \u00e8 l'anno di pubblicazione per intero e JJJJJ \u00e8 un codice che indica la rivista in cui \u00e8 apparsa la pubblicazione. Se si tratta di un periodico, VVVV indica il volume di uscita, M indica la sezione della rivista in cui \u00e8 apparso l'articolo (ad esempio, - L - se nella sezione dedicata alle lettere), PPPP indica la pagina di inizio, mentre A \u00e8 l'iniziale del cognome dell'autore principale. I punti (.) sono utilizzati per riempire i campi inutilizzati e per completare i campi fino alla lunghezza prefissata se troppo corti. Il riempimento con i punti \u00e8 fatto a destra per il codice pubblicazione e a sinistra per il numero del volume e per il numero di pagina \nEsempi.\nQuelli che seguono sono alcuni esempi di utilizzo del Bibcode:"}
{"id": "2112846", "revid": "6923", "url": "https://it.wikipedia.org/wiki?curid=2112846", "title": "Montesa Crono", "text": "La Crono \u00e8 una motocicletta prodotta dalla Montesa a partire dal 1978.\nIl contesto.\nUltima moto stradale della casa motociclistica catalana, venne presentata alla fiera di Barcellona del 1977, per contrastare la Bultaco Streaker. Per promuoverla venne promossa la \"Crono Operation\": un giro della Spagna (per complessivi 9420\u00a0km) svolto da 3 \"Crono 75\".\nDue le motorizzazioni disponibili al lancio, entrambe monocilindriche a due tempi: 75 (destinata ai sedicenni) e 125 cm\u00b3. I motori derivavano dal modello \"Enduro 125\", del quale conservavano il cambio a 6 rapporti. I freni erano a tamburo su entrambe le ruote, contrariamente alla rivale Bultaco, di indole pi\u00f9 sportiva, mentre la Montesa si prestava anche ai viaggi medio-lunghi.\nLe due versioni della Crono potevano raggiungere una velocit\u00e0 massima di 102\u00a0km/h la 75, e di 116\u00a0km/h l'ottavo di litro.\nNel 1980 venne lanciata una nuova versione della Crono, la \"350\", sempre monocilindrica due tempi, restilizzata rispetto ai modelli precedenti, con un impianto frenante a due dischi e una nuova accensione elettronica Motoplat. Con 33 CV a 7000 giri/min poteva raggiungere i 160\u00a0km/h. L'anno seguente vennero aggiornate sulla falsariga della 350 anche 75 e 125 (le quali mantenevano per\u00f2 un freno a tamburo al posteriore).\nIl 1982 fu l'ultimo anno di produzione per le Crono, schiacciate dalla crisi del comparto motociclistico spagnolo, che porter\u00e0 la Montesa ad essere rilevata dalla Honda. Secondo i dati diffusi dalla casa, la produzione delle Crono si assest\u00f2 sui 1.400 esemplari per la 75 e sui 400 per la 125."}
{"id": "2112852", "revid": "767487", "url": "https://it.wikipedia.org/wiki?curid=2112852", "title": "Ettore Serra", "text": "Amico, estimatore e promotore di Giuseppe Ungaretti, stampa la sua prima raccolta, Il porto sepolto, a Udine nel 1916, in un'edizione di ottanta copie. Le poesie erano state originariamente scritte su foglietti che Ungaretti, soldato sul Carso durante la Grande Guerra, teneva raccolti alla rinfusa dentro il tascapane, \"destinati a nessun pubblico\". Ma il giovane tenente Serra \"port\u00f2 con s\u00e9 il tascapane, ordin\u00f2 i rimasugli di carta\" e dopo qualche tempo port\u00f2 al poeta le bozze dell'opera. Ungaretti ricorda l'amico all'inizio della lirica \"Commiato\": \"Gentile / Ettore Serra / poesia / \u00e8 il mondo l'umanit\u00e0 / la propria vita...\""}
{"id": "2112853", "revid": "1543377", "url": "https://it.wikipedia.org/wiki?curid=2112853", "title": "Lessico dell'esperanto", "text": "Il lessico dell'esperanto (la lingua ausiliaria internazionale proposta da Ludwik Lejzer Zamenhof) ha la caratteristica di essere composto da radici provenienti da lingue esistenti, scelte secondo il principio della massima internazionalit\u00e0. Queste radici possono formare nuove parole unendosi tra loro, mediante il meccanismo dell'agglutinazione, in modo da rendere minimo il numero di parole (o pi\u00f9 precisamente radici lessicali) da dover memorizzare. L'agglutinazione consiste nella sfumatura del significato di una radice unendola (agglutinandola) con un'altra, o con determinati affissi.\nRadici e loro origine.\nLe radici dell'esperanto, come in ogni altra lingua, sono le parole basilari che contengono un concetto (un significato). I loro significati possono essere poi precisati, sfumati o modificati mediante desinenze, agglutinazione di prefissi e suffissi.\nA parte pochissime radici che Zamenhof invent\u00f2, tutte le parole dell'esperanto provengono da lingue esistenti. Alla prima pubblicazione della lingua, il lessico era formato da circa 900 parole provenienti principalmente da: lingue romanze (latino, italiano, francese), lingue germaniche (tedesco, inglese), lingue slave (russo, polacco), in minor parte anche da greco, e infine da altre lingue (come il lituano).\nCon la crescita dei parlanti extraeuropei e l'introduzione di nuovi termini, la provenienza delle radici pu\u00f2 venire anche da altre lingue, anche non europee.\nDesinenze grammaticali.\nLe desinenze grammaticali sono messe a fine parola. Esse danno informazioni sulla categoria grammaticale di una radice lessicale, il suo numero (singolare o plurale) o caso (nominativo o accusativo) se si tratta di nome o aggettivo, il tempo e il modo (se si tratta di un verbo).\nEsse sono particelle atomiche, ognuna con il proprio significato che sono appiccicate (o meglio agglutinate, come vedremo pi\u00f9 in avanti) l'una con l'altra, es: \"-o\" indica un nome, \"-j\" \u00e8 il plurale. Dalla loro unione \"-oj\" si ha una desinenza composta che indica un nome plurale, nella quale \u00e8 chiaramente distinguibile la funzione delle due particelle; il plurale di un aggettivo, che ha normalmente come desinenza \"-a\", sar\u00e0 quindi \"-aj\" (dove la \"-a-\" indica la funzione aggettivale, e la \"-j\" indica il plurale, esattamente come per un nome).\nArticolo.\nL'articolo non ha nessun interesse dal punto di vista lessicale: \u00e8 unico, determinativo e invariabile, e da esso non si pu\u00f2 derivare nessuna altra parola.\nPronomi.\nI pronomi in generale sono anch'essi poco interessanti dal punto di vista lessicale. Essi sostituiscono un nome, acquisendone il significato e il posto nella frase. I pronomi personali sono usati nella formazione di parole e innanzitutto per gli aggettivi possessivi.\nLe parti sintattiche del discorso.\nSono parti sintattiche del discorso quelle che servono a costruire la struttura della frase: preposizioni e congiunzioni. Con le preposizioni si possono ricavare parole appartenenti ad altre categorie grammaticali, con i meccanismi che si vedranno in seguito.\nLe quattro parti semantiche del discorso.\nQueste parti sono aggettivi, sostantivi, verbi e avverbi; sono derivabili da una qualsiasi radice apponendo la desinenza appropriata:\nLe parti del discorso sopra elencate possono assumere altre desinenze grammaticali (si pensi alle desinenze dei tempi verbali), come illustrato di seguito.\nUna frase contenente tutte e quattro queste parti del discorso nella loro forma base (quella ritrovabile su un dizionario):\nSostantivi e aggettivi.\nSostantivi e aggettivi si accordano per numero e caso. Il plurale si ottiene aggiungendo la desinenza -j:\nl'accusativo si ottiene aggiungendo la desinenza -n sia al plurale sia al singolare:\n\"bonan libron (buon libro) \u2192 \"bonajn librojn (buoni libri)\nL'ordine di queste desinenze \u00e8 fisso, ed \u00e8 il seguente:\nSe ci si riferisce all'esperanto \u00e8 concettualmente sbagliato dire che un insieme di desinenze, come \"-ojn\" o \"-ajn\" \u00e8 \"la\" desinenza di un sostantivo o un aggettivo. Ad esempio \"-ojn\" \u00e8 in realt\u00e0 (come si \u00e8 visto) un insieme di tre desinenze indipendenti (accostamento delle desinenze del nome, del plurale e dell'accusativo), e non una desinenza atomica (come ad esempio \u00e8 \"-arum\" per la lingua latina, ovvero il genitivo plurale della prima declinazione dei sostantivi). Anche questa \u00e8 agglutinazione, mentre le desinenze come -arum, che in da sole esprimono pi\u00f9 caratteristiche grammaticali sono tipiche delle lingue flessive (tra le quali il latino, l'italiano, l'inglese e le altre lingue indoeuropee).\nVerbi.\nI verbi non variano per la persona, ma hanno sei desinenze diverse, a seconda del modo e del tempo, come riassunto nella seguente:\nDai verbi si possono formare dei participi, attivi e passivi, riassunti nella seguente tabella. Si noti che, come per l'indicativo, il tempo viene indicato con le vocali -i- (passato), -a- (presente), -o- (futuro).\nCome si vede, i participi hanno la desinenza dell'aggettivo, poich\u00e9 di fatto lo sono. Essi descrivono lo stato di qualcuno o qualcosa in relazione a un'azione fatta o subita, presente, passata o futura.\nTali aggettivi si prestano naturalmente a comporsi con il verbo essere, formando dei tempi composti:\ne via dicendo.\nAvverbi.\nGli avverbi, come in italiano, sono invariabili (per genere, numero o caso). Si possono distinguere gli avverbi derivati, ottenuti aggiungendo la desinenza \"-e\" tipica di questa parte del discorso (che spesso equivale all'italiano \"-mente\"), e un certo numero di avverbi originari, ovvero radici che anche senza alcuna desinenza hanno valore di avverbio (ad esempio: \"tro\" = troppo, \"morga\u016d\" = domani). Le radici che sono gi\u00e0 avverbi possono normalmente avere desinenze di altre parti del discorso (\"morga\u016do = il domani, sostantivo) e comunque nulla vieta al parlante di inserire la desinenza di avverbio dando un senso pi\u00f9 generale (\"morga\u016d\" = domani, il giorno dopo questo; \"morga\u016de = all'indomani di un qualsiasi giorno).\nConcetto insito nella radice.\nCome visto, la parte del discorso della radice pu\u00f2 essere cambiata abbastanza facilmente. Comunque la radice ha un significato, e tale significato pu\u00f2 esprimere il concetto che gi\u00e0 di per s\u00e9 \u00e8 vicino a una particolare parte del discorso:\nAppunto perch\u00e9 la radice pu\u00f2 essere portata ad altre parti del discorso, \u00e8 d'obbligo usare la desinenza -o anche per una radice che gi\u00e0 contiene il concetto di cosa (sostantivo): si dir\u00e0 quindi \"domo\" (casa) e non \"dom\", perch\u00e9 da questa radice che indica una cosa tanto comune si pu\u00f2 derivare parole appartenenti ad altre parti del discorso:\nabbastanza usato \u00e8 la forma aggettivale:\nancora pi\u00f9 raramente si pu\u00f2 incontrare la forma avverbiale:\ninfine la forma verbale, corretta grammaticalmente, non ha molto senso dal punto di vesta semantico:\nConoscere il concetto (significato) principale della radice aiuta quindi ad assegnare il significato corretto alle parole, generalmente abbastanza ovvio e intuitivo.\nIn casi particolari, delle convenzioni aiutano a precisare il significato delle parole di altre categorie grammaticali, ad esempio per le radici aggettivali, la forma verbale equivale al verbo \"essere + aggettivo\". Una radice prevalentemente aggettivale \u00e8 \"bel-\" dalla quale l'usatissimo \"bela\" (bello), quindi il verbo da essa derivato, \"beli\", ha per convenzione significato di \"essere bello\": \"\"La domo belas\" = \"La domo estas bela\" = \"La casa \u00e8 bella\"\".\nLa sostantivazione di una radice con concetto di verbo indica l'attivit\u00e0: da \"leg(i)\" = leggere si ricava \"lego\" = lettura, l'azione del leggere.\nInfine, se cambiando la parte del discorso di una radice si ottiene una parola dal significato poco chiaro, si usano dei suffissi che sono presentati pi\u00f9 avanti, e che aiutano molto nella comprensione del significato.\nTra gli \"effetti collaterali\" di questo meccanismo, e in generale della formazione del lessico mediante agglutinazione e la partecipazione \"attiva\" del parlante nella formazione di nuove parole, c'\u00e8 che esso aiuta a capire la funzione delle parti del discorso anche nella propria lingua e in altre lingue straniere. Quindi diventa uno degli ingredienti che rendono l'esperanto utilizzabile come lingua propedeutica nell'apprendimento delle lingue straniere (Metodo Paderborn).\nAgglutinazione in esperanto.\nUna nota caratteristica dell'esperanto \u00e8 l'agglutinazione: si possono unire le parole, suffissi e prefissi per formare parole nuove. Questo meccanismo viene spiegato in questa parte, e segue i principi di:\nPremessa.\nL'uso di affissi non \u00e8 caratteristica esclusiva delle lingue agglutinanti, come l'esperanto, il turco, finlandese, o altre ancora. Anche lingue come l'italiano hanno i loro affissi, cio\u00e8 dei prefissi e suffissi che vengono uniti alle parole (primitive) per formare delle altre parole (derivate). Ad esempio, si pu\u00f2 considerare il suffisso -eria in italiano. Grazie a tale suffisso, una persona straniera pu\u00f2 riconoscere i nomi di molti negozi: pasticceria, gelateria, libreria. Tra i prefissi italiani, c'\u00e8 ad esempio il prefisso dis- : disinformazione, disillusione. Una delle differenze tra l'esperanto e l'italiano \u00e8 la maggiore libert\u00e0. La formazione di una nuova parola in una lingua come l'italiano (l'inglese, il francese, ...) non pu\u00f2 sempre essere ottenuta naturalmente dal parlante che aggiunge un affisso a una parola. Infatti le parole devono essere presenti in dizionari curati da particolari enti o organismi che hanno lo scopo di regolarizzare e controllare la lingua, basandosi in genere sugli scritti dei letterati pi\u00f9 importanti. Ad esempio, non si pu\u00f2 dire \u201cmedicineria\u201d o \u201cfarmaceria\u201d, perch\u00e9 un negozio che vende medicine (farmaci) ha un nome ben definito, ovvero farmacia. Ne risulta che un parlante di italiano, anche se madrelingua e anche se usa correttamente un suffisso, non pu\u00f2 applicarlo se la parola derivata non \u00e8 autorizzata dagli organismi predisposti al controllo della lingua; paradossalmente, non ci sar\u00e0 alcun errore se utilizzer\u00e0 un prestito da un'altra lingua. In esperanto invece un suffisso pu\u00f2 venire applicato a qualsiasi parola, a patto di trovare un contesto in cui l'uso di tale suffisso abbia un senso logico.\nAffissi come parole.\nUn'altra differenza pi\u00f9 fondamentale \u00e8 che in esperanto, tranne che per le desinenze grammaticali (viste sopra), non esistono suffissi o prefissi che possono essere usati esclusivamente come tali, ma essi sono delle parole a s\u00e9 stanti. Ad esempio in italiano non si pu\u00f2 dire: \u201cSono in un'eria\u201d , ma bisogna dire: \u201cSono in un negozio\u201d.\nPer dare un esempio in esperanto, un suffisso molto usato \u00e8 quello che in esperanto indica un locale: -\"ej\"(\"o\"), (dove la \u201co\u201d indica la desinenza del sostantivo): \"pre\u011dejo significa luogo di preghiera, chiesa (da \"pre\u011di,\" pregare), \"lernejo significa scuola (da \"lerni\", imparare; luogo dove si impara), ma \"ejo\" pu\u00f2 esistere anche da solo: significa ambiente chiuso, locale.\nIn esperanto ogni parola pu\u00f2 essere suffisso o prefisso: due parole qualsiasi possono venire unite e formare una nuova parola da esse derivata. La desinenza finale della parola, che indica l'appartenenza a una categoria grammaticale pu\u00f2 venire troncata quando si trova all'interno della nuova parola, salvo nei casi in cui la pronuncia \u00e8 difficile, oppure nei casi in cui tale desinenza \u00e8 indispensabile per capire il significato.\nSe si escludono quei suffissi che hanno le particolari funzioni di modificare il grado delle parole, ovvero vezzeggiativo, dispregiativo, accrescitivo e diminutivo (elencati pi\u00f9 avanti), la parola col significato pi\u00f9 generale sta alla fine, preceduta dalla parola che la specifica, che a sua volta pu\u00f2 venire specificata da un'altra che la precede, e cos\u00ec via. Ad esempio:\nunendo queste due parole si ottiene:\n\"malo\" significa contrario, inverso:\ncome abbiamo visto, ejo significa locale:\novvero:\nEsiste anche la parola \"hospitalo\", che fu introdotta in seguito. Quando ci sono due possibilit\u00e0 di scelta per una parola come in questo caso, alcuni preferiscono la parola apposita, perch\u00e9 pi\u00f9 immediata; altri, puristi, preferiscono derivare la parola sfruttando al massimo la possibilit\u00e0 di comunicare con un numero minimo di radici messa a disposizione dall'esperanto. In poesia dipende dalla metrica e da esigenze artistiche. In seguito all'inclusione \"selvaggia\" di termini in alcuni dizionari, ci si cominci\u00f2 a preoccupare del pericolo che le radici aggiunte cominciassero a essere troppe. Vari esperantisti fecero presente la questione, e uno in particolare, Claude Piron, scrisse un'opera dove spiegava le buone abitudini per sfruttare al meglio l'agglutinazione in esperanto. L'opera \u00e8 \"La bona lingvo\", e di conseguenza tutti coloro che condividono tale filosofia sono detti \"bonlingvistoj\"; una conseguenza di queste riflessioni \u00e8 lo sfoltimento dei vocabolari, che talvolta includono comunque delle parole che si potrebbero incontrare, ma le marcano come \"evitinda\", cio\u00e8 \"da evitare\".\nElasticit\u00e0 nelle traduzioni da altre lingue, somiglianza con lingue extraeuropee.\nSfruttando l'agglutinazione principalmente si limitano le radici da imparare, e inoltre questo permette spesso di avere parole composte che sono l'esatta traduzione o un'ottima approssimazione di parole composte in svariate lingue, ad esempio, la parola in cinese \u5916\u56fd\u4eba (straniero) \u00e8 formata da tre parti, ciascuna indicata con un ideogramma:\novvero \"persona di un Paese esterno\", parti che sono usate allo stesso modo per formare in esperanto la parola \"straniero\", \"(eksterlandano)\":\nAltri esempi della qualit\u00e0 di traduzione ottenibile grazie all'elasticit\u00e0 di questi meccanismi sono presenti nella Bibbia in esperanto, che traduce molte parole in modo pi\u00f9 naturale e vicino alla versione originale in lingua ebraica rispetto a quanto avviene nella versione italiana o in altre lingue, leggermente pi\u00f9 forzate.\nIn generale si possono trovare delle somiglianze nella formazione di parole specie con le lingue agglutinanti.\nAd esempio notiamo il seguente confronto con il giapponese (semiagglutinante). Si possono notare delle somiglianze tra le desinenze per la marcatura logica della parola nella frase. Nelle successive tabelle si nota la corrispondenza tra le desinenze dell'accusativo giapponese (\u3092) ed esperanto (-n) e la desinenza che caratterizza gli aggettivi dell'esperanto (-a) e del giapponese (\u306e). Tra le differenze, il fatto che l'esperanto non marca il nominativo, al contrario del giapponese (\u306f), ma lascia la desinenza del nome (-o):\nAltre somiglianze si possono notare nella formazione dei nomi composti per agglutinazione (notare che nelle tabelle, una delle due parole \u00e8 in grassetto, ma solo per evidenziare graficamente l'unione delle due parole):\nElenco dei suffissi pi\u00f9 comuni.\n\u00c8 ovvio che alcune parole si prestano pi\u00f9 di altre a essere parte in parole composte. Alcune in particolare sono cos\u00ec usate allo scopo di essere presentate direttamente come suffissi o prefissi nei corsi di esperanto elementari, tanto che spesso gli esperantisti principianti credono che sia questo il loro unico uso. Un elenco di tali suffissi viene dato di seguito. Si sottintende che ogni suffisso deve essere seguito da una o pi\u00f9 desinenze grammaticali per completare la parola (per questo finiscono con un trattino).\nCon concetto generale.\nI seguenti suffissi racchiudono un'idea generale che pu\u00f2 essere una cosa, un'azione, una qualit\u00e0, un modo di fare, che viene precisata dalla radice.\nSenza concetto generale.\nModificano l'intensit\u00e0 della parola a cui sono applicati (accrescitivo e diminutivo), danno un giudizio personale (dispregiativo) rendono affettuosa e familiare la parola (vezzeggiativo). Tra di essi si distingue \"-um-\", dal significato generale per definizione. Senza desinenza grammaticale non indicano alcun concetto ravvicinabile a una categoria grammaticale.\nElenco dei prefissi pi\u00f9 comuni.\nCos\u00ec come i suffissi altro non sono che concetti molto generali, come \"individuo\", \"insieme\", \"luogo\", spesso precisati mediante un'altra radice (oppure hanno una funzione di modificare il grado, come l'accrescitivo o il vezzeggiativo), i prefissi sono il contrario, ovvero delle descrizioni generali che possono essere usate per precisare altri concetti per formare altre parole.\nCorrelativi.\nI correlativi sono una serie di particelle aggettivali o pronominali (del tipo \"chi\", \"ognuno\", \"nessuno\", \"quando\", perch\u00e9\", \"dove\", \"dovunque\", \"mai\", ...) che non sono state fatte derivare da termini analoghi esistenti nelle varie lingue etniche, ma costituiscono una caratteristica peculiare della lingua e seguono uno schema organico proprio (la \"tavola dei correlativi\") che permette di costruirli in maniera regolare e sistematica.\nDa notare per\u00f2 che anche in lingue europee ci sono delle regolarit\u00e0 che potrebbero aver ispirato i correlativi (specialmente in russo), anche se spesso non sono perfettamente simmetriche o facilmente riconoscibili:\nPer l'Italia, notare dei dialetti, verosimilmente sconosciuti a Zamenhof ma comunque interessanti perch\u00e9 aggiungono tasselli interessanti, come il calabrese:\noltre ai prefissi \"no-\" (equivalente a neni-), \"some-\" (equivalente a i-), \"every-\" (equivalente a \u0109i-), con i suffissi \"-thing\" (equivalente a -o), \"-where\" (equivalente a -e), \"-body\" (equivalente a -u), \"-times\" (equivalente a -am)"}
{"id": "2112856", "revid": "287204", "url": "https://it.wikipedia.org/wiki?curid=2112856", "title": "Sarkaghat", "text": "Sarkaghat \u00e8 una suddivisione dell'India, classificata come \"nagar panchayat\", di 3.706 abitanti, situata nel distretto di Mandi, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 41' 60 N e 76\u00b0 43' 60 E e ha un'altitudine di 910 .\nSociet\u00e0.\nEvoluzione demografica.\nAl censimento del 2001 la popolazione di Sarkaghat assommava a 3.706 persone, delle quali 1.868 maschi e 1.838 femmine. I bambini di et\u00e0 inferiore o uguale ai sei anni assommavano a 405, dei quali 224 maschi e 181 femmine. Infine, coloro che erano in grado di saper almeno leggere e scrivere erano 2.914, dei quali 1.548 maschi e 1.366 femmine."}
{"id": "2112858", "revid": "86599", "url": "https://it.wikipedia.org/wiki?curid=2112858", "title": "Cratere Adriana", "text": "Adriana \u00e8 un cratere d'impatto presente sulla superficie di Titania, il maggiore dei satelliti di Urano, a 20,1\u00b0 di latitudine sud e 3,9\u00b0 di longitudine est. Il suo diametro \u00e8 di quasi 50\u00a0km.\nIl cratere \u00e8 stato battezzato dall'Unione Astronomica Internazionale con riferimento ad un personaggio dell'opera shakespeariana \"La commedia degli errori\", \"Adriana\", la moglie di \"Antifolo di Efeso\"."}
{"id": "2112859", "revid": "547034", "url": "https://it.wikipedia.org/wiki?curid=2112859", "title": "Correlativo", "text": ""}
{"id": "2112866", "revid": "287204", "url": "https://it.wikipedia.org/wiki?curid=2112866", "title": "Santokhgarh", "text": "Santokhgarh \u00e8 una suddivisione dell'India, classificata come \"nagar panchayat\", di 8.304 abitanti, situata nel distretto di Una, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 31\u00b0 22' 0 N e 76\u00b0 19' 0 E e ha un'altitudine di 321 .\nSociet\u00e0.\nEvoluzione demografica.\nAl censimento del 2001 la popolazione di Santokhgarh assommava a 8.304 persone, delle quali 4.265 maschi e 4.039 femmine. I bambini di et\u00e0 inferiore o uguale ai sei anni assommavano a 1.101, dei quali 591 maschi e 510 femmine. Infine, coloro che erano in grado di saper almeno leggere e scrivere erano 5.657, dei quali 3.153 maschi e 2.504 femmine."}
{"id": "2112867", "revid": "1543377", "url": "https://it.wikipedia.org/wiki?curid=2112867", "title": "Sholom Dovber Schneersohn", "text": "Rabbino ortodosso e quinto \"Rebbe\" (capo spirituale, in questo contesto) del movimento religioso chassidico Chabad-Lubavitch. Noto anche come il \"Rebbe \"nishmosei eiden\" (\"la cui anima \u00e8 nell'Eden\") e il Rebbe Rashab\" (=Reb Sholom Ber). I suoi insegnamenti rappresentano l'emergere di un'enfasi sulle attivit\u00e0 assistenziali che i rebbe successivi fecero diventare tema preponderante.\nVita.\nNato a Lyubavichi (Lubavitch) il 20 Cheshvan 1860, secondo figlio di Shmuel Schneersohn, il quarto \"Rebbe\" Chabad. Nel 1882, quando suo padre mor\u00ec, non aveva ancora 22 anni, e suo fratello maggiore Zalman Aharon non era molto pi\u00f9 anziano di lui. Segu\u00ec un periodo durante il quale entrambi i fratelli ebbero alcuni compiti di rebbe ma nessuno dei due si sentiva pronto ad assumerne il titolo e le responsabilit\u00e0. Gradualmente il Rashab si assunse pi\u00f9 responsabilit\u00e0, specialmente nel trattare l'impatto delle \"Leggi di maggio\" e nel giorno di Rosh haShana 5653 (10 settembre 1892) accett\u00f2 la guida del movimento Lubavitch.\nSchneersohn fond\u00f2 la prima yeshiva Chabad, chiamata Tomchei Temimim, nel 1897. Nel 1911 ne cre\u00f2 un'altra in Israele, la Toras Emes, e nel 1916 un'altra in Georgia.\nMantenne una lunga corrispondenza non solo con chassidim Chabad in altre nazioni ma anche con chassidim membri di altri gruppi che gli scrivevano per aver assistenza spirituale. Incontr\u00f2 numerosi capi religiosi ebrei ed ebrei chassidici cooperando con loro in vari progetti educativi, strategici, unitari. Fu sempre tenuto in grande stima da Yisrael Meir Kagan (lo \u201cChofetz Chaim\u201d), che parlando di lui disse: \"le parole del Rebbe sono sante, e chiunque nel dibattere dissenta da lui [sappia che] \u00e8 come se dissentisse da Mos\u00e8\".\nSchneersohn promosse poderi agrari ebraici e la creazione di occupazioni per ebrei, specialmente quelli che venivano afflitti dalle \"Leggi di maggio\". Fu un prominente opponente del Sionismo, sia nella versione secolare che religiosa, e forte alleato del rabbino Chaim Soloveitchik.\nNel 1915, quando i conflitti della Prima guerra mondiale si avvicinarono a Lyubavichi, il Rashab si trasfer\u00ec a Rostov sul Don, dove visse fino alla morte, che avvenne il 2 Nissan 5680.\nNel 1966, Durante la costruzione del \"Palazzo dello Sport di Rostov\", sopra il vecchio cimitero giudaico, le sue spoglie vennero rimosse segretamente da un devoto gruppo di chassidim e portate in altro loculo al \"Cimitero Ebraico di Rostov\", ove tuttora riposano. La sua tomba viene visitata quotidianamente dai seguaci del movimento Chabad-Lubavitch che arrivano sul posto da tutto il mondo.\nNel 1902 and\u00f2 con suo figlio, il sesto Rebbe, a trovare Sigmund Freud. Seguendo le raccomandazioni di Freud, il Rebbe RaSHaB inizi\u00f2 a fare lunghe passeggiate. Visit\u00f2 inoltre molte sinagoghe e incontr\u00f2 numerose persone, molte delle quali non sapevano chi veramente fosse. Suo figlio ricorda un episodio interessante di questo periodo. Il Rebbe si era sempre dispiaciuto che suo padre, il MaHaRaSH, non avesse passato del tempo con lui o i suoi chassidim, raccontando loro le storie dei suoi predecessori e di altri Tzadikim. Ma, mentre si trovava a Vienna, il Rebbe inizi\u00f2 ad avere sogni nei quali suo padre gli raccontava storie chassidiche. Durante le lunghe passeggiate che Freud gli aveva consigliato, Schneersohn a sua volta le raccont\u00f2 a suo figlio.\nTra gli illustri discepoli del Rebbe Rashab si annoverano Itche Der Masmid, Nissan Neminov e Zalman Moishe HaYitzchaki.\nBibliografia.\nNoto informalmente come \"Rambam di Chabad Chassidus\" (dalla sua opera enciclopedica sullo sviluppo della filosofia chassidica Chabad come sistema organizzato), Rebbe Rashab fu scrittore prolifico di teologia Chabad. Molti suoi libri sono stati pubblicati in ebraico e alcuni sono stati tradotti in inglese, disponibili online"}
{"id": "2112868", "revid": "3831", "url": "https://it.wikipedia.org/wiki?curid=2112868", "title": "Planetario di Arcetri", "text": ""}
{"id": "2112872", "revid": "453768", "url": "https://it.wikipedia.org/wiki?curid=2112872", "title": "Adriana (nome)", "text": "Origine e diffusione.\n\u00c8 la forma femminile di Adriano che, derivando dal cognomen romano \"Hadrianus\", significa \"abitante di Adria\" oppure \"abitante di Atri\".\nIn inglese, il nome \u00e8 in uso dal XVI secolo, anche se \u00e8 stato mescolato con Audrey, e venne utilizzato da Shakespeare ne \"La commedia degli errori\".\nOnomastico.\nIl nome \u00e8 adespota, non essendoci sante con questo nome. L'onomastico pu\u00f2 essere festeggiato il 1\u00ba novembre, in occasione di Ognissanti, oppure in corrispondenza di quello maschile (vedi Adriano (nome))."}
{"id": "2112875", "revid": "339392", "url": "https://it.wikipedia.org/wiki?curid=2112875", "title": "Strato di idratazione", "text": ""}
{"id": "2112877", "revid": "119637296", "url": "https://it.wikipedia.org/wiki?curid=2112877", "title": "NBA Development League Most Valuable Player Award", "text": "L'NBA Development League Most Valuable Player Award (MVP) \u00e8 il premio conferito dalla NBA D-League al miglior giocatore della \"regular season\"."}
{"id": "2112878", "revid": "287204", "url": "https://it.wikipedia.org/wiki?curid=2112878", "title": "Narkanda", "text": " \nNarkanda \u00e8 una suddivisione dell'India, classificata come \"nagar panchayat\", di 712 abitanti, situata nel distretto di Shimla, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 16' 0 N e 77\u00b0 27' 0 E e ha un'altitudine di 2.620 .\nSociet\u00e0.\nEvoluzione demografica.\nAl censimento del 2001 la popolazione di Narkanda assommava a 712 persone, delle quali 443 maschi e 269 femmine. I bambini di et\u00e0 inferiore o uguale ai sei anni assommavano a 110, dei quali 56 maschi e 54 femmine. Infine, coloro che erano in grado di saper almeno leggere e scrivere erano 572, dei quali 377 maschi e 195 femmine."}
{"id": "2112880", "revid": "339392", "url": "https://it.wikipedia.org/wiki?curid=2112880", "title": "Sfera di idratazione", "text": ""}
{"id": "2112885", "revid": "1573940", "url": "https://it.wikipedia.org/wiki?curid=2112885", "title": "Chiesa di San Juli\u00e1n de los Prados", "text": "La chiesa di San Juli\u00e0n de los Prados detta anche Santullano d'Oviedo, venne edificata verso l'820, ed \u00e8 giunta quasi intatta fino ai giorni nostri. Solo il campanile \u00e8 una aggiunta pi\u00f9 recente. La chiesa \u00e8 dedicata ai santi martiri Giuliano e Basilissa. Fa parte del Patrimonio dell'umanit\u00e0 \"Monumenti di Oviedo e del regno delle Asturie\".\nEssa mostra i progressi realizzati dal punto di vista architettonico dagli inizi dell'era asturiana e supera di molto le proporzioni delle chiese visigote come quella di San Pedro de la Nave.\nEsterno.\nLa chiesa \u00e8 costituita da un ampio portico, tre navate di cui una trasversale, ampi archi aprono su un transetto ampio e alto che precede tre absidi che accedono a tre cappelle a volta di mattoni. Il tutto concepito in modo logico e coerente.\nAll'esterno, il portico possiede una finestra a triplo arco e i \"claustras\" tipici dell'arte mozarabica.\nLa navata.\nOriginariamente completamente affrescata, (ne sussistono ancora dei bei frammenti, miracolosamente sopravvissuti al restauro), questa chiesa funse da cappella reale, come lo sottolineano i temi iconografici.\nTra gli affreschi decoranti le mura, figurano essenzialmente motivi di architettura antica: palazzi e chiese a frontone e tendaggi che richiamano all'arte bizantina. Il repertorio, in tutti i casi, sottolinea certe fasi del rituale e si rif\u00e0 a una tradizione sia dell'arte romana che dell'arte visigota."}
{"id": "2112888", "revid": "287204", "url": "https://it.wikipedia.org/wiki?curid=2112888", "title": "Aechilenenses", "text": ""}
{"id": "2112892", "revid": "119637328", "url": "https://it.wikipedia.org/wiki?curid=2112892", "title": "NBA G League Rookie of the Year Award", "text": "L'NBA Development League Rookie of the Year Award \u00e8 il premio conferito dalla NBA D-League al miglior \"rookie\" (matricola, un giocatore al suo primo anno nella lega) della stagione."}
{"id": "2112897", "revid": "266224", "url": "https://it.wikipedia.org/wiki?curid=2112897", "title": "Anima Latina", "text": ""}
{"id": "2112900", "revid": "86599", "url": "https://it.wikipedia.org/wiki?curid=2112900", "title": "NBA Development League Defensive Player of the Year Award", "text": "L'NBA Development League Defensive Player of the Year Award \u00e8 il premio conferito dalla NBA D-League al miglior difensore della lega."}
{"id": "2112902", "revid": "6923", "url": "https://it.wikipedia.org/wiki?curid=2112902", "title": "Six Days Trophy", "text": ""}
{"id": "2112904", "revid": "300067", "url": "https://it.wikipedia.org/wiki?curid=2112904", "title": "NBA Development League Impact Player of the Year Award", "text": "L'NBA Development League Impact Player of the Year Award \u00e8 stato il premio conferito dalla NBA D-League al giocatore con il maggior impatto su una partita.\nA differenza degli altri riconoscimenti attribuiti dalla NBA D-League, questo \u00e8 stato istituito solamente nel 2008. Non viene pi\u00f9 assegnato dal 2017."}
{"id": "2112913", "revid": "599013", "url": "https://it.wikipedia.org/wiki?curid=2112913", "title": "Enrique Collar", "text": "Anche i fratelli Antonio e Jos\u00e9 sono stati calciatori.\nCarriera.\nClub.\nDopo aver iniziato con Imperial CF e Pe\u00f1a Noria, firm\u00f2 nel 1952 per l'Atl\u00e9tico de Madrid, anche se fu mandato nello stesso anno in prestito al Cadice, club di Tercera Divisi\u00f3n.\nL'anno successivo ritorn\u00f2 all'Atletico, con cui debutt\u00f2 in massima divisione il 13 settembre 1953 nella partita persa contro l'Espanyol 1-3. Durante l'annata riusc\u00ec a trovare spazio in sole altre due occasioni e fu perci\u00f2 girato in prestito al Murcia. Le undici partite giocate con i \"Pimentoneros\" convinsero il club madrileno a riprendersi il giovane calciatore.\nCon l'Atletico milit\u00f2 in seguito per quindici stagioni consecutive vincendo un campionato e tre coppe del Generalissimo.\nTermin\u00f2 la carriera nel 1970 nel Valencia.\nNazionale.\nGioc\u00f2 16 partite con la nazionale di calcio spagnola, in cui realizz\u00f2 4 reti. Debutt\u00f2 il 19 giugno 1955 in -Spagna 0-3. Nel 1964 vinse il Campionato europeo di calcio. Concluse la carriera nelle \"Furie rosse\" il 30 maggio 1963 in Spagna- 1-1"}
{"id": "2112918", "revid": "106908", "url": "https://it.wikipedia.org/wiki?curid=2112918", "title": "Andrzej Krzycki", "text": "Biografia.\nNato a Krzycko Ma\u0142e, un piccolo paesino vicino \u015awi\u0119ciechowa, studi\u00f2 presso l'Universit\u00e0 di Bologna, dove impar\u00f2 Latino e Italiano. Nel 1501, tornato in Polonia, intraprese la carriera ecclesiastica abbandonando le proprie composizioni. Le riprese nel 1512 in occasione del matrimonio tra Sigismondo I di Polonia e Barbara di Celje, quando celebr\u00f2 in versi l'avvenimento. Celebr\u00f2 pi\u00f9 volte re Sigismondo in tante occasioni, come, ad esempio, dopo la vittoria di Orsza. In quella occasione s'ispir\u00f2 alle \"Epistolae Heroidum\" di Ovidio. Intraprese una fitta corrispondenza con molti intellettuali rinascimentali, tra i quali spiccano Erasmo da Rotterdam e il cardinale tedesco Alberto di Hohenzollern, cui condann\u00f2 l'adesione al Protestantesimo. Nel 1522 prese ufficialmente parte al dibattito avviato da Lutero, condannando tutte e 95 le sue celebri tesi. La sua ultima opera, il \"De Asiana Dieta\", criticava molti usi e costumi della Polonia.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2112920", "revid": "767487", "url": "https://it.wikipedia.org/wiki?curid=2112920", "title": "Swayzak", "text": "Gli Swayzak sono un gruppo britannico di musica elettronica, composto dall'inglese James S. Taylor e dallo scozzese David Brown. Vivono e lavorano a Londra.\nStoria.\nTaylor e Brown si incontrano nel 1993 ed iniziano a collaborare subito a livello amatoriale, dedicandosi a tempo pieno alla musica solo a partire dal 1997, anno in cui pubblicano il doppio singolo \"Bueno / Fukumachi\", ben accolto dalla critica. Questo \u00e8 seguito dal secondo doppio singolo \"Speedboat / Low Rez Skyline\" e dall'album d'esordio \"Snowboarding in Argentina\", uscito nel maggio 1998. Dopo la pubblicazione del 2000 del secondo album, \"Himawari\", inizia con la pubblicazione di un album di remixes (\"Groovetechnology, Vol. 1.3\", 2001) il sodalizio con l'etichetta berlinese !K7. con la quale pubblicano nel 2002 l'album \"Dirty dancing\". A questo seguono nel 2004 \"Loops from the bergerie\" e nel 2007 \"Some other country\"."}
{"id": "2112921", "revid": "11959", "url": "https://it.wikipedia.org/wiki?curid=2112921", "title": "Taha Husayn", "text": ""}
{"id": "2112922", "revid": "122867825", "url": "https://it.wikipedia.org/wiki?curid=2112922", "title": "Sei Giorni Internazionale di Enduro", "text": "La Sei Giorni Internazionale di Enduro (in inglese \"International Six Days Enduro\" - ISDE), \u00e8 un evento di motociclismo che si svolge ogni anno e che assegna il titolo di Campione del Mondo Enduro a squadre Nazionali. Detta anche l'\"Olimpiade della moto\", la gara si svolge nel corso di sei giorni ed \u00e8 composta da prove di varia natura: \"prove speciali\" denominate: \"Enduro Test\", \"CrossTest\" e \"Test Estremo\". Durante le giornate c'\u00e8 la possibilit\u00e0 che vengano fatti dei trasferimenti, cosiddetti \"Titarti\", tratti questi che partono da un punto A ad un punto B del percorso in fuoristrada, dove i piloti devono rimanere all'interno di un determinato tempo imposto dagli organizzatori, sforando il tempo massimo, i piloti rischiano una penalit\u00e0. La gara si svolge anche su strade aperte al traffico, dove i concorrenti devono rispettare il codice della strada, questi tratti sono denominati \"Trasferimenti\". l'Ultima giornata \u00e8 dedicata alla prova di cross (generalmente disputata in un crossodromo).\nDescrizione.\nParticolarit\u00e0 della gara (condivisa con il Motocross delle Nazioni) \u00e8 il fatto che i piloti partecipino su motociclette di varie cilindrate coprendo tutte e tre le categorie del mondiale Enduro: E1 (125 2 tempi o 250 4 tempi), E2 (250 2 tempi o 450 4 tempi) ed E3 (300 2 tempi o 500 4 tempi).\nPer quanto riguarda il trofeo principale, i sei piloti delle varie categorie corrono tutti insieme; a fine giornata le classifiche vengono stilate sommando i tempi dei migliori cinque piloti di ogni squadra. Il trofeo Junior viene corso da team di 4 piloti e vengono presi in considerazione i tempi dei migliori tre alla fine di ogni giornata di gare. Le altre categorie vedono tre partecipanti per ogni squadra e tutti i tempi vengono considerati ai fini della classifica finale.\nDa notare come i piloti non possano ricevere assistenza meccanica sui propri mezzi se non per poche operazioni come i rifornimenti di carburante, i cambi d'olio e lo spurgo del liquido dei freni. La manutenzione deve quindi essere effettuata dai piloti stessi.\nOltre al trofeo a squadre, la Sei Giorni assegna anche premi individuali ai singoli piloti sotto forma di medaglie. Le medaglie d'oro vanno ai piloti che completano i sei giorni di competizione entro il 10% dal tempo del migliore della propria categoria, le medaglie d'argento ai piloti che chiudono con un distacco totale inferiore al 40%, mentre le medaglie di bronzo a tutti gli altri piloti classificati entro il tempo limite.\nStoria.\nLa Sei Giorni Internazionale nacque nel 1913 (con il nome di \"International Six Days Reliability Trial\", denominazione utilizzata fino al 1979), su iniziativa della \"British Cycle and Motorcycle Manufacturers and Traders\", che fece dono alla FIM di un trofeo da mettere in palio per premiare l'affidabilit\u00e0 dei mezzi e l'abilit\u00e0 dei piloti. La prima edizione vide alla partenza alcuni piloti britannici e tre francesi, che garantirono l'internazionalit\u00e0 dell'evento fin dalla prima edizione. Potevano gareggiare per il \"Trofeo Nazioni\" solo squadre formate da piloti nazionali, con veicoli prodotti nella medesima nazione, il che limitava la partecipazione alla gara dei soli Paesi produttori di motocicli.\nPer ovviare al problema, dal 1923, venne istituito il trofeo \"Vaso d'Argento\", nel quale potevano concorrere squadre nazionali di piloti, con motocicli prodotti in altra nazione. Dal 1985, eliminato l'obbligo dell'univoca provenienza nazionale di macchine e piloti per il \"Trofeo Nazioni\", il \"Vaso d'Argento\" venne abolito e sostituito dal \"Trofeo Junior\", riservato ai piloti con et\u00e0 inferiore a 23 anni. Dal 2007 \u00e8 stato aggiunto il \"Trofeo Women\" riservato alle concorrenti di sesso femminile.\nL'unica edizione annullata nella storia della manifestazione fu quella del 1939 tenutasi in Germania appena prima dello scoppio della seconda guerra mondiale. I risultati diedero come vincitori i padroni di casa della squadra tedesca, ma a causa del clima politico dell'epoca non fu possibile dissipare i dubbi che avvolgevano tali classifiche e la ventunesima edizione della Sei Giorni fu definitivamente annullata dalla FIM dopo la guerra.\nL'edizione 2010 della manifestazione ha visto l'annullamento dell'ultima giornata di gare a causa degli scontri tra narcos e forze dell'ordine. La Sei Giorni 2011 ha vissuto invece il boicottaggio da parte dei piloti francesi (campioni in carica) a causa di un premio in denaro offerto dalla FFM (la federazione francese di motociclismo) a loro dire troppo esiguo rispetto a quello offerto agli altri piloti dalle rispettive federazioni.\nNell'albo d'oro della manifestazione, la squadra Italiana, vanta finora (2021), 15 vittorie nel Trofeo Mondiale e 14 vittorie nel Vaso d'Argento. Solo Gran Bretagna (16 vittorie) ha fatto meglio ma manca dal podio da molti anni, inoltre sommando le vittorie della Germania dell'Est e dell'ovest si arriva a 16 anche in questo caso. L'Italia, dopo le vittorie del 1930 e 1931, ha riconquistato la vetta nel 1979, 1980 e 1981. Questa tripletta, unica, segn\u00f2 l'avvio del periodo d'oro dei Caschi Rossi: Augusto Taiocchi, Gualtiero Brissoni, Gianangelo Croci, gli unici voluti in squadra dal CT Daniele Papi, in tutte e tre le vittorie, aprirono un nuovo periodo che vede gli azzurri tuttora protagonisti.\nAltri progetti.\nPortale Turistico Ufficiale anno 2021: www.welcomesixdays.it"}
{"id": "2112927", "revid": "56620", "url": "https://it.wikipedia.org/wiki?curid=2112927", "title": "Vittorio Ballio Morpurgo", "text": "Formazione e carriera accademica.\nNacque da Luciano Morpurgo, avvocato triestino di origine ebraica, e della cattolica Giulia Ballio.\nNel 1914 si laure\u00f2 in ingegneria civile ma inizi\u00f2 la sua attivit\u00e0 solo dopo la Grande Guerra, alla quale partecip\u00f2 meritandosi la medaglia d'argento al valor militare. Fu allievo e assistente di Gustavo Giovannoni presso la Scuola d'applicazione per ingegneri di Roma. Nel 1921 assieme al maestro e a Marcello Piacentini, organizz\u00f2 la Mostra d'arte per il cinquantenario di Roma capitale. L'anno successivo, sempre per la stessa scuola, divenne professore per il corso di elementi delle fabbriche e nel 1927 assunse la libera docenza per architettura generale. Nel 1930 fu nominato professore di architettura degli interni della Scuola superiore di architettura di Roma, passando nel 1936 a quella di Torino. Prosegu\u00ec l'ordinariato sino al 1960, quando, per tre anni, divenne presidente della facolt\u00e0 di architettura dell'Universit\u00e0 \"La Sapienza\".\nNel 1962-65 fu membro del Consiglio superiore della Pubblica Istruzione.\nAttivit\u00e0 professionale.\nMentre svolgeva la sua brillante carriera accademica, il Morpurgo si distinse anche in ambito professionale sin dagli anni 1920.\nAll'intensa carriera accademica affianc\u00f2 una fervida attivit\u00e0 professionale, intrapresa nei primi anni Venti. Significative per comprendere la personale adesione al barocchetto romano sono, a Roma, opere come il villino Alatri in via Paisiello (1924-28), l'edificio Santi in Borgo Angelico-via del Mascherino (1923-28), il gruppo di abitazioni in viale Regina Margherita-via Morgagni (1926-28) e il fabbricato della Telefonica Tirrena in via Sannio (1925-28), dove gi\u00e0 compaiono temi ripresi e sviluppati nelle opere mature, quali l'articolazione volumetrica e il variegato uso del mattone nel paramento esterno.\nNel 1929 realizza la sistemazione di Piazza Monte Grappa a Varese.\nTra il 1934 e il 1940 si ciment\u00f2 nella realizzazione del Museo delle navi romane di Nemi, costituito da due corpi rettangolari uguali uniti da una galleria centrale, con struttura a doppia serie di archi. Il modello fu poi ripreso nei palazzi INA dell'Aquila e nella casa della Confederazione fascista degli agricoltori di Littoria (1938).\nAderente al fascismo, nel 1935 insieme ad Enrico Del Debbio ed Arnaldo Foschini progetta il Palazzo per la sede di Roma del Partito Nazionale Fascista che, ultimato nel 1959 non avrebbe mai assolto la funzione originaria ma sarebbe diventato il Palazzo della Farnesina, ovvero la sede del Ministero degli Affari Esteri della Repubblica Italiana.\nNel 1938 gli viene commissionata la sistemazione urbana di piazza Augusto Imperatore a Roma compresa la progettazione della teca di vetro che avrebbe contenuto l'Ara Pacis. Nel 2003 il padiglione \u00e8 stato sostituito dal Museo dell'Ara Pacis, opera dell'architetto americano Richard Meier.\nDalla fine degli anni 1920 lavor\u00f2 molto anche in Albania dove progett\u00f2 le sedi della Banca nazionale a Durazzo, Scutari, Valona e Coriza, caratterizzate da uno stile misto tra il neorinascimento e i caratteri locali. Diverso discorso per la sede di Tirana (1938-41), monumentale edificio che presenta un profondo porticato per l'accesso alla sala sportelli, a pianta circolare e dotata di cupola.\nCollabor\u00f2 poi con Marcello Piacentini in Brasile per conto di Francesco Matarazzo. A San Paolo realizzarono il palazzo IRFM (1935-39), mentre i progetti dell'Universit\u00e0 Federale di Rio de Janeiro e per l'Universidade comercial conde Francisco Matarazzo a San Paolo rimasero sulla carta.\nL'emanazione delle leggi razziali fasciste non procur\u00f2 particolari disagi a Morpurgo. Dichiaratosi aconfessionale, dapprima ottenne la sostituzione del proprio cognome con quello materno divenendo Vittorio Ballio, e fu uno dei pochi considerati \"ebrei\" del regime che ottenere l'arianizzazione dal Tribunale della razza, cosa che lo mise al riparo anche dalle persecuzioni naziste durante l'occupazione tedesca e la Repubblica Sociale Italiana. I suoi agganci nel mondo della politica lo misero in contatto direttamente con Mussolini, che gli affid\u00f2 il progetto del mausoleo di Alfredo Rocco al cimitero del Verano (1938-40, demolito).\nNel 1947, assunse il doppio cognome Ballio Morpurgo. Nel secondo dopoguerra fu attivo principalmente all'estero: lavor\u00f2 in Brasile, ad Haiti per l'Esposizione internazionale (1948-49), a L'Avana e a Buenos Aires progett\u00f2 quartieri residenziali. A Malta, con Piacentini partecip\u00f2 al concorso per la ricostruzione del teatro dell'Opera a La Valletta (1953-54).\nNel 1950 progett\u00f2 l'ampliamento della Societ\u00e0 Molini e Pastificio Pantanella di via Casilina a Roma (sua la cosiddetta torre dei molini). Qualche anno dopo disegn\u00f2 la chiesa di San Nicola di Cosenza (1957-61) e fu capogruppo nei piani INA-Casa di Savona e Torre Spaccata (1958-60). Collabor\u00f2 con Luigi Moretti alla realizzazione degli edifici Esso-SGI all'Eur (1963-65).\nErede del suo studio, aperto in via del Plebiscito nel 1937, fu il nipote e allievo Giorgio Santoro."}
{"id": "2112928", "revid": "161374", "url": "https://it.wikipedia.org/wiki?curid=2112928", "title": "Newcastle sul Tyne", "text": ""}
{"id": "2112929", "revid": "151034", "url": "https://it.wikipedia.org/wiki?curid=2112929", "title": "Storia umana", "text": ""}
{"id": "2112931", "revid": "188323", "url": "https://it.wikipedia.org/wiki?curid=2112931", "title": "Fattori di rischio", "text": ""}
{"id": "2112932", "revid": "84184", "url": "https://it.wikipedia.org/wiki?curid=2112932", "title": "Francesco Antonio Avelloni", "text": "Biografia.\nNacque dal conte Casimiro Avelloni e dalla moglie Angiola Olivati; sebbene aristocratica, la sua famiglia era di modeste condizioni economiche. In giovent\u00f9 studi\u00f2 in un collegio dei Gesuiti. Esord\u00ec come commediografo a Napoli: durante il viaggio verso la citt\u00e0 partenopea era stato derubato di tutti i suoi averi e l'attivit\u00e0 teatrale venne intesa inizialmente come una decorosa, fonte di mezzi di sussistenza. La prima commedia, \"Giulio Villenwelt Assassino\" (1783) ebbe un buon successo. Francesco Antonio Avelloni fu un poeta drammatico e un autore teatrale molto popolare ai suoi tempi. Capocomico, fu un autore molto prolifico: si calcola abbia scritto oltre 600 fra commedie in prosa e tragedie in versi, 200 delle quali furono stampate. Scrisse inoltre numerose commedie per conto di altri autori quali, per es., Francesco di Sangro. Imitatore del Goldoni, e secondo Sismondi del Beaumarchais, le sue commedie ebbero successo per i continui colpi di scena e le scene ad effetto nell'ambito del genere lacrimevole."}
{"id": "2112935", "revid": "963244", "url": "https://it.wikipedia.org/wiki?curid=2112935", "title": "Maciej Kazimierz Sarbiewski", "text": "Biografia.\nMaciej Kazimierz Sarbiewski nacque a Sarbiewo presso P\u0142ock nel Ducato di Masovia il 24 febbraio 1595. Entr\u00f2 nella Compagnia di Ges\u00f9 a Vilna il 25 luglio 1612. Dopo avere studiato a Brunsberg (1612-1617) fu per alcuni anni docente di retorica nel Collegio dei nobili di Kroze e Polotsk. Dal 1622 al 1625 studi\u00f2 teologia a Roma, dove fu ordinato sacerdote nel 1623. A Roma fu incoronato \"Poeta Laureatus\" da Urbano VIII. Durante il suo soggiorno a Roma, Sarbiewski lavor\u00f2 alla revisione degli inni del Breviario romano con i confratelli Famiano Strada, Tarquinio Galluzzi, e Girolamo Petrucci. Nel 1625 fu richiamato in Polonia; nello stesso anno apparve a Colonia la prima edizione dei suoi carmi (\"Lyricorum libri tres\"), che gli port\u00f2 una rinomanza internazionale. Visse in patria sino alla morte: come insegnante, e, negli ultimi cinque anni predicatore alla corte di Ladislao IV. Mor\u00ec a Varsavia il 2 aprile 1640.\nUltimo umanista polacco, Sarbiewski ha saputo infondere alle forme oraziane, da lui imitate con singolare perizia, la sua profonda fede cattolica e il suo schietto sentimento della natura che egli sa esprimere con ricca modulazione e talvolta con accenti sorprendentemente moderni (cos\u00ec specialmente nei postumi \"silviludia poetica\"). I suoi \"Lyricorum libri IV\" (dove ha spesso anche felici spunti politici, per esempio negli appelli ai principi \"De recuperando Orientis imperio\", \"De recuperandis Graeciae provinciis\", ecc.), il \"Liber Epodon\" (contenente, tra l'altro, un'efficace descrizione delle bellezze del Lago di Bracciano) e l\"'Epigrammatum Liber unus\" hanno avuto nei secoli scorsi una grande notoriet\u00e0 e diffusione, specialmente in Inghilterra, dove gi\u00e0 nel 1646 era stata fatta una traduzione delle \"Odi\" del Sarbiewski.\nCon l\u2019inedito \"De acuto et arguto\", steso nel 1626-27 e risalente a lezioni del 1619-20, Sarbiewski fu, con Matteo Pellegrini, Emanuele Tesauro e Baltasar Graci\u00e1n uno dei massimi teorici del concettismo barocco."}
{"id": "2112940", "revid": "287204", "url": "https://it.wikipedia.org/wiki?curid=2112940", "title": "Manali", "text": "Manali \u00e8 una suddivisione dell'India, classificata come \"nagar panchayat\", di 6.265 abitanti, situata nel distretto di Kullu, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 32\u00b0 16' 0 N e 77\u00b0 10' 0 E e ha un'altitudine di 2.624 .\nSociet\u00e0.\nEvoluzione demografica.\nAl censimento del 2001 la popolazione di Manali assommava a 6.265 persone, delle quali 3.997 maschi e 2.268 femmine. I bambini di et\u00e0 inferiore o uguale ai sei anni assommavano a 593, dei quali 314 maschi e 279 femmine. Infine, coloro che erano in grado di saper almeno leggere e scrivere erano 4.613, dei quali 3.179 maschi e 1.434 femmine."}
{"id": "2112944", "revid": "188323", "url": "https://it.wikipedia.org/wiki?curid=2112944", "title": "MV Agusta 350 tre cilindri", "text": ""}
{"id": "2112945", "revid": "188323", "url": "https://it.wikipedia.org/wiki?curid=2112945", "title": "MV Agusta 500 tre cilindri", "text": ""}
{"id": "2112946", "revid": "144796", "url": "https://it.wikipedia.org/wiki?curid=2112946", "title": "Quartiere San Sebastiano", "text": "Il quartiere San Sebastiano (\"San Sibasti\u00e0n\" in dialetto corbettese), \u00e8 un quartiere del comune di Corbetta in provincia di Milano, vicinissimo al centro storico del centro del comune di appartenenza.\nStoria.\nAssieme al centro storico, il quartiere San Sebastiano \u00e8 uno dei pi\u00f9 antichi della citt\u00e0 di Corbetta.\nEsso si sviluppa lungo l'omonima via San Sebastiano, sulla quale si affaccia appunto il luogo di culto che \u00e8 costituito dalla seicentesca chiesa di San Sebastiano. In questo quartiere sono situate tre ville storiche del paese: Villa La Favorita (oggi sede di una scuola elementare), Villa Olgiati ed il grandioso Palazzo Brentano, di origini settecentesche.\nL'intero quartiere, del resto, si \u00e8 rimodellato nelle sue forme attuali nel corso del XVIII secolo, ovvero da quando il conte Carlo Giuseppe Brentano ha acquistato i terreni del marchese Ferrante Villani-Novati per la costruzione del proprio palazzo, il che port\u00f2 all'eliminazione di un precedente quartiere quattrocentesco, ma anche il completo ammodernamento di tutte le strutture circostanti.\nA questa area antica, si affianca la nuova sezione del quartiere, sorta a partire dagli anni '50 del XX secolo e composta dalle vie Toti, Vespucci, Archimede, Polo, Ariosto, Negri, Magellano, Machiavelli.\nLe chiese.\nChiesa di San Sebastiano.\nSi possono far risalire le origini della chiesa di San Sebastiano al 1609, quando il conte Carlo Borri e Giovanni Battista Lampugnano posarono rispettivamente la prima e la seconda pietra dell'oratorio. Notevoli donazioni provengono al capitolo dal testamento del prevosto Orsino Spadense da Urbino deceduto il 28 marzo 1620. Nel 1635 l'edificio \u00e8 una chiesa sussidiaria e come tale non dispone di alcun prete; rimane in questo stato sino al 1787 quando viene definitivamente profanata. Nel 1880 la chiesetta viene abbellita e ristrutturata negli interni, per poi essere venduta al capitolo della parrocchia nel 1921, inaugurandone un nuovo altare nel 1927. Il 9 luglio 1933, grazie al personale interessamento del prevosto mons. Pasquale Carnaghi, San Sebastiano viene riconsacrata e restituita al pubblico culto.\nL'esterno, costituito da una struttura estremamente semplice, \u00e8 preceduto da un piccolo cortile con cancello, mentre la facciata della chiesetta \u00e8 realizzata con la classica struttura terminante a timpano, sovrastato da una croce in pietra.\nUniche decorazioni presenti, oltre alle alte lesene, sono due statue poste in due nicchie nella parte superiore della facciata, rappresentanti San Rocco e San Fermo.\nApprendiamo da un progetto del XVIII secolo che questa facciata doveva essere originariamente decorata in pi\u00f9 grandiose forme barocche con l'aggiunta di lesene ioniche sulla facciata e un grande finestrone centrale, oltre a decorazioni di fiamme in pietra e timpano a barbacani sporgenti. Si ha ragione di supporre che tale progetto non fu mai realizzato per mancanza di fondi.\nL'interno, strutturato su una sola navata che conduce sino al presbiterio, \u00e8 interamente decorato ad affreschi: sul soffitto della chiesa sono rappresentati quattro scene della vita di San Sebastiano. Sulla controfacciata si trovano due grandi affreschi: il primo, sovrastante la porta d'ingresso, rappresenta San Pietro e sopra di lui, in gloria, spicca l'immagine di San Fermo (ai lati si trovano due targhe commemorative dei restauri subiti in precedenza).\nLe pareti accolgono anche due cappelle devozionali decorate a finte strutture in gusto barocco, una delle quali \u00e8 dedicata alla Madonna.\nIl presbiterio \u00e8 distinto dalla navata da una stupenda balaustra in marmo rosa e da un arco trasversale decorato a vista con piccoli medaglioni rappresentanti San Carlo Borromeo (a sinistra), Sant'Attilio (in centro) e Sant'Ambrogio (a destra). Pi\u00f9 in basso, ai lati di questo arco introduttivo, due nicchie accolgono le statue di San Sebastiano (a sinistra) e Sant'Antonio da Padova (a destra).\nL'area dell'altare \u00e8 decorata sulla volta a crociera del soffitto con quattro grandi affreschi rappresentanti i quattro evangelisti, mentre le pareti laterali sono completate da due quadroni rappresentanti i momenti culminanti della vita di San Sebastiano, \"San Sebastiano si reca dall'Imperatore Diocleziano\" e \"Il martirio di San Sebastiano\", realizzati dal pittore corbettese Natale Penati tra il 1948 ed il 1949.\nL'altare, di forme sobrie, \u00e8 integralmente ligneo e dipinto a simulare il marmo.\nDietro l'altare si scorge una piccola immagine dipinta dedicata a San Guido sacrestano, realizzata per conto di Guido Olgiati, industriale benestante locale, che don\u00f2 ingenti somme per la ristrutturazione della cappella.\nCappella di Santa Maria Mediatrice (Palazzo Brentano - Istituto \"San Girolamo Emiliani\").\nLa Cappella di Santa Maria Mediatrice \u00e8 inserita all'interno del complesso di Palazzo Brentano, oggi sede dell'Istituto \"San Girolamo Emiliani\", gestito dai padri somaschi.\nLa struttura della chiesa \u00e8 stata singolarmente ricavata dalle antiche scuderie del palazzo, che costituivano all'epoca della sua realizzazione un'area non pi\u00f9 utilizzata. Il progetto della chiesa venne abbozzato nel 1900, ma venne posto in essere ufficialmente solo a partire dal 1937, quando i somaschi presero possesso dell'istituto adibendolo a seminario al fine di dotare l'istituto di un proprio luogo di culto e di ritiro spirituale.\nL'interno \u00e8 contraddistinto da una semplice struttura a volte a crociera, su tre navate, sostenute da colonne di granito di Baveno. L'altare \u00e8 in marmo, di forme barocche, realizzato nel medesimo stile di tutto quanto il palazzo, ed accoglie una celebre opera raffigurante una \"Madonna del Rosario col Bambino e San Girolamo Emiliani\" di un pittore sconosciuto. Qui ha celebrato la messa anche l'allora arcivescovo milanese Giovanni Battista Montini in occasione della sua visita a Corbetta nel 1955 in occasione del IV centenario del primo miracolo del Santuario. La chiesa \u00e8 accessibile dal complesso del palazzo, ma anche da una porta antistante la vicina via San Sebastiano. La struttura accoglie ancora oggi settimanalmente la messa domenicale.\nCappella Brentano (Palazzo Brentano - Istituto \"San Girolamo Emiliani\").\nLa Cappella Brentano era l'antica cappella privata utilizzata dai conti Brentano all'epoca della loro residenza a palazzo.\nLa struttura \u00e8 stata ricavata da una sala al piano terreno, in prossimit\u00e0 dello scalone d'onore che conduce al piano nobile.\nLa stanza, a pianta rettangolare, dispone di un piccolo ingresso diviso da porte settecentesche e da un tendaggio di raso rosso frangiato d'oro che introduce al complesso della cappella, la quale \u00e8 costituita da un'unica navata divisa nel centro da un percorso marmoreo intarsiato che mette in comunicazione la sala con il vicino Salone da Pranzo.\nIl soffitto voltato \u00e8 forse la parte pi\u00f9 importante dell'intera sala: esso \u00e8 costituito da un tripudio di stucchi di stile rococ\u00f2 bianchi ed oro, che vanno a formare una grande croce greca nel mezzo.\nL'altare \u00e8 di forme barocche, in marmo nero, sopraelevato, ed accoglie un'opera raffigurante \"Le anime dei giusti e degli empi con Pio XII\" aggiunta negli anni Cinquanta con un prezioso sistema ad incastro di legno intagliato nell'altare originale. Alle pareti laterali sono presenti due quadroni raffiguranti \"San Carlo Borromeo\" (di autore ignoto del XVII secolo) e \"San Giuseppe col Bambino\" (del pittore genovese Mattia Traverso), accompagnati da due candelabri pendenti in ferro battuto settecenteschi. La sala \u00e8 illuminata da due grandi finestroni che consentono tra l'altro una stupenda veduta del boschetto del parco posto sul retro del palazzo. La cappella dispone anche di una piccola sacrestia ricavata nel sottoscala dello Scalone d'Onore.\nAttualmente la chiesetta \u00e8 utilizzata unicamente dall'Istituto dei Padri Somaschi e come tale non \u00e8 aperta al pubblico culto, ma viene mantenuta viva con l'officiatura dei ritiri spirituali e delle messe per le classi dell'istituto.\nCappella di San Giuseppe (Palazzo Brentano - Istituto \"San Girolamo Emiliani\").\nLa Cappella di San Giuseppe \u00e8 una delle tre chiese che rientrano nel complesso dell'Istituto \"San Girolamo Emiliani\". La storia della sua realizzazione \u00e8 legata ad un voto solenne. Durante il Secondo conflitto mondiale i padri somaschi di Corbetta promisero di erigere una cappella dedicata a San Giuseppe qualora il palazzo fosse uscito indenne dalle vicende belliche.\nIl complesso rimase integro e nel 1947 si inizi\u00f2 la costruzione che venne addossata al muro di cinta dell'immenso parco e ricavata da un ampio spazio un tempo adibito a cancello di cui ancora si possono notare i pilastri decorati in stile barocco. La cappella riprende la struttura delle torrette belvedere di Palazzo Brentano e venne completata nel giro di un anno. Internamente si presenta in modo molto semplice: un solo altare di granito di Baveno, sottostante una copia del grande quadro raffigurante \"San Giuseppe col Bambino\", dipinto dal pittore genovese Mattia Traverso (1885-1956), il cui originale si trova all'interno della cappella privata del palazzo.\nLa costruzione venne in seguito sempre meno utilizzata, data anche la sua posizione decentrata rispetto al resto dell'istituto, s\u00ec da cadere pressoch\u00e9 in disuso; nel 1987 si decise di restaurarla col rifacimento del pavimento e l'imbiancatura delle pareti. Attualmente la chiesa non \u00e8 aperta al pubblico, ma il suo culto \u00e8 riservato agli alunni dell'istituto che sono invitati a pregarvi in occasione della festa del Santo (19 marzo).\nEdifici Notevoli.\nPalazzo Brentano.\nIl Conte Carlo Giuseppe Brentano, tesoriere generale del Ducato di Milano, acquist\u00f2 il terreno nel 1730 dal Marchese Ferrante Villani Novati e affid\u00f2 il progetto di edificazione di una villa di campagna a Francesco Croce, architetto del Duomo di Milano, il quale cur\u00f2 la costruzione tra il 1732 ed il 1737, realizzando cos\u00ec la dimora gentilizia pi\u00f9 importante di Corbetta, situata nell'attuale via S.Sebastiano. L'ampio cortile d'onore, a cui si accede dopo aver oltrepassato un grandioso cancello a pilastri, apre alla vista la facciata dell'elegante palazzo, completata da una gradinata di granito rosa; l'imponente impianto prospettico \u00e8 completato da due torrette belvedere. Attraversando il portico ed il salone centrale si giunge al giardino, come documenta Marc'Antonio Dal Re nel suo \"Ville di delizia\" datato 1740. Gli ampi saloni interni sono riccamente decorati con stucchi ed affreschi settecenteschi di Giovanni Antonio Cucchi, Giovanni Angelo Borroni, Mattia Bortoloni, Giuseppe Pellegrini, Ferdinando Porta e Giovan Battista Sassi. La famiglia Brentano ne fu proprietaria sino al 1837 quando l'erede, Pompeo Litta Biumi la vendette ai Carones; dopo essere passata al Prof. Italo Tonta, venne acquistata dal Comm. Pagani che la cedette alla congregazione dei Padri Somaschi i quali la adibirono a seminario con indirizzo filosofico-teologico. Dal 1972 \u00e8 sede dell'istituto di scuola media dedicato a San Girolamo Emiliani, fondatore dell'ordine dei Padri Somaschi.\nIl giardino\nIl giardino di Palazzo Brentano costituisce oggi una degna attrattiva che ben si armonizza con la struttura stessa della casa padronale. Attualmente, dell'ingegnosissimo progetto originario, ci rimane ben poco, se non un'incisione realizzata dal Dal Re su come il parco avrebbe dovuto essere realizzato.\nEsso si estende per una lunghezza prospettica di quasi 600 metri ed \u00e8 in gran parte adibito oggi a semplice prato con campi sportivi: un tempo doveva comunque essere decorato con numerose aiuole e sentieri fioriti.\nDell'originario progetto, venne per\u00f2 solo compiuto il piccolo boschetto all'inglese presso la facciata retrostante il palazzo, dove sono oggi conservate moltissime specie di piante rare ed esotiche, alcune delle quali addirittura plurisecolari.\nAll'interno si trovano anche statue d'epoca e di aggiunte successive, il tutto sviluppato su una superficie non piana che consente il delinearsi di sentieri attraverso la natura.\nIl comitato del quartiere San Sebastiano.\nIl quartiere San Sebastiano dispone di un proprio comitato di quartiere che coadiuva il comune di Corbetta nell'amministrazione del quartiere, rappresentando gli interessi dei cittadini locali in comune e tenendo vive le tradizioni del quartiere, organizzando annualmente, tra gli altri eventi, la festa patronale."}
{"id": "2112953", "revid": "290948", "url": "https://it.wikipedia.org/wiki?curid=2112953", "title": "Clatrati idrati", "text": ""}
{"id": "2112956", "revid": "729019", "url": "https://it.wikipedia.org/wiki?curid=2112956", "title": "National Basketball Development League 2001-2002", "text": "La stagione della National Basketball Development League 2001-2002 fu la prima edizione della NBDL. La stagione si concluse con la vittoria dei Greenville Groove, che sconfissero i North Charleston Lowgators per 2-0 nella serie finale."}
{"id": "2112958", "revid": "4711", "url": "https://it.wikipedia.org/wiki?curid=2112958", "title": "NBA Development League 2001-2002", "text": ""}
{"id": "2112960", "revid": "287204", "url": "https://it.wikipedia.org/wiki?curid=2112960", "title": "Jan Stanis\u0142aw Skorupski", "text": ""}
{"id": "2112966", "revid": "287204", "url": "https://it.wikipedia.org/wiki?curid=2112966", "title": "Nadaun", "text": " \nNadaun \u00e8 una suddivisione dell'India, classificata come \"nagar panchayat\", di 4.430 abitanti, situata nel distretto di Hamirpur, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 46' 60 N e 76\u00b0 20' 60 E e ha un'altitudine di 507 .\nSociet\u00e0.\nEvoluzione demografica.\nAl censimento del 2001 la popolazione di Nadaun assommava a 4.405 persone, delle quali 2.260 maschi e 2.145 femmine. I bambini di et\u00e0 inferiore o uguale ai sei anni assommavano a 498, dei quali 286 maschi e 212 femmine. Infine, coloro che erano in grado di saper almeno leggere e scrivere erano 3.537, dei quali 1.874 maschi e 1.663 femmine."}
{"id": "2112970", "revid": "1543377", "url": "https://it.wikipedia.org/wiki?curid=2112970", "title": "Hyakko", "text": " \u00e8 un manga scritto e illustrato da Haruaki Kat\u014d. La sua serializzazione \u00e8 iniziata sulla rivista online gratuita della Flex Comix \"Flex Comix Blood\" il 16 gennaio 2007. Un adattamento anime \u00e8 stato prodotto dalla Nippon Animation ed \u00e8 iniziato nel 2008 in Giappone.\nTrama.\nLa storia di Hyakko si svolge nel prestigioso istituto , un'immaginaria scuola superiore sita a Ky\u016bsh\u016b, Giappone. La storia segue le vicende quotidiane di quattro studentesse, Torako Kageyama, Ayumi Nonomura, Tatsuki Iidzuka, e Suzume Saotome. Pian piano che la storia si sviluppa, Torako e le sue amiche, gradualmente conosceranno gli altri personaggi che animano la scuola."}
{"id": "2112971", "revid": "767487", "url": "https://it.wikipedia.org/wiki?curid=2112971", "title": "Trouble Trouble (Via del blues)", "text": "Trouble Trouble \u00e8 il primo album di inediti della Via del blues, pubblicato da Otium Records nel 2003.\nL'album \u00e8 composto da 11 brani (10 + 1 hidden track) ed una personale versione di \"Continental Op\", brano del 1987 di Rory Gallagher."}
{"id": "2112973", "revid": "438678", "url": "https://it.wikipedia.org/wiki?curid=2112973", "title": "Guerra ai ladri", "text": "Guerra ai ladri (\"The Midnight Patrol\"), noto anche con il titolo La ronda di mezzanotte, \u00e8 un cortometraggio del 1933 con Stanlio e Ollio, diretto dal regista Lloyd French.\nTrama.\nStanlio e Ollio sono due poliziotti imbranati, zimbelli degli stessi malviventi. Un giorno si lasciano stupidamente scappare uno scassinatore perch\u00e9 anzich\u00e9 ammanettarlo come si fa di solito, gli fissano l'appuntamento per presentarsi da solo agli arresti. Il ladro addirittura tenta di rubare la loro volante chiedendo ai due di dare una spinta alla macchina per farla partire. I due riescono a tirarlo fuori dalla volante e lo mandano via, ma gi\u00e0 lui ha rubato loro le gomme. Ricevono quindi una chiamata dalla stazione di polizia avvisati di un'intrusione in casa del capo della polizia, e finiscono per arrestare e portare in questura lo stesso commissario."}
{"id": "2112974", "revid": "767487", "url": "https://it.wikipedia.org/wiki?curid=2112974", "title": "Emissione", "text": "Dal punto di vista ambientale, un'emissione \u00e8 una qualsiasi sostanza solida, liquida o gassosa introdotta nell'atmosfera che possa causare inquinamento atmosferico.\nNel caso di emissioni solide sotto forma di polveri finissime, queste vanno ad incrementare la percentuale di particolato presenti nell'aria, con possibili conseguenze sulla salute umana.\nLe emissioni possono derivare da lavorazioni industriali (ad esempio impianti chimici) oppure da attivit\u00e0 umane svolte quotidianamente (ad esempio gas di scarico degli autoveicoli), ma anche da eventi naturali (ad esempio erosione di rocce oppure eruzioni vulcaniche).\nNel caso di emissioni che provengano da attivit\u00e0 umane, il controllo delle emissioni pu\u00f2 essere svolto predisponendo degli impianti di separazione, che hanno il compito di abbattere la concentrazione di inquinanti nelle emissioni (un esempio nel caso dei gas di scarico \u00e8 il filtro attivo antiparticolato)."}
{"id": "2112975", "revid": "287204", "url": "https://it.wikipedia.org/wiki?curid=2112975", "title": "Sabathu", "text": " \nSabathu \u00e8 una suddivisione dell'India, classificata come \"cantonment board\", di 5.720 abitanti, situata nel distretto di Solan, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 30\u00b0 58' 19 N e 76\u00b0 59' 36 E e ha un'altitudine di 1.264 .\nSociet\u00e0.\nEvoluzione demografica.\nAl censimento del 2001 la popolazione di Sabathu assommava a 5.720 persone, delle quali 3.807 maschi e 1.913 femmine. I bambini di et\u00e0 inferiore o uguale ai sei anni assommavano a 494, dei quali 271 maschi e 223 femmine. Infine, coloro che erano in grado di saper almeno leggere e scrivere erano 4.936, dei quali 3.472 maschi e 1.464 femmine."}
{"id": "2112981", "revid": "767487", "url": "https://it.wikipedia.org/wiki?curid=2112981", "title": "Let the Band Play!", "text": "Let the Band Play! \u00e8 il secondo album della Via del blues, pubblicato da Otium Records nel maggio 2005.\n\u00c8 composto da 13 tracce originali delle quali l'ultima (\"I Walk Alone\") \u00e8 una registrazione casalinga estemporanea.\nIl lavoro vede la partecipazione del sassofonista jazz Roberto Ottaviano nel brano \"Devil's Blues\"."}
{"id": "2112986", "revid": "1573940", "url": "https://it.wikipedia.org/wiki?curid=2112986", "title": "Chiesa di San Pedro de la Nave", "text": "San Pedro de la Nave \u00e8 una chiesa visigota posta a 19 chilometri a ovest di Zamora, nella localit\u00e0 di Campillo. La costruzione risale al 680 e segna forse l'apice dell'arte visigota in Spagna. La chiesa \u00e8 stata completamente ricostruita nel 1930, sotto la guida dell'architetto Alejandro Ferrant, in quanto uno sbarramento idrico avrebbe sommerso l'edificio.\nIl rigore e la coerenza del progetto come della sua elevazione attestano la maestria dei costruttori. Innalza la sua massa elegante, dai volumi perfettamente equilibrati, su una piante a croce greca a cui sono state le due navate laterale, con il portico e l'abside sporgenti. La navata centrale \u00e8 pi\u00f9 elevata delle laterali e sostenuta da archi che poggiano su colonne istoriate. Gli ornamenti scultorei mostrano varie mani con due distinti tipi di decorazioni. I pi\u00f9 pregevoli mostrano storie tratte dalla Bibbia, come \"Daniele nella fossa dei leoni\" e \"il sacrificio di Isacco\"."}
{"id": "2112987", "revid": "1318658", "url": "https://it.wikipedia.org/wiki?curid=2112987", "title": "George Wells", "text": "Nel 1958 vinse l'Oscar alla migliore sceneggiatura originale per il film \"La donna del destino\"."}
{"id": "2112990", "revid": "1226", "url": "https://it.wikipedia.org/wiki?curid=2112990", "title": "Terraforming di Venere", "text": ""}
{"id": "2112997", "revid": "228587", "url": "https://it.wikipedia.org/wiki?curid=2112997", "title": "Ros\u00e9 (album)", "text": "Ros\u00e9 \u00e8 il terzo album del collettivo musicale canadese Bran Van 3000, pubblicato nell'ottobre 2007 in Canada per la Remstar Records. Nel 2006, il leader James Di Salvio contatt\u00f2 gli altri membri del gruppo per incominciare a lavorare su Ros\u00e9, che fu registrato principalmente a Los Angeles.\nIl primo singolo estratto dall'album \u00e8 \"Call Me (I'll Be Around)\", che fu lanciato nelle radio canadesi il 4 ottobre 2007. Collaborarono all'album Fat Lip, Max-A-Million, Swanza, Chris Opperman, Noel Osborne e altri. L'album debutt\u00f2 nelle classifiche canadesi alla #9 l'8 novembre 2007."}
{"id": "2112999", "revid": "287204", "url": "https://it.wikipedia.org/wiki?curid=2112999", "title": "Bhota", "text": " \nBhota \u00e8 una suddivisione dell'India, classificata come \"nagar panchayat\", di 1.472 abitanti, situata nel distretto di Hamirpur, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 36' 39 N e 76\u00b0 33' 60 E.\nSociet\u00e0.\nEvoluzione demografica.\nAl censimento del 2001 la popolazione di Bhota assommava a 1.472 persone, delle quali 771 maschi e 701 femmine. I bambini di et\u00e0 inferiore o uguale ai sei anni assommavano a 158, dei quali 92 maschi e 66 femmine. Infine, coloro che erano in grado di saper almeno leggere e scrivere erano 1.172, dei quali 639 maschi e 533 femmine."}
{"id": "2113007", "revid": "228587", "url": "https://it.wikipedia.org/wiki?curid=2113007", "title": "Leopold Staff", "text": ""}
{"id": "2113010", "revid": "217830", "url": "https://it.wikipedia.org/wiki?curid=2113010", "title": "Gran Premio motociclistico d'Italia 2002", "text": "Il Gran Premio motociclistico d'Italia 2002 corso il 2 giugno, \u00e8 stato il quinto Gran Premio della stagione 2002 del motomondiale e ha visto vincere la Honda di Valentino Rossi in MotoGP, Marco Melandri nella classe 250 e Manuel Poggiali nella classe 125.\nIn occasione di questo Gran Premio, la Ducati presenta ufficialmente la Ducati Desmosedici, modello di motocicletta destinato a prender parte alle competizioni del motomondiale successivo in MotoGP."}
{"id": "2113027", "revid": "486946", "url": "https://it.wikipedia.org/wiki?curid=2113027", "title": "Atletico Conversano", "text": ""}
{"id": "2113031", "revid": "287204", "url": "https://it.wikipedia.org/wiki?curid=2113031", "title": "Marian Hossa", "text": ""}
{"id": "2113032", "revid": "1005847", "url": "https://it.wikipedia.org/wiki?curid=2113032", "title": "TNT (azienda)", "text": "TNT N.V. era un'azienda olandese che operava nel settore delle spedizioni espresse e servizi logistici. Aveva sede ad Hoofddorp, nei Paesi Bassi. L'ultimo CEO \u00e8 stato Peter Bakker.\nStoria.\nVenne fondata in Australia nel 1946 da Ken Thomas come \"Thomas Nationwide Transport\", ovvero TNT. Nel 1961 si quot\u00f2 alla Borsa di Sydney e divenne TNT Ltd. Nel 1996 venne acquistata con un'OPA da Koninklijke PTT Nederland NV, holding che possedeva Poste e Telecomunicazioni olandesi, propriet\u00e0 dello Stato. Nel 1997 divenne TNT Post Group N.V., per poi tornare a chiamarsi TNT nel 2006.\nIl 2 agosto 2010, la compagnia annunci\u00f2 l'avvio di un processo di scissione che avrebbe portato alla creazione di due compagnie indipendenti, una dedita alle spedizioni espresse, l'altra alle spedizioni postali. Con l'approvazione da parte dell'ultima assemblea generale di TNT N.V., in data 26 maggio 2011 venne attuato ufficialmente lo scorporo delle attivit\u00e0 di spedizioni espresse, che andavano a costituire la nuova compagnia indipendente TNT Express, mentre la societ\u00e0 madre, che manteneva possesso delle attivit\u00e0 legate all'e-commerce e alle spedizioni postali, cambi\u00f2 nome in PostNL, annunciando l'avvio di un processo di rebranding verso tutte le sussidiarie, con lo scopo di abbandonare del tutto il marchio TNT.\nDivisioni.\nAl momento della scissione, le divisioni di TNT erano TNT Airways, TNT Express, TNT Post, TNT Value Added Services, TNT Fashion Group.\nDal 1999 al 2006 fu proprietaria della divisione TNT Logistics, poi ceduta ad Apollo Management, che l'ha rinominata CEVA Logistics.\nTNT in Italia.\nNel 1964 viene fondata a Torino la \"Trasporto Colli - Tra.Co. S.p.A.\" da Luigi Giribaldi. Nel 1997 viene acquistata dalla TNT per 400 miliardi di lire (206,5 milioni di euro). Mantiene la denominazione di TNT Traco fino al 1999 quando diventa TNT Global Express S.p.A..\nBilancio.\nNel 2007 ha ottenuto 10,88 miliardi di euro di ricavi e utili per 989 milioni."}
{"id": "2113034", "revid": "52945", "url": "https://it.wikipedia.org/wiki?curid=2113034", "title": "Master control", "text": ""}
{"id": "2113037", "revid": "17204", "url": "https://it.wikipedia.org/wiki?curid=2113037", "title": "Dark Kahn", "text": ""}
{"id": "2113040", "revid": "599013", "url": "https://it.wikipedia.org/wiki?curid=2113040", "title": "Vincent Philippe", "text": "Carriera.\nNel 1998 e nel 1999 ottiene due titoli nazionali francesi di velocit\u00e0 in classe 250 e negli stessi anni partecipa, sempre nella stessa classe anche al campionato Europeo Velocit\u00e0, ottenendo rispettivamente un settimo e un terzo posto. Gareggia nuovamente in questo campionato nel 2001, giungendo 9\u00ba.\nPer quanto riguarda le competizioni del motomondiale, esordisce nella classe 125 nel 1997, a bordo di una Honda, con la quale rester\u00e0 nei due anni successivi, ma nella classe 250. Nel 2000 passa ad una TSR-Honda del team AXO Honda Gresini, concludendo 23\u00ba. Nel 2002 passa ad una Aprilia, concludendo 31\u00ba.\nNel 2005 corre nel campionato mondiale Superbike come wild card la prova francese a Magny-Cours con una Suzuki GSXR1000 K5 del team Suzuki Castrol. I risultati nelle due gare, 18\u00ba in gara 1 e 16\u00ba in gara 2, non gli consentono di ottenere punti per la classifica piloti.\nNel 2006 \u00e8 campione mondiale endurance insieme ai compagni di squadra Matthieu Lagrive e Keiichi Kitagawa, vincendo il Bol d'Or (per la terza volta consecutiva), la 24 ore di Oschersleben, la 500\u00a0km d'Assen, la 8 ore di Albacete, la 6 ore di Zolder, giungendo secondi nella 24 ore di Le Mans e trentottesimi nella 8 ore di Suzuka. Tutto con la GSX-R1000 del team Suzuki Castrol.\nNel 2007 \u00e8 secondo nelle 24 ore di Le Mans e nella 6 ore di Albacete, sempre con la Suzuki. Per altri quattro anni consecutivi, dal 2008 al 2011, si aggiudica nuovamente il Bol d'or, portando a 7 il numero di vittorie in questa gara specifica.\nPhilippe ha ottenuto sei titoli nel mondiale Endurance, essendosi aggiunti anche quelli del 2007, 2010, 2012, 2015 e 2016."}
{"id": "2113041", "revid": "767487", "url": "https://it.wikipedia.org/wiki?curid=2113041", "title": "Il Passatore (film)", "text": "Il Passatore \u00e8 un film italiano del 1947 diretto da Duilio Coletti, con protagonista Rossano Brazzi.\nLa pellicola \u00e8 stata prodotta e distribuita dalla Lux Film.\nTrama.\nRomagna, anni quaranta dell'Ottocento. In un villaggio si sta per celebrare il matrimonio di Barbara Montanari. Il parroco, don Morini, che \u00e8 anche suo zio, la sta aspettando sul sagrato della chiesa.\nQuando tutti sono pronti per entrare, arriva all'improvviso Stefano Pelloni, detto Il Passatore, famoso in paese per essere una testa calda. Barbara ne \u00e8 innamorata, ma lo zio ha deciso che \u00e8 meglio per lei sposare un altro uomo. Stefano, accecato dalla gelosia, uccide il rivale in amore dopo una colluttazione. La sera fa visita a Barbara, che gli dichiara di essere sempre innamorata di lui. In quel momento ritorna il parroco. Lo sguardo di Stefano si incrocia con quello di don Morini, che gli chiede di pentirsi del delitto che ha commesso. Stefano si d\u00e0 alla macchia.\nIn poco tempo mette in piedi una banda di malviventi che infestano i villaggi tra Faenza e Forl\u00ec. Uno dei suoi colpi pi\u00f9 grossi lo mette a segno al teatro di Forlimpopoli, in occasione della prima della \"Didone abbandonata\", quando deruba i presenti di ben scudi. Tutti lo temono, meno il suo parroco, don Morini, che lo va a denunciare.\nMa il Passatore gli tende un agguato e lo uccide. Barbara, la nipote, giura di vendicarsi: scuote la popolazione del villaggio e chiede a tutti di armarsi.\nSul Passatore c'\u00e8 una taglia di 3000 scudi. Uno dei suoi cerca di tradirlo, ma viene scoperto subito da Stefano, che lo punisce duramente, ordinando di tagliargli una mano.\nStefano, piuttosto che farsi catturare dai militari, preferirebbe farsi uccidere da un amico d'infanzia, Peppino. Va a parlargli e gli fa promettere che si far\u00e0 uccidere da lui quando ne avr\u00e0 abbastanza. Intanto a Forl\u00ec \u00e8 giunto un nuovo maresciallo, Borghi, che ha deciso di catturarlo a tutti i costi.\nLa banda di Stefano viene accerchiata sulle sponde del fiume Lamone: anche Barbara si \u00e8 messa in cerca di Stefano, per ucciderlo personalmente.\nSulle tracce del Passatore \u00e8 anche il Monco, l'ex bandito cui ha fatto tagliare la mano, che ora \u00e8 passato dall'altra parte. In un attimo Barbara vede Stefano, ma non riesce ad ucciderlo e i due fanno la pace. Ma Barbara viene colpita per sbaglio dal Monco, il quale viene subito freddato dal Passatore.\nBarbara muore tra le braccia di Stefano.\nPer Stefano non c'\u00e8 pi\u00f9 alcuna ragione per continuare a vivere: il brigante va da Peppino e gli chiede di mantenere la sua promessa. Il giorno dopo il suo corpo viene portato su un carretto attraverso tutti i paesi della Romagna.\nDistribuzione.\nIl film venne distribuito nelle sale cinematografiche italiane il 22 ottobre del 1947.\nRiferimenti storici.\nStefano Pelloni \u00e8 veramente vissuto. Fu uno dei pi\u00f9 pericolosi briganti della Romagna negli anni attorno al 1850.\nLa rapina al teatro di Forlimpopoli \u00e8 veramente accaduta, il 25 gennaio 1851. Il bottino fu di 7000 scudi (nel film sono arrotondati a 10 000), pari a circa 350 000 euro.\nQuando il Passatore sale sul palco e legge un elenco di persone facoltose che devono consegnare i loro gioielli, nomina per primo Raffaele Briganti. Non \u00e8 un personaggio di fantasia: il conte Raffaele Briganti era all'epoca presidente della Commissione comunale e delegato di polizia a Forlimpopoli.\nLa notte di Natale il Passatore torna a casa per salutare la madre e i fratelli. Le cronache riferiscono che la notte di Natale del 1850 il Passatore e alcuni della sua banda chiesero con le minacce di essere ospitati in casa della famiglia Innocentoni, una famiglia di contadini.\nNel film si racconta che il corpo del Passatore fu portato di villaggio in villaggio; le cronache confermano che \"lo portarono in giro per la Romagna in un carretto sopra una stuoia perch\u00e9 la popolazione lo vedesse\".\nIncassi.\nIncasso nelle sale accertato a tutto il 31 dicembre 1952: 146.250.000 lire dell'epoca."}
{"id": "2113049", "revid": "486946", "url": "https://it.wikipedia.org/wiki?curid=2113049", "title": "Dras Leona", "text": ""}
{"id": "2113050", "revid": "287204", "url": "https://it.wikipedia.org/wiki?curid=2113050", "title": "Bhuntar", "text": " \nBhuntar \u00e8 una suddivisione dell'India, classificata come \"nagar panchayat\", di 4.260 abitanti, situata nel distretto di Kullu, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 52' 28 N e 77\u00b0 08' 51 E.\nSociet\u00e0.\nEvoluzione demografica.\nAl censimento del 2001 la popolazione di Bhuntar assommava a 4.260 persone, delle quali 2.324 maschi e 1.936 femmine. I bambini di et\u00e0 inferiore o uguale ai sei anni assommavano a 485, dei quali 249 maschi e 236 femmine. Infine, coloro che erano in grado di saper almeno leggere e scrivere erano 3.422, dei quali 1.953 maschi e 1.469 femmine."}
{"id": "2113051", "revid": "3115", "url": "https://it.wikipedia.org/wiki?curid=2113051", "title": "Legionario romano", "text": "Il legionario romano era il fante che faceva parte della legione romana. I Romani dovettero affrontare svariate popolazioni che adottavano metodi di combattimento differenti tra loro; questo influ\u00ec sia sull'organizzazione e sulla struttura della legione, sia sul tipo di armamento utilizzato. Il legionario \u00e8 sempre stato fonte di ispirazione e modello dal punto di vista militare per le proprie capacit\u00e0, la propria esperienza ed efficienza. In questa voce \u00e8 trattata la vita del legionario dell'antica Roma dal momento del suo reclutamento al congedo, ed \u00e8 analizzato il complesso evolversi dell'armamento dall'epoca monarchica alla crisi dell'impero.\nPeriodo regio e prima Repubblica (753-350 a.C.).\nOrganizzazione.\nUna prima vera struttura militare venne creata da Servio Tullio; prima di ci\u00f2 il fante romano vestiva gli armamenti tradizionali, spesso molto colorati e vistosi, della propria trib\u00f9 di origine.\nTullio riform\u00f2 l'esercito intorno al 570 a.C., adottando la formazione a falange e l'armamento degli opliti greci.\nLa divisione tra i fanti avvenne per censo e non pi\u00f9 per provenienza. Questo \u00e8 ci\u00f2 che Dionigi di Alicarnasso scrive, facendo parlare Servio Tullio:\nArruolamento.\nL'arruolamento dei soldati veniva stabilito in caso di guerra tra le varie trib\u00f9 presenti a Roma (da 17 iniziali passarono a 21 successivamente). Il console stabiliva la data dell'inizio della leva; di solito i contingenti delle varie trib\u00f9 si radunavano in Campo Marzio. I motivi per astenersi dalla chiamata alle armi dovevano essere esaminati e, nel caso in cui non fossero stati validi, si veniva dichiarati \"desertor\" (disertore) e si poteva essere puniti severamente. A volte, come riportatoci da Tito Livio, i tempi dell'arruolamento non permettevano l'esame delle esenzioni dal servizio, il quale veniva rimandato a guerra conclusa. Il comando (\"imperium\") era tenuto dal console, che era coadiuvato per le funzioni amministrative dai tribuni. I centurioni erano scelti dai soldati.\nArmamento.\nIn questo periodo i Romani adottarono, oltre che le tattiche di combattimento, anche l'armamento greco. I soldati erano inquadrati nella falange e indossavano il \"linothorax\", composto da pi\u00f9 strati di lino e in alcuni casi coperto ulteriormente da uno strato di piastrine di bronzo o ferro, le gambe erano protette da schinieri. Lo scudo, chiamato \"oplon\" in greco e clipeo in latino, era di legno coperto da pelle o talvolta da uno strato di bronzo, ed aveva una forma circolare e concava. Sulla testa il soldato romano poteva portare diversi tipi di elmi di fattura greca: l'elmo corinzio, l'elmo calcidico e l'elmo attico. L'arma principale era la lancia da urto lunga pi\u00f9 di 2 metri, la spada maggiormente utilizzata, anch'essa greca, era lo \"xiphos\".\nPeriodo medio repubblicano (350-107 a.C.).\nOrganizzazione.\nIntorno al 350 a.C. si costitu\u00ec la legione manipolare, a causa delle guerre combattute in Sannio, regione montuosa e non adatta a schieramenti rigidi come quello oplitico; questa presentava caratteristiche innovative dal punto di vista tattico: favoriva una maggiore efficacia in terreni non pianeggianti ed era meno vulnerabile ai cedimenti.\nDi questo tipo di formazione parlano vari autori classici (Livio, Polibio), anche se tra le varie descrizioni ci sono alcune differenze. In sostanza lo schieramento della legione era costituito su varie file di manipoli, ognuna composta da \"velites\", \"hastati\", \"principes\" e \"triarii\". Ogni soldato doveva procurarsi il proprio armamento, quindi i soldati pi\u00f9 giovani e pi\u00f9 poveri avevano un armamento pi\u00f9 leggero. In questo periodo chi poteva permetterselo si procurava una \"lorica hamata\" (armatura composta da piccoli anelli di ferro intrecciati tra loro, che poi verr\u00e0 semplicemente chiamata cotta di maglia), che aveva il vantaggio di essere pi\u00f9 leggera delle corazze in voga all'epoca.\nArruolamento.\nIl servizio di leva era obbligatorio solo tra i cittadini romani che avevano tra i 17 e i 46 anni di et\u00e0. La leva non durava meno di 6 anni, e in molte occasioni si prolungava a seconda delle necessit\u00e0 dello stato. Ogni anno i consoli convocavano per mezzo di funzionari, chiamati \"conquisitores\", coloro che potevano essere arruolati. Non esisteva un numero prestabilito di soldati per legione: a seconda delle necessit\u00e0 il numero poteva oscillare tra i 4200 e i 5000. Tra le legioni venivano distribuiti i tribuni, che avevano funzioni di comando. I tribuni sceglievano tra gli arruolati un uomo che avrebbe dovuto recitare il giuramento per esteso, mentre il resto della legione giurava non ripetendo l'intera formula. I tribuni davano disposizioni sul luogo e sul giorno in cui tutti i soldati si sarebbero presentati, per essere poi distribuiti tra i \"velites\", \"hastati\" e \"triarii\" a seconda delle loro possibilit\u00e0 economiche e dell'esperienza in battaglia. Quel giorno i tribuni avrebbero scelto dieci tra i migliori uomini di ciascuna delle tre classi in cui erano stati precedentemente divisi per nominarli \"centuriones priores\", per la parte del manipolo che si schierava sulla destra, e altri dieci uomini come \"centuriones posteriores\" per la parte sinistra. I \"centuriones posteriores\" erano subordinati ai \"centuriones priores\" e assumevano il controllo dell'intero manipolo in caso di assenza dei loro superiori.\nAddestramento.\nLa nascita della legione manipolare port\u00f2 il bisogno di un costante addestramento. L'utilizzo della spada al posto del giavellotto e la nuova formazione, non pi\u00f9 basata sulla forza d'urto di un gruppo compatto di uomini, resero necessarie frequenti esercitazioni. Le tecniche di addestramento consistevano in finti combattimenti con il \"rudis\" (spada di legno) e con i \"praepilati\" (giavellotti senza punta), corsa con le armi, revisione e riparazione dell'armamento, trasporto di pesi. Molte informazioni sull'addestramento dei legionari ci sono pervenute da Vegezio, uno scrittore romano della fine dell'impero, che nell'Epitoma rei militaris descrive dettagliatamente l'addestramento delle reclute e dei soldati pi\u00f9 esperti. Di seguito \u00e8 riportato un passo che spiega come avveniva l'addestramento con armi di legno e pali.\nTrattamento economico.\nNel 407 a.C., durante le guerre contro Veio era stato introdotto il pagamento dello \"stipendium\", una sorta di ricompensa per i danni causati dalla guerra ai cittadini che avevano prestato servizio militare. La paga era molto bassa (5 assi al giorno), dato che non si trattava di uno stipendio come nella concezione moderna, ma di un semplice indennit\u00e0. L'approvvigionamento alimentare e il prezzo dell'armamento venivano sottratti dal proprio \"stipendium\", e solo in rare occasioni di grave difficolt\u00e0 le armi vennero distribuite a carico dello Stato. Il vero guadagno del legionario si basava soprattutto sui bottini di guerra, sulla vendita degli schiavi catturati e sulle ricompense che i generali potevano elargire al termine di una campagna militare.\nArmamento.\n\"Velites\".\nErano soldati di fanteria leggera poco armati e aprivano il combattimento lanciando i loro giavellotti (\"hasta velitaris\"). I velites avevano almeno due giavellotti lunghi in tutto circa 112\u00a0cm e spessi 1,85\u00a0cm, la punta in metallo contava circa 22\u00a0cm della lunghezza totale e, immediatamente dietro alla zona d'impatto, vi era uno strato pi\u00f9 morbido di ferro, in modo che una volta colpito il bersaglio si deformasse rendendosi inutile per i nemici.\nPolibio ci fa sapere dell'uso da parte dei velites di una spada (\"makhaira\"), mentre secondo Tito Livio era utilizzato il \"gladius hispaniensis\", che era una spada corta utilizzata anche dalla fanteria pesante.\nQuesti soldati portavano uno scudo piccolo (circa 1 metro di diametro) e rotondo chiamato \"parmula\", non indossavano un'armatura ma solo un semplice elmo, talvolta coperto da una pelle di animale (soprattutto lupo).\nQuesto tipo di fanti venivano collocati davanti allo schieramento e avevano la funzione di sfoltire i ranghi avversari lanciando i loro giavellotti per poi ritirarsi velocemente nelle loro linee.\n\"Hastati\".\nErano soldati di fanteria pesante armati di \"gladius hispaniensis\", hasta (giavellotto pesante), e portavano un lungo scudo ovale. Questi soldati indossavano come protezione al torace una placca di metallo rettangolare legata con lacci di cuoio. Il loro elmo (di ispirazione greco-attica) era spesso ornato di piume sull\"'apex\": questo aveva delle cerniere per collegare le paragnatidi (parti dell'elmo che coprono le guance) al coppo.\n\"Principes\".\nErano soldati di fanteria pesante pi\u00f9 esperti degli \"Hastati\", nonostante fossero ugualmente organizzati e armati, e occupavano la seconda linea della legione repubblicana. Essi per\u00f2, a differenza degli \"Hastati\", indossavano una cotta di maglia, chiamata \"lorica hamata\", che li rendeva meglio protetti, soprattutto dai colpi di taglio.\n\"Triarii\".\nErano i soldati di fanteria pesante pi\u00f9 esperti della legione, armati come i \"Principes\". A differenza di \"Hastati\" e \"Principes\" portavano una lancia da urto e indossavano un elmo avente tre piume, da cui deriva probabilmente il nome. Spesso i \"Triarii\" potevano indossare una \"lorica hamata\". I ruoli dei soldati si andarono uniformando, fino a quando con la riforma di Mario del 107 a.C. si form\u00f2 la legione coortale che raggruppava il manipolo degli \"hastati\", dei \"principes\" e dei \"triarii\" in una sola coorte.\nPeriodo tardo repubblicano (107-31 a.C.).\nOrganizzazione.\nPer contrastare nuovi tipi di nemici come gli Iberi e i popoli germanici vennero apportate importanti modifiche alla struttura della legione. Nel 107 a.C. Caio Mario attu\u00f2 una riforma che port\u00f2 alla nascita della legione coortale ed all'abolizione della cavalleria legionaria. I manipoli diventarono gruppi secondari all'interno delle 10 \"coorti\" della legione. Ogni \"coorte\" era composta infatti da tre manipoli, a loro volta composti da due centurie. Questa nuova unit\u00e0 forniva una maggior compattezza ma, allo stesso tempo, una grande agilit\u00e0. I \"velites\" scomparvero totalmente, il resto dei legionari adottarono lo stesso tipo di armamento e assunsero tutti lo stesso ruolo abbandonando l'antica distinzione in \"hastati\", \"principes\", \"triarii\".\nArruolamento.\nIl reclutamento divenne aperto a tutti i maschi maggiorenni, la nuova struttura della legione permise l'abolizione delle suddivisioni per censo e i cittadini che si arruolavano puntavano soprattutto all'arricchimento tramite la carriera militare. Il rapporto tra legionari e generale divenne sempre pi\u00f9 stretto, tanto che la fortuna del soldato era legata alla ricchezza e al successo dei loro comandanti.\nAddestramento.\nLa necessit\u00e0 di tenere attive svariate legioni e di sostituirne le perdite con reclute che si integrassero in poco tempo, port\u00f2 all'intensificarsi dell'addestramento quotidiano, che si fece sempre pi\u00f9 pressante. Avendo la carriera militare assunto il ruolo di una vera e propria professione, i legionari dovettero imparare attraverso specifici addestramenti, spesso curati dagli stessi generali, la coesione e il lavoro di gruppo, nonch\u00e9 la prontezza e l'agilit\u00e0 nel combattimento. Il periodo delle Guerre civili costrinse il mantenimento di numerose legioni e di un enorme quantit\u00e0 di uomini. I vari generali, che avevano bisogno della stima e dell'appoggio dei legionari, spesso gestivano l'addestramento personalmente, allenandosi assieme ai propri uomini. L'addestramento rimase pressoch\u00e9 invariato: addestramenti con spade di legno, corse, addestramento nel lancio di giavellotti, sollevamento di pesi e cos\u00ec via.\nTrattamento economico.\nIl legionario percepiva uno \"stipendium\" annuo che era considerato come una sovvenzione per il servizio militare (anche quando il legionario divenne un soldato professionista con la riforma di Mario, non venne mai considerato un mercenario). La maggior parte dei proventi del legionario era comunque costituita dai bottini di guerra e dalle elargizioni straordinarie dei generali. La ricchezza del bottino variava a seconda del luogo conquistato; erano considerati parte di questo anche gli schiavi, che venivano poi venduti dai legionari. Dopo 20 anni di servizio circa veniva concesso un premio per il congedo onorevole (\"honesta missio\") che poteva consistere in un terreno o una somma di denaro. Beneficiavano di questi premi anche i legionari congedati anzitempo per ferite o malattie o i congedati per volere del comandante. La perdita dei benefici avveniva con il congedo disonorevole (\"ignominiosa missio\").\nArmamento.\nIl legionario repubblicano del III-I secolo a.C..\nIl legionario indossava una \"lorica hamata\" con un rinforzo sulle spalle chiamato \"umeralis\", un gladio e uno scudo semi rettangolare con la parte superiore e inferiore tondeggianti. Sulla testa il legionario portava diversi tipi di elmi a seconda del secolo.\nIn questo periodo nasce un tipo di giavellotto chiamato \"pilum\". Il \"pilum\" poteva avere tre fini di utilizzo: avrebbe potuto uccidere il nemico, oppure avrebbe potuto costringere i nemici ad abbandonare i propri scudi perch\u00e9, avendoli colpiti ed essendosi piegato, li avrebbe resi inutilizzabili, infine, se avesse toccato terra, si sarebbe rotto per non essere utilizzato ulteriormente dal nemico. Vi sono ipotesi dell'archeologia sperimentale che asseriscono la qualit\u00e0 di piegarsi dei \"pila\" fosse solo \"addizionale\" e che fosse stato studiato principalmente per trapassare gli scudi e colpire il nemico.\nL'elmo Montefortino (V-I secolo a.C.).\nIntorno alla fine del V secolo si introdusse un nuovo tipo di elmo di provenienza celtica (chiamato Montefortino dal nome di una necropoli vicina ad Ancona), che venne utilizzato fino al I secolo a.C. \nPresentava un coppo allungato, che garantiva maggiore resistenza ai colpi dall'alto. Nella parte pi\u00f9 alta dell'elmo era collocato un \"apex\" (a volte fabbricato a parte e poi aggiunto, oppure fuso con l'intero coppo), sul quale si inserivano delle piume, con lo scopo di far sembrare pi\u00f9 alti i soldati all'occhio del nemico.\nL'elmo Montefortino fu catalogato dal Robinson con sei lettere (A, B, C, D, E, F) alle quali corrispondono sei tipologie diverse. Nei modelli \u00e8 assente un rinforzo frontale e il paranuca \u00e8 solo accennato. I modelli pi\u00f9 recenti assomigliavano molto ai coevi elmi Coolus.\nL'elmo Coolus (III secolo a.C. - I secolo d.C.).\nL'elmo di tipo Coolus prende il nome da Coole, in Francia. Questo tipo di elmo esisteva fin dal III secolo a.C., ma inizi\u00f2 a sostituire il Montefortino solo nel I secolo a.C.\nNon \u00e8 molto diverso dall'elmo Montefortino, ma presenta un coppo semisferico. I primi due modelli (A e B) erano molto semplici, ma a partire dal modello \"C\" erano presenti il rinforzo frontale e un paranuca pronunciato. Questi due elementi servivano per proteggere il soldato dai colpi sulla testa, che sarebbero scivolati, ferendolo sulla schiena o in viso. Anche questo elmo presentava un \"apex\" e due grandi paragnatidi, era assente per\u00f2 una protezione per le orecchie. L'elmo Coolus fu catalogato dal Robinson con nove lettere (A, B, C, D, E, F, G, H, I) alle quali corrispondono nove tipologie diverse.\nL'elmo Agen-Port (I secolo a.C.).\nGli elmi Agen-Port sono catalogati in soli due modelli (A e B). Sono particolari elmi diffusi durante le campagne di Cesare e hanno alcune caratteristiche che possono essere considerate progenitrici degli elmi gallici imperiali. Nell'elmo Agen-Port di tipo \"B\" \u00e8 da segnalare il disegno in rilievo di due sopracciglia.\nEt\u00e0 imperiale (I-II secolo).\nOrganizzazione.\nIn battaglia la formazione era costituita da 10 coorti disposte in due file. Le 8 coorti sulla sinistra erano disposte a scacchiera, mentre le 2 rimanenti sulla destra erano allineate; quella davanti era la 1^ coorte, ed era costituita da un numero doppio di legionari. Antecedenti al grosso dell'esercito stavano gli arcieri ausiliari, che decimavano il nemico, e a questo contribuivano anche varie macchine d'assedio tra cui la balista e gli onagri (delle sorta di catapulte). Ai lati stava la cavalleria, che andava assumendo un'importanza sempre maggiore e aveva il compito di accerchiare il nemico nella fase decisiva dello scontro.\nLa cavalleria legionaria, abolita nell'epoca di Gaio Mario, fu reintrodotta in modo definitivo da Augusto. Si trattava per\u00f2 di una forza alquanto ridotta, composta di soli 120 cavalieri (dotati di uno scudo pi\u00f9 piccolo e rotondo, detto \"parma\" o \"clipeus\"), come ci racconta Giuseppe Flavio, al tempo della prima guerra giudaica. Potrebbe essere stata, infine, abolita da Traiano.\nArruolamento.\nIl compito di reclutare nuovi uomini era diventato prerogativa dell'imperatore a partire da Augusto tramite una serie di funzionari; in precedenza questo compito era svolto personalmente dai consoli. I funzionari addetti al reclutamento si chiamavano \"conquisitores\". Nelle provincie senatorie i \"conquisitores\" erano di rango senatorio, nelle provincie imperiali di ordine equestre. L'arruolamento era aperto a tutti i maschi, liberi, cittadini romani che avessero compiuto il diciassettesimo anno di et\u00e0 e che non avessero compiuto reati. A causa della penuria di volontari, a volte si concedeva la cittadinanza agli stranieri che venivano arruolati dopo che avessero terminato il servizio militare. Prima di diventare recluta si era sottoposti a un esame (\"probatio\") che verificasse i requisiti sia fisici che intellettuali (conoscenza del latino e, per alcuni, saper scrivere e fare conti). Erano preferibili uomini alti, robusti, muscolosi e avvezzi alle fatiche. Il seguente brano di Vegezio spiega come riconoscere gli elementi pi\u00f9 idonei alla vita militare.\nTrattamento economico.\nGiulio Cesare nel 51-50 a.C., a causa di una svalutazione della moneta e alle condizioni di miseria in cui vivevano i soldati, dovette raddoppiare la paga da 5 assi giornaliere a 10. La paga annuale ammontava a 225 \"denarii\" e non sub\u00ec variazioni fino al principato di Domiziano (81-96).\nAll'epoca di Augusto la paga era versata in tre rate quadrimestrali, chiamate \"stipendia\". Alla paga, come sempre, andavano sottratti il vitto e il vestiario. Parte dello \"stipendium\" (fino a un massimo di 1000 \"denarii\" stabilito da Domiziano) poteva essere custodito in un fondo comune, mentre, come ci riferisce Vegezio, la met\u00e0 dei \"donativa\" doveva essere consegnata alla legione in modo tale che non fosse sperperata. Ogni coorte custodiva dieci sacchi con una parte della somma; un undicesimo sacco era conservato dai signiferi per la sepoltura dei compagni caduti.\nDomiziano aument\u00f2 l'ammontare dello \"stipendium\" portandolo a 300 \"denarii\" annui, successivamente Settimio Severo lo port\u00f2 a 450 \"denarii\", sino a giungere a Caracalla che all'inizio del III secolo lo increment\u00f2 nuovamente arrivando alla quota di 675 \"denarii\". Le possibilit\u00e0 di arricchimento tramite i bottini di guerra si fecero sempre pi\u00f9 scarse: l'esercito ormai proteggeva l'impero, non pi\u00f9 in espansione, da orde barbariche con poco o nulla di appetibile. I \"donativa\" da parte degli imperatori erano rari per le normali legioni, pi\u00f9 spesso erano indirizzati ai pretoriani che assumevano sempre pi\u00f9 potere nel designare la successione.\nArmamento.\nIl legionario del I secolo d.C..\nCon l'inizio dell'impero l'armamento del legionario romano cambia drasticamente. Il legionario del I secolo d.C. \u00e8 nell'immaginario comune lo stereotipo di soldato romano. Questo soldato indossava sopra la tunica una \"lorica segmentata\" del tipo Kalkriese o Corbridge o, in alternativa, una \"lorica hamata\"; due nuovi tipi di elmi chiamati gallico imperiale e italico imperiale; un \"pilum\"; e uno scudo rettangolare con i disegni e il nome della propria legione. Al cinturone molto decorato (il \"balteus\") erano appesi il gladio di tipo Mainz o un \"gladius ispaniensis\" a destra (questa posizione permetteva al soldato di estrarla senza disturbare il braccio con cui teneva lo scudo) e il \"pugio\" (un piccolo pugnale) a sinistra.\nPer evitare le abrasioni al collo prodotte dalla corazza, il legionario indossava un'imbottitura sulle spalle chiamata \"subarmalis\" o \"thoracomachus\" e un fazzoletto al collo. Come sempre a seconda dei nemici che la legione doveva affrontare i fabbri apportavano modifiche e accorgimenti sull'armamento.\n\"Lorica segmentata\" del tipo Kalkriese.\nSi diffuse all'inizio del I secolo d.C. e venne sostituita dopo poco tempo dalla lorica del tipo Corbridge. I componenti erano tenuti insieme da fibbie e strisce di cuoio saldate con rivetti direttamente sulle lamine. In sostanza la struttura era la stessa della lorica Corbidge.\nLa \"lorica segmentata\" del tipo Corbridge.\nLa \"lorica segmentata\" del tipo Corbridge \u00e8 un'armatura composta da piastre di metallo che, legate tramite un sistema di ganci, lacci di cuoio e fibbie, proteggevano le spalle, il torace e l'addome del legionario. Si inizi\u00f2 a diffondere dal 50 d.C. circa. Questa armatura \u00e8 molto facile da trasportare ma difficile e scomoda da indossare, poich\u00e9 le placche erano unite tra loro da lacci e piccoli componenti: questi si potevano rompere durante il combattimento e dovevano essere sempre sostituiti.\nIl nome originale non \u00e8 riportato da alcuna fonte antica e la sua costruzione \u00e8 rimasta ignota fino alla fine dell'Ottocento. La prima ricostruzione che segu\u00ec un metodo scientifico fu realizzata dal colonnello Max von Groller nel 1889, anche se questi, ignorandone i metodi costruttivi e prendendo come unico riferimento le immagini della Colonna Traiana, commise degli errori. Sono stati individuati due modelli di questa armatura indicati con le lettere A e B che differiscono per il tipo di aggancio della struttura superiore alle lamine inferiori: il primo modello presenta delle fibbie in cuoio, il secondo dei ganci di metallo.\nGli elmi gallico imperiali e italico imperiali.\nI primi erano notevolmente influenzati dagli elmi gallici anche nelle decorazioni (per questo la definizione di elmi gallico imperiali). I secondi, di produzione delle officine italiche, erano di ispirazione greco-italica soprattutto nella forma del coppo, leggermente allungata in avanti (visibile maggiormente nei primi modelli), e delle paragnatidi. Gli elmi gallico imperiali presentavano un coppo semisferico e, come gli italico imperiali, un esteso paranuca e un rinforzo frontale. Dopo la guerra di Traiano in Dacia del 101 d.C. vennero aggiunti dei rinforzi incrociati sul coppo, in quanto i Daci utilizzavano spade ricurve con le quali superavano lo scudo romano e colpivano dall'alto. Gli elmi gallico imperiali sono caratterizzati dalla presenza sulla parte frontale del disegno in rilievo di due sopracciglia. Questi elmi sono stati prodotti prevalentemente in ferro, in alcuni casi per\u00f2 possono essere in bronzo.\nGli elmi gallico imperiali sono stati classificati dal Robinson con le lettere dalla A alla K, gli italico imperiali dalla A alla H. Questi due tipi di elmo sono raggruppati da altri studiosi nella grande famiglia degli elmi \"Weisenau\".\nIl legionario del II secolo d.C..\nQuesto legionario indossava solitamente una lorica del tipo Newstead, non portava pi\u00f9 il gladio, ma una \"spatha\". L'iconografia dello scudo in questo periodo cambi\u00f2 completamente. Il legionario indossava o un elmo in ferro da cavalleria ausiliaria del tipo \"E\", dalla forma molto protettiva, oppure il solito elmo italico imperiale.\nIn questo periodo spesso le legioni utilizzavano armamenti diversi a seconda del territorio in cui erano di stanza e dei nemici da affrontare. Si diffuse l'utilizzo della \"lorica squamata\" (gi\u00e0 esistente fin da prima del II secolo a.C. e usata soprattutto dai reparti di cavalleria) e alcune protezioni per le braccia (come la \"manica\") e per le gambe.\n\"Lorica segmentata\" del tipo Newstead.\nLa lorica di Newstead \u00e8 un'armatura utilizzata dai legionari romani dal II secolo d.C. circa. I primi ritrovamenti (mai completi) di questa armatura si ebbero fin dai primi anni del Novecento. Era una lorica simile a quella Corbridge ma con piastre orizzontali pi\u00f9 grandi. Le numerose cerniere della lorica Corbridge furono sostituite da ganci pi\u00f9 difficili da rompere.\n\"Lorica squamata\".\nQuesta armatura era composta da piccole placchette di metallo o cuoio, chiamate \"squamae\" perch\u00e9 simili alle squame dei pesci, cucite tra loro.\nDalla \"crisi del III secolo\" alla caduta dell'Impero d'Occidente (III-V secolo)..\nOrganizzazione.\nCon l'imperatore Costantino venne rinnovata la struttura dell'esercito. Oltre alle unit\u00e0 schierate ai confini (\"limitanei\"), venne creato un esercito mobile, chiamato \"comitatus\", che dipendeva direttamente dall'imperatore. La vastit\u00e0 dell'Impero costrinse Costantino a dover creare altri eserciti mobili, dislocati in varie regioni, al comando dei propri figli: Crispo, Costante, Costanzo e Costantino. Per distinguere l'esercito \"comitatensis\" regionale da quello sotto il diretto controllo dell'imperatore, quest'ultimo prese il titolo di \"praesentialis\". Nel IV secolo vennero ulteriormente differenziate le unit\u00e0 \"comitatenses\", che prestavano servizio all'interno degli eserciti mobili regionali, dalle unit\u00e0 \"palatinae\", che si trovavano all'interno dell'esercito \"praesentialis\". Queste unit\u00e0 mantenevano il loro titolo nonostante spesso venissero trasferite, quindi in alcuni periodi si possono trovare unit\u00e0 \"comitatenses\" nell'esercito \"praesentialis\" e, al contrario, unit\u00e0 \"palatinae\" all'interno degli eserciti mobili regionali. Un altro gruppo era costituito dalle unit\u00e0 \"pseudocomitatenses\", composte da reparti limitanei promossi nell'esercito mobile.\nArruolamento.\nIl reclutamento avveniva o su base volontaria, o tramite la coscrizione fiscale, probabilmente introdotta da Diocleziano, oppure tramite reclutamento obbligatorio. La coscrizione fiscale consisteva nell'obbligo dei proprietari terrieri di fornire le reclute privandosi di alcuni braccianti; nel caso non ci fosse la necessit\u00e0 di nuovi uomini il reclutamento fiscale veniva commutato in una sorta di tassa corrispondente al prezzo della recluta. Erano esenti dal reclutamento fiscale i senatori e in seguito anche altre categorie influenti nella societ\u00e0. Il reclutamento obbligatorio era destinato ai gruppi barbari, chiamati \"laeti\", stanziati all'interno dell'Impero con l'obbiettivo di ripopolare alcuni territori abbandonati e, per ereditariet\u00e0 dei mestieri, ai figli di ex militari, che per\u00f2 godevano di privilegi dovuti alla carriera dei propri padri. Con il passare dei secoli l'ingresso nell'impero di gruppi barbari fu visto come l'occasione per acquisire nuove reclute. L'esercito quindi svolse un grande ruolo nella romanizzazione dei barbari: la loro integrazione era talmente forte che potevano intraprendere la stessa carriera dei propri colleghi romani. La politica di integrazione perseguita tra il III e il IV secolo rese inutile a partire dal regno di Costantino un documento che concedesse formalmente la cittadinanza ai veterani barbari poich\u00e9 questi erano gi\u00e0 perfettamente romanizzati.\nTrattamento economico.\nOltre al normale versamento in tre rate quadrimestrali dello \"stipendium\", i legionari iniziarono a essere pagati con distribuzione, chiamata \"annona\", di beni alimentari, vestiti e armi. I \" donativa\" vennero distribuiti dagli imperatori anche in caso di meriti eccezionali delle legioni, tanto che questo and\u00f2 a sostituire lo \"stipendium\", divenendo insieme alla \"annona\" l'unica fonte di guadagno dei soldati. Verso la fine dell'impero divenne sempre pi\u00f9 difficile reperire i fondi per pagare le truppe e le retribuzioni divennero sempre pi\u00f9 irregolari. I legionari potevano ritirarsi dopo 20 anni di servizio militare con la \"honesta missio\" o dopo 24 anni con \"emerita missio\". Al termine della propria carriera si riceveva un terreno, due buoi, dei semi, una somma in denaro.\nArmamento.\nIl legionario del tardo impero.\nTra i legionari romani continuarono a essere diffuse la \"lorica hamata\" e la \"lorica squamata\". Potevano essere armati con \"spathae\" di varia lunghezza; con vari tipi di armi da lancio: uno \"spiculum\", equivalente al vecchio \"pilum\", un \"vericulum\", probabilmente era un giavellotto leggero, e, a partire dal IV secolo, un particolare tipo di dardo chiamato \"plumbata\", che doveva essere lanciato a mano; infine con una lancia da urto che assunse sempre pi\u00f9 importanza, tanto da diventare un'arma fondamentale nell'equipaggiamento della fanteria pesante. Nei combattimenti corpo a corpo poteva essere pi\u00f9 agevole utilizzare una spada corta, chiamata \"semispatha\". Lo scudo, di circa un metro di diametro, era principalmente di forma ovale o tonda, con decorazioni che indicavano l'unit\u00e0 di appartenenza del legionario, a protezione della mano vi era un umbone che poteva essere semisferico oppure conico.\nL'elmo \"Intercisa\".\nQuesta tipologia di elmo, di ispirazione sasanide, si diffuse verso la fine del III secolo. Era di notevole facilit\u00e0 costruttiva, perci\u00f2 si diffuse molto rapidamente. Il coppo era composto da due parti unite da una striscia di metallo in rilievo che lo percorreva dalla parte frontale alla nuca. Il paranuca e le paragnatidi venivano uniti al resto dell'elmo da parti in cuoio. Probabilmente l'intero elmo aveva uno strato di argentatura; le decorazioni pi\u00f9 comuni consistevano in due occhi sulla parte frontale o rappresentati come croci sull'intera calotta.\nL'elmo \"Berkasovo\".\nQuesta tipologia di elmo risale alla met\u00e0 del IV secolo. La calotta era composta o da due parti unite tra loro, come avveniva con la tipologia \"Intercisa\", o da quattro parti unite da un rinforzo a croce. Sulla parte frontale era presente un paranaso a forma di \"T\" e il paranuca era collegato alla calotta con ganci e fibbie; le paragatidi venivano applicate tramite parti di cuoio oppure strisce di metallo e rivetti. Alcuni elmi di questo tipo erano molto decorati, a seconda dell'importanza del possessore vi si potevano incastonare addirittura pietre preziose.\nL'elmo \"Spangenhelm\".\nDiffusosi tra il V e il VI secolo, era stato precedentemente utilizzato dalla cavalleria roxolana, raffigurata nella Colonna traiana, e nel IV secolo dalla cavalleria romana. Era composto da pi\u00f9 segmenti metallici saldati con dei rivetti. La calotta era composta da quattro o sei spicchi saldati da una striscia metallica che ne percorre tutta la circonferenza nella parte inferiore; tra uno spicchio e l'altro erano presenti delle bande metalliche che confluivano sulla cima del coppo. I pi\u00f9 importanti ritrovamenti sono avvenuti in Egitto a Der el Medineh e in Alsazia a Baldenheim. La tipologia \"Spangenhelm-Der el Medineh\" presentava una calotta allungata, un paranaso e sia paragnatidi che paranuca, saldati alla calotta tramite delle cerniere; la tipologia \"Spangenhelm-Baldenheim\", invece, aveva un coppo pi\u00f9 basso, paragnatidi pi\u00f9 strette, ed era assente il paranaso."}
{"id": "2113053", "revid": "106376", "url": "https://it.wikipedia.org/wiki?curid=2113053", "title": "Beppe Ermentini", "text": ""}
{"id": "2113056", "revid": "117850074", "url": "https://it.wikipedia.org/wiki?curid=2113056", "title": "Continental Op", "text": "L'investigatore privato Continental Op \u00e8 un personaggio creato dallo scrittore Dashiell Hammett e compare in 28 racconti e 2 romanzi.\nL'autore lo descrive come un cinquantenne sovrappeso e di bassa statura, dall'atteggiamento cinico ed indifferente ma estremamente efficace nel risolvere ogni genere di caso.\nAltri riferimenti al personaggio.\nContinental Op \u00e8 anche il titolo della terza traccia dell'album Defender pubblicato nel 1987 da Rory Gallagher. La canzone \u00e8 ovviamente dedicata a Dashiell Hammett.\nNel 2003 il brano \u00e8 stato reinterpretato dal gruppo italiano Via del blues nell'album \"Trouble Trouble\"."}
{"id": "2113058", "revid": "404449", "url": "https://it.wikipedia.org/wiki?curid=2113058", "title": "Casa Rossa Ximenes", "text": "La Casa Rossa Ximenes \u00e8 un edificio situato a Castiglione della Pescaia. La sua posizione \u00e8 a est del centro abitato, all'estremit\u00e0 occidentale dell'area palustre della riserva naturale Diaccia Botrona.\nStoria.\nLa \"fabbrica delle cataratte\", poi nota come Casa Rossa Ximenes, \u00e8 un edificio progettato e costruito dall'ingegnere e matematico gesuita Leonardo Ximenes nel 1765, durante i lavori di bonifica della Maremma grossetana, su incarico del granduca di Toscana Pietro Leopoldo di Lorena. Il complesso aveva il compito di controllare il flusso delle acque tra la vasta area palustre del lago di Castiglione (l'antico lago Prile) e il mar Tirreno, in quanto era creduto che la malaria fosse dovuta ai miasmi esalati dal malsano mescolamento dell'acqua dolce della palude con quella salata del mare.\nDescrizione.\nLa Casa Rossa Ximenes si presenta come un caratteristico complesso architettonico costituito da un corpo di fabbrica principale che poggia su una struttura a tre arcate, sotto la quale passano le acque che dalla Diaccia Botrona tendono a defluire verso il mare. Il corpo di fabbrica principale, che si articola su due livelli, \u00e8 addossato su ciascun lato ad un altro corpo di fabbrica.\nSui due livelli del corpo di fabbrica principale si aprono una serie di finestre di forma quadrangolare, ciascuna delle quali \u00e8 separata da quella attigua da una lesena che attraversa verticalmente l'intera facciata; sui corpi di fabbrica laterali che presentano un livello in meno vi \u00e8 soltanto una finestra tamponata.\nDal lato meridionale del complesso origina un ponte a cinque ordini di arcate che unisce l'area del complesso architettonico alla zona palustre prospiciente.\nSotto il corpo principale del fabbricato vi \u00e8 il sistema di cateratte ideato da Leonardo Ximenes per permettere di controllare il flusso delle acque.\nAll'interno del complesso architettonico \u00e8 ospitato il Museo multimediale della Casa Rossa Ximenes."}
{"id": "2113059", "revid": "767487", "url": "https://it.wikipedia.org/wiki?curid=2113059", "title": "Wilhelm Szewczyk", "text": "Nato a Czuch\u00f3w, un piccolo paesino del sud della Polonia, studi\u00f2 a Rybnik e poi a Katowice. Appassionato di Letteratura, lavor\u00f2 sino al 1939 per \"Polskie Radio\", l'emittente radiofonica nazionale, poi, durante la Seconda guerra mondiale, nella Wehrmacht. Combatt\u00e9 in Normandia nel 1941 e fino al 1942 lungo il fronte orientale. Durante la battaglia di Smolensk del 1941 fu ferito, portato nella Turingia, in Germania, poi in Alsazia per combattere nuovamente. Fu catturato e arrestato nel 1942 a causa delle sue posizioni pacifiste e anti hitleriane. Tornato in libert\u00e0, volle tornare a Katowice, dove inizi\u00f2 a lavorare a \"Odra\", opera terminata solo nel 1957. Lavor\u00f2 nel \"Teatr \u015al\u0105ski\", dedicato a Stanis\u0142aw Wyspia\u0144ski, e successivamente ne divenne il direttore. Fu anche deputato al Sejm tra il 1957 e il 1965, poi di nuovo dal 1969 al 1980."}
{"id": "2113060", "revid": "287204", "url": "https://it.wikipedia.org/wiki?curid=2113060", "title": "Ghumarwin", "text": " \nGhumarwin \u00e8 una suddivisione dell'India, classificata come \"nagar panchayat\", di 5.720 abitanti, situata nel distretto di Bilaspur, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 31\u00b0 26' 31 N e 76\u00b0 42' 44 E.\nSociet\u00e0.\nEvoluzione demografica.\nAl censimento del 2001 la popolazione di Ghumarwin assommava a 5.720 persone, delle quali 3.005 maschi e 2.715 femmine. I bambini di et\u00e0 inferiore o uguale ai sei anni assommavano a 643, dei quali 344 maschi e 299 femmine. Infine, coloro che erano in grado di saper almeno leggere e scrivere erano 4.468, dei quali 2.393 maschi e 2.075 femmine."}
{"id": "2113062", "revid": "144796", "url": "https://it.wikipedia.org/wiki?curid=2113062", "title": "Stravascia", "text": "La Strav\u00e0scia (AFI: ; talvolta erroneamente \"Stradascia\") \u00e8 un quartiere del comune di Corbetta in provincia di Milano, situato a meno di mezzo chilometro dal centro storico del centro del comune di appartenenza.\nStoria.\nIl nome del quartiere, \"Stravascia\", \u00e8 di chiara derivazione dialettale ed \u00e8 certamente l'elemento pi\u00f9 curioso, anche se ad oggi non si \u00e8 trovata una chiara etimologia esposta. La pi\u00f9 accreditata, sarebbe quella di ricondurre il nome ad un termine traducibile con \"Stradaccia\" ovvero strada vessante in cattive condizioni, disconnessa, con evidente riferimento anche all'attuale situazione della strada (oggi via Parini ), che si trova ad essere perfettamente carrozzabile nella sua parte vicina al centro storico, per poi divenire un sentiero di campagna che conduce sino alla frazione di Castellazzo de' Stampi..\nL'area stessa \u00e8 ancora fortemente rurale e come tale raggruppa in prevalenza cascine e strutture agricole, accompagnate da un paesaggio naturale quasi incontaminato e con numerosi fontanili.\nData la posizione esterna al paese, inoltre, l'area accoglie anche il cimitero locale dalle disposizioni napoleoniche del 1804 e la piattaforma ecologica comunale.\nDal 2004 l'area dispone anche di un luogo di culto, focalizzabile nella cappella del cimitero comunale.\nLe chiese.\nCappella della Risurrezione (cimitero).\nLa Cappella della Risurrezione \u00e8 una costruzione ad uso religioso presente all'interno del vasto complesso del cimitero di Corbetta.\nIl cimitero del paese venne costruito nella posizione attuale probabilmente gi\u00e0 a partire dal 1804, cio\u00e8 quando l'Editto di Saint-Claude, emanato da Napoleone Bonaparte, aveva previsto le sepolture fuori dai centri abitati per evitare l'insorgere di malattie ed infezioni, rendendo quindi inservibile l'antico cimitero parrocchiale posto proprio di fianco alla chiesa prepositurale. Un ampliamento della struttura napoleonica venne poi realizzato su progetto dell'ingegner Giovanni Zari nel 1927 quando il paese super\u00f2 i 7500 abitanti con la costruzione del portale d'ingresso e le prime cappelle sul fianco sinistro.\nStranamente per\u00f2, per quasi due secoli, tale luogo \u00e8 rimasto sprovvisto di una cappella ove fosse possibile officiare i riti funebri o messe commemorative al camposanto. La costruzione attuale, infatti, \u00e8 stata eretta nel 2004 nell'ambito dei lavori di ampliamento del cimitero stesso ed ha ripreso per stile e decorazioni interne ed esterne il lungo colonnato che circonda tutto il camposanto.\nLa struttura della cappella del complesso \u00e8 semicircolare, con un tetto interno in legno esternamente rivestito in rame, preceduta da un porticato stondato ad archi e visibile anche al suo interno attraverso una serie di ampie vetrate che danno luce al complesso. Al suo interno sono stati inumati alcuni parroci che a Corbetta hanno espletato il loro servizio o sacerdoti nativi corbettesi che precedentemente avevano trovato sepoltura in tombe singole sparse nel cimitero. Tra i prevosti della collegiata ivi sepolti vi sono le salme di Giacomo Zaccheo, Pasquale Carnaghi, Attilio Barera, Italo Zat, Edoardo Sacchi e Bruno Pegoraro. Attualmente la chiesa \u00e8 utilizzata per la celebrazione della Messa ogni secondo mercoled\u00ec del mese.\nNel cimitero trovano sepoltura anche personaggi di rilievo come lo scrittore scapigliato ed archeologo Carlo Dossi, il senatore Giuseppe Mussi (che fu sindaco di Corbetta, di Milano e vicepresidente della Camera dei deputati del Regno d'Italia), il partigiano Pierino Beretta, il musicista, compositore e sindaco Aldo Salvi, il senatore Giuseppe Resta."}
{"id": "2113063", "revid": "767487", "url": "https://it.wikipedia.org/wiki?curid=2113063", "title": "La donna del destino", "text": "La donna del destino (\"Designing Woman\") \u00e8 un film del 1957 diretto da Vincente Minnelli.\nTrama.\nMentre si trova in vacanza in California, il reporter sportivo Mike Hagen incontra una bella disegnatrice di moda, Marilla. Un vero e proprio colpo di fulmine per tutti e due e dopo soli pochi giorni, la coppia d'innamorati decide di sposarsi. Quasi subito, per\u00f2, Mike scopre di avere molto poco in comune con lei. Marilla \u00e8 abituata a frequentare sofisticati ambienti teatrali o legati al mondo della moda; Mike, al contrario, vive come uno scapolo incallito, girando per gli Stati Uniti al seguito degli avvenimenti sportivi, inviato dal giornale per cui lavora. Gli appartamenti dei due riflettono il diverso stile di vita: belle stanze accuratamente arredate, comode e accoglienti per Marilla; un appartamentino disordinato per il reporter la cui vita sociale consiste in gran parte in nottate passate a giocare a poker con i colleghi. Marilla cerca di condividere gl'interessi di Mike, seguendolo alle partite; lui, quelli della moglie, ma il balletto o le commedie lo annoiano.\nMarilla, oltretutto, diventa sospettosa quando trova la foto di una splendida bionda, ex amichetta di Mike, che lui continua a frequentare. Nel frattempo, il mondo dello sport diventa pericoloso per il reporter, che denuncia Martin Daylor, un disonesto \"promoter\" del pugilato. Minacciato da costui, Mike trova una guardia del corpo in Maxie Stultz, un pugile suonato che lo accompagna dappertutto. Non raccontando niente alla moglie, si trova a creare equivoci e incomprensioni a ripetizione. Alla fine, mentre la moglie lavora in casa insieme a un gruppo di artisti, Mike viene aggredito: saranno proprio i tanto disprezzati \"artisti\", considerati poco pi\u00f9 che donnicciole dal \"macho\" reporter, a salvarlo con un'elegante rissa che avr\u00e0 ragione dei brutali picchiatori di Martin Daylor.\nLe varie fasi del film vengono anticipate dal breve commento di una voce narrante in prima persona: ora quella di lui, ora quella di lei, altre volte quella di altri protagonisti del film.\nJack Cole, famoso coreografo, di cui Minnelli era un grande ammiratore, interpreta uno dei ruoli di supporto\nProduzione.\nIl film fu prodotto dalla MGM e venne girato negli studi della Metro Goldwyn Mayer al 10202 W. Washington Blvd. di Culver City e al Beverly Hills Hotel &amp; Bungalows - 9641 Sunset Blvd., Beverly Hills.\nDistribuzione.\nIl film usc\u00ec in prima il 16 maggio 1957 a New York.\nDate di uscita.\nIMDb"}
{"id": "2113071", "revid": "287204", "url": "https://it.wikipedia.org/wiki?curid=2113071", "title": "Mant Khas", "text": " \nMant Khas \u00e8 una suddivisione dell'India, classificata come \"census town\", di 5.240 abitanti, situata nel distretto di Kangra, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 32\u00b0 12' 13 N e 76\u00b0 20' 47 E.\nSociet\u00e0.\nEvoluzione demografica.\nAl censimento del 2001 la popolazione di Mant Khas assommava a 5.240 persone, delle quali 2.666 maschi e 2.574 femmine. I bambini di et\u00e0 inferiore o uguale ai sei anni assommavano a 380, dei quali 208 maschi e 172 femmine. Infine, coloro che erano in grado di saper almeno leggere e scrivere erano 4.502, dei quali 2.344 maschi e 2.158 femmine."}
{"id": "2113074", "revid": "2192827", "url": "https://it.wikipedia.org/wiki?curid=2113074", "title": "Casa Rossa", "text": ""}
{"id": "2113079", "revid": "438678", "url": "https://it.wikipedia.org/wiki?curid=2113079", "title": "Il bambino con il pigiama a righe (film)", "text": "Il bambino con il pigiama a righe (\"The Boy in the Striped Pyjamas\") \u00e8 un film del 2008 diretto e sceneggiato da Mark Herman, adattamento per il grande schermo dell'omonimo romanzo di John Boyne.\nIl film \u00e8 stato distribuito nelle sale italiane il 19 dicembre 2008.\nTrama.\nBruno \u00e8 un bambino tedesco di otto anni, curioso, intraprendente e appassionato d'avventura. Vive a Berlino, durante la seconda guerra mondiale, con suo padre Ralf, un ufficiale nazista, sua madre Elsa, sua sorella Gretel e una giovane domestica, Maria.\nUn giorno, a seguito della promozione del padre, Bruno viene costretto a lasciare la citt\u00e0 e tutti i suoi amici per trasferirsi in una casa di campagna insieme alla famiglia.\nPoco dopo il suo arrivo, il bambino scopre per caso che vicino alla sua nuova abitazione, sorge un campo di concentramento. Improvvisamente catapultato in una vita monotona e solitaria, circondato solo da domestici e soldati, il bambino inizia ben presto a esplorare i dintorni della tenuta; riesce cos\u00ec a scoprire un passaggio, che lo conduce fino ai confini del campo di concentramento.\nL\u00ec, conosce Shmuel, un bambino ebreo, suo coetaneo. Nonostante tra i due vi sia del filo spinato e il tentativo degli adulti di infondere odio verso la \"razza\" ebraica, Bruno si dimostra fin da subito estraneo ai condizionamenti. Tra i due bambini nasce infatti una profonda amicizia, bench\u00e9 i due possano giocare nei limiti fisici del possibile, dato il filo spinato.\nUn giorno, appena prima di ritrasferirsi, Bruno si \"traveste\" da ebreo, scava una fossa e raggiunge Shmuel. I due andranno alla ricerca del padre di Shmuel, quando per\u00f2 vengono rastrellati all'interno del campo, finiscono per essere sottoposti a un'apparente doccia in una camerata, che \u00e8 in realt\u00e0 una camera a gas, nella quale moriranno."}
{"id": "2113080", "revid": "339392", "url": "https://it.wikipedia.org/wiki?curid=2113080", "title": "Quadro ad olio", "text": ""}
{"id": "2113084", "revid": "287204", "url": "https://it.wikipedia.org/wiki?curid=2113084", "title": "Mehatpur Basdehra", "text": " \nMehatpur Basdehra \u00e8 una suddivisione dell'India, classificata come \"nagar panchayat\", di 8.686 abitanti, situata nel distretto di Una, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 31\u00b0 24' 46 N e 76\u00b0 20' 21 E.\nSociet\u00e0.\nEvoluzione demografica.\nAl censimento del 2001 la popolazione di Mehatpur Basdehra assommava a 8.686 persone, delle quali 4.653 maschi e 4.033 femmine. I bambini di et\u00e0 inferiore o uguale ai sei anni assommavano a 1.224, dei quali 660 maschi e 564 femmine. Infine, coloro che erano in grado di saper almeno leggere e scrivere erano 5.758, dei quali 3.261 maschi e 2.497 femmine."}
{"id": "2113092", "revid": "287204", "url": "https://it.wikipedia.org/wiki?curid=2113092", "title": "Nagrota Bagwan", "text": " \nNagrota Bagwan \u00e8 una suddivisione dell'India, classificata come \"nagar panchayat\", di 5.655 abitanti, situata nel distretto di Kangra, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 32\u00b0 06' 18 N e 76\u00b0 22' 36 E.\nSociet\u00e0.\nEvoluzione demografica.\nAl censimento del 2001 la popolazione di Nagrota Bagwan assommava a 5.655 persone, delle quali 2.882 maschi e 2.773 femmine. I bambini di et\u00e0 inferiore o uguale ai sei anni assommavano a 595, dei quali 318 maschi e 277 femmine. Infine, coloro che erano in grado di saper almeno leggere e scrivere erano 4.457, dei quali 2.340 maschi e 2.117 femmine."}
{"id": "2113094", "revid": "47767", "url": "https://it.wikipedia.org/wiki?curid=2113094", "title": "Rgss", "text": "L'RGSS (\"Ruby Game Scripting System\") \u00e8 un insieme di classi e moduli scritti come base per RPG Maker XP. L'RGSS non \u00e8 un linguaggio a s\u00e9 stante, ma, come indica la sigla, \u00e8 solo un'implementazione del Ruby. Un gioco creato con RPG Maker XP si serve di una serie di script di base necessari affinch\u00e9 il gioco funzioni a seconda delle impostazioni del programma (mappe, database, eventi e cos\u00ec via). Nella rete, inoltre, vi sono varie comunit\u00e0 dedicate a RPG Maker XP che spesso forniscono script implementabili nel proprio gioco.\nUn gioco fatto con RPG Maker XP funziona unicamente attraverso gli script; se si eliminano tutti gli script, infatti, la finestra di gioco si apre e si richiude rapidamente. L'eseguibile \u00e8 solo un interprete Ruby che legge gli script e li fa funzionare.\nL'interprete Ruby fornito dalla Enterbrain ha delle differenze rispetto all'interprete Ruby originale; in quello di RGP Maker XP, ad esempio, non \u00e8 possibile importare librerie scritte in C o C++ (nonostante sia possibile usare il comando \"require\" per importare altri script esterni).\nLe classi fornite con l'RGSS sono:\nI moduli forniti con l'RGSS sono:\nInoltre bisogna citare il modulo RGSS: questo contiene classi (come RGSS::AudioFile o RGSS::Map) con le quali si possono gestire i dati del gioco (mappe, eventi, battaglie e cos\u00ec via)."}
{"id": "2113101", "revid": "287204", "url": "https://it.wikipedia.org/wiki?curid=2113101", "title": "Naina Devi", "text": " \nNaina Devi \u00e8 una citt\u00e0 dell'India di 1.161 abitanti, situata nel distretto di Bilaspur, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 18' 25 N e 76\u00b0 32' 07 E.\nSociet\u00e0.\nEvoluzione demografica.\nAl censimento del 2001 la popolazione di Naina Devi assommava a 1.161 persone, delle quali 735 maschi e 426 femmine. I bambini di et\u00e0 inferiore o uguale ai sei anni assommavano a 126, dei quali 70 maschi e 56 femmine. Infine, coloro che erano in grado di saper almeno leggere e scrivere erano 936, dei quali 618 maschi e 318 femmine."}
{"id": "2113103", "revid": "125349304", "url": "https://it.wikipedia.org/wiki?curid=2113103", "title": "Fernando Lamas", "text": "Biografia.\nDurante gli anni della sua formazione scolastica a Buenos Aires, Lamas si dedic\u00f2 sia allo sport che al teatro, e pi\u00f9 tardi abbandon\u00f2 definitivamente gli studi universitari di legge. Sulle scene fin dall'et\u00e0 di 19 anni, nel 1937 vinse i campionati latino-americani di nuoto stile libero, ottenendo un ritorno pubblicitario tale da assicurargli un lavoro alla radio.\nDal 1939 apparve sul grande schermo in patria, in film come \"Storia di una donna perduta\" (1948) di Luis Saslavsky, e solo nel 1949 un contratto con la MGM lo port\u00f2 a Hollywood. Fu molto popolare durante gli anni cinquanta, grazie a ruoli in fastosi film d'avventura e in costume, nei quali si distinse per la prestanza fisica e l'aspetto da \"latin lover\", doti che gli fecero raggiungere vasta popolarit\u00e0 ma che lo imprigionarono in un clich\u00e9 difficilmente superabile. Tra le sue interpretazioni, da ricordare quella del principe Danilo ne \"La vedova allegra\" (1952) di Curtis Bernhardt, accanto a Lana Turner.\nIl declino della sua carriera cinematografica negli anni sessanta lo port\u00f2 verso i palcoscenici di Broadway e la televisione, dove si ciment\u00f2 anche come regista di diversi telefilm di successo. Per il grande schermo diresse due pellicole non di primo piano, \"La fuente m\u00e1gica\" (1963) e \"The Violent Ones\" (1967).\nDal matrimonio con l'attrice Arlene Dahl, con la quale fu sposato dal 1954 al 1960, ebbe il figlio Lorenzo Lamas, anch'egli diventato attore e regista. Nel 1969 si rispos\u00f2 con l'attrice Esther Williams. Il matrimonio dur\u00f2 fino alla morte di Lamas, avvenuta nel 1982 a causa di un tumore al pancreas.\nL'attore \u00e8 stato citato in una fortunata serie di sketch del Saturday Night Live negli anni 80', aventi come protagonista il donnaiolo Fernando, impersonato dal comico, attore e regista Billy Crystal, che nasce come una parodia diretta del noto attore e che \u00e8 diventato un personaggio cult sia dello show sia anche della lunga serie di personaggi interpretati da Crystal. Una delle frasi abituali pronunciata da Fernando, poi diventata molto famosa e citata molte volte, \u00e8 la popolarissima \"\"Darling, you look mahvelous!\"\", che d\u00e0 anche il titolo a una fortunata canzone incisa da Crystal nelle vesti del personaggio nel 1986 \u00e8 che contenuta nell'album comico dello stesso Crystal \"Mahvelous!\". L'arrangiamento della canzone \u00e8 curata da Paul Shaffer, gi\u00e0 autore della popolarissima \"It's Raining Men\" del 1982."}
{"id": "2113107", "revid": "287204", "url": "https://it.wikipedia.org/wiki?curid=2113107", "title": "Parwanoo", "text": " \nParwanoo \u00e8 una citt\u00e0 dell'India di 8.609 abitanti, situata nel distretto di Solan, nello stato federato dell'Himachal Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 30\u00b0 50' 17 N e 76\u00b0 57' 31 E.\nSociet\u00e0.\nEvoluzione demografica.\nAl censimento del 2001 la popolazione di Parwanoo assommava a 8.609 persone, delle quali 5.270 maschi e 3.339 femmine. I bambini di et\u00e0 inferiore o uguale ai sei anni assommavano a 1.011, dei quali 547 maschi e 464 femmine. Infine, coloro che erano in grado di saper almeno leggere e scrivere erano 6.280, dei quali 3.898 maschi e 2.382 femmine."}
{"id": "2113108", "revid": "125605140", "url": "https://it.wikipedia.org/wiki?curid=2113108", "title": "Hua Mulan", "text": "Il poema, forse opera del filosofo e scrittore Liang Tao, \u00e8 stato composto nel VI secolo durante il periodo delle dinastie del nord, ma il testo originale \u00e8 perduto.\nHua Mulan \u00e8 raffigurata nel Wu Shuang Pu di Jin Guliang (\u65e0\u53cc\u8c31, Tavola degli eroi incomparabili).\nStoria.\nSi narra che in seguito ai continui attacchi da parte delle trib\u00f9 nomadi e degli unni l'imperatore richiam\u00f2 alle armi tutti gli uomini cinesi iscritti nell'elenco dei riservisti, tra cui Hua Hu, noto condottiero e padre di Hua Mulan. Nonostante la sua veneranda et\u00e0 e il suo debole stato di salute, Hua Hu decise di rispondere alla chiamata per onorare il nome della sua famiglia e dei suoi antenati. Per\u00f2 sua figlia Mulan, preoccupata per la salute del padre, decise, con il consenso restio di lui, di rispondere alla chiamata al suo posto utilizzando il nome di suo fratello minore.\nI successivi mesi per Mulan furono difficilissimi a causa del duro addestramento militare e per paura di far scoprire la sua vera identit\u00e0. Successivamente per\u00f2, durante le numerose battaglie, Mulan cap\u00ec quanto fosse importante continuare a combattere per proteggere la propria famiglia e la propria patria. Dopo dodici anni di combattimenti e incredibili gesta Mulan fu nominata generale e successivamente comandante delle armate settentrionali, il tutto continuando a nascondere il fatto di essere una donna.\nLa guerra fin\u00ec proprio grazie a Mulan, che batt\u00e9 sul campo un famosissimo generale unno. Al suo ritorno ella fu colmata di onori imperiali e le fu proposto il posto di alto funzionario, ma lei rifiut\u00f2 per poter tornare a casa dal padre malato. La sua vera identit\u00e0 fu scoperta a causa delle diatribe con un comandante anziano, che cerc\u00f2 in ogni modo di offrire a Mulan sua figlia come sposa, con continui rifiuti da parte di Mulan. Alla fine il generale, indispettito, raggiunse Mulan a casa e fu l\u00ec che scopr\u00ec la vera identit\u00e0 della ragazza. Nonostante la scoperta, il generale ebbe ancor pi\u00f9 ammirazione nei suoi confronti."}
{"id": "2113111", "revid": "1305772", "url": "https://it.wikipedia.org/wiki?curid=2113111", "title": "Yamaha TZ", "text": "Con la sigla TZ la casa motociclistica giapponese Yamaha ha caratterizzato diversi modelli di motocicletta da competizione nelle varie cilindrate:"}
{"id": "2113112", "revid": "287204", "url": "https://it.wikipedia.org/wiki?curid=2113112", "title": "Yamaha TZ 250", "text": "La Yamaha TZ 250 \u00e8 una motocicletta da competizione della casa Yamaha Motor, che ha debuttato nella classe 250 del motomondiale nel 1973.\nEvoluzione.\nLa TZ250 nasce nel 1973 come motocicletta da competizione \"production racer\" destinata alla vendita ai privati, sulla scia delle precedenti TD2 e TD3.\nDal 1973 fino al 1984 adotta un motore bicilindrico in linea di tipo piston port; inizialmente con alesaggio e corsa di 54x54mm e dal 1981 di 56x50.7mm. Nel 1985 viene introdotta l'immissione lamellare.\nA partire dal 1991 viene introdotto un motore radicalmente diverso, trattandosi di un V2 a 90\u00b0 derivato dalla YZR 250 della stagione precedente. Nello stesso anno viene sviluppato anche il modello TZ250M, preparato direttamente dalla Casa, che nel periodo 1991-1995 sostituisce la YZR250 come motocicletta ufficiale nel motomondiale.\nLa TZ250 viene continuamente aggiornata ed evoluta fino al 2003 e rimane in vendita fino al 2008."}
{"id": "2113113", "revid": "1983214", "url": "https://it.wikipedia.org/wiki?curid=2113113", "title": "M\u00e1ir\u00e9ad N\u00ed Ghr\u00e1da", "text": "Biografia.\nM\u00e1ir\u00e9ad N\u00ed Ghr\u00e1da nacque il 23 dicembre 1896 a Cnoc an Daingin (Knockadangan) presso Cill Mh\u00e1ille (Kilmaley), una decina di chilometri ad ovest di Inis (Ennis), nella contea di Cl\u00e1r (Clare). Il padre, piccolo agricoltore ma anche consigliere provinciale, era un parlante gaelico; la madre proveniva da Cill na M\u00f3na, zona che era ancora semi-gaelica.\nM\u00e1ir\u00e9ad frequent\u00f2 dapprima la scuola nazionale a Cill Mh\u00e1ille e poi le scuole medie del Convento della Misericordia ad Inis, dove vinse una borsa di studio per il Collegio Universitario di Dublino; si laure\u00f2 in gaelico, francese e inglese, e consegu\u00ec la laurea superiore in gaelico sotto la guida del prof. Douglas Hyde, futuro primo Presidente della Repubblica d'Irlanda.\nLott\u00f2 contro la dominazione inglese e fu anche imprigionata per avere svolto propaganda nella principale via di Dublino. Faceva parte del Cumann na mBan (Lega delle Donne), settore femminile dei Volontari Irlandesi. Nel primo parlamento irlandese del 1919-1921 fu segretaria di Ernest Blythe.\nNel 1923 M\u00e1ir\u00e9ad N\u00ed Ghr\u00e1da spos\u00f2 Risteard \u00d3 C\u00edos\u00e1in, e ne avr\u00e0 due figli. Pure nel 1923 si diede all'insegnamento. A partire dal 1926 lavor\u00f2 a tempo parziale come annunciatrice alla Radio irlandese, e intanto produceva testi scolastici gaelici e grammatiche e dirigeva una casa editrice per la scuola; diriger\u00e0 poi, dal 1951 al 1962, \"The Teacher's Work\".\nOpere letterarie e teatrali.\nNel 1939 pubblic\u00f2 la raccolta \"An Bheirt Dearbhr\u00e1thar agus Sc\u00e9alta Eile\" (\"I due fratelli e altri racconti\") e nel 1940 \"Manann\u00e1n\", romanzo fantascientifico. Ma la notoriet\u00e0 le venne dalle opere teatrali, rimaste popolari anche nei festival amatoriali.\nVarie sue commedie sono per l'infanzia; altre, soprattutto \"An Triail\" e \"Breithi\u00fanas\", sono state un successo teatrale.\nSi possono menzionare in particolare: nel 1935 \"An Uacht\" (Il testamento); nel 1937 \"An Gr\u00e1 agus An Garda\" (L'amore e la guardia); nel 1954 \"L\u00e1 Bu\u00ed Bealtaine\" (Un felice Calendimaggio) e \"Giolla an tSolais\" (Il ragazzo della luce); nel 1960 \"\u00dall Glas O\u00edche Shamhna\" (Mela verde di Hallowe'en) ; nel 1962 \"An S\u00fag\u00e1n Sneachta\" (Il pagliericcio di neve) ; nel 1963 \"Mac U\u00ed Ruda\u00ed\"; nel 1966 \"An Stailc Ocrais\" (Lo sciopero della fame); infine \"Breithi\u00fanas\" (Sentenza).\nIl suo maggior successo teatrale fu \"An Triail\" (La prova), rappresentato per la prima volta nel 1964 al Damer di Dublino e presentato in traduzione inglese l'anno seguente con ampio favore. \u00c8 il dramma di una ragazza-madre alle prese con la durezza e l'ipocrisia della societ\u00e0. In una ripubblicazione del 1995 di quest'opera (An G\u00fam, Dublino) il nipote \u00c9amon \u00d3 Cios\u00e1in tracci\u00f2 lo sviluppo letterario e intellettuale dell'autrice, sulla cui opera aveva gi\u00e0 pubblicato articoli nei numeri di marzo e aprile 1976 di \"Feasta\". Per una dettagliata analisi di \"An Triail\" secondo un approccio formalista-strutturalista si veda la conferenza di Meidhbh\u00edn N\u00ed \u00dardail del Collegio Universitario di Dublino, su \"Feasta\" del maggio 1999.\nPer alcune impressioni teatrali dell'autrice si veda il suo articolo \"An Dr\u00e1mad\u00f3ir ar Fhoireann Amharclainne\" (L'autore drammatico in una compagnia teatrale), su \"Feasta\" del giugno 1967.\nUn'interessante poesia di M\u00e1ir\u00e9ad N\u00ed Ghr\u00e1da, \"D'fhile Nach Maireann: G.M.H.\" (A un poeta defunto: G.M.H.), gi\u00e0 pubblicata sul numero di ottobre 1959 di \"Feasta\", \u00e8 riportata in diverse antologie. Questi versi sono un omaggio alla memoria del poeta inglese Gerard Manley Hopkins, vissuto e morto in Irlanda. La poesia intreccia risonanze del personalissimo stile di Hopkins con modi irlandesi, ed \u00e8 commentata da Frank O' Brien nel suo libro di critica letteraria \"Fil\u00edocht Ghaeilge na Linne Seo\" (Poesia gaelica del nostro tempo), Dublino, An Cl\u00f3chomhar T.ta, II edizione, 1978, pag.113."}
{"id": "2113114", "revid": "76069", "url": "https://it.wikipedia.org/wiki?curid=2113114", "title": "Contea di Lagrange", "text": ""}
{"id": "2113124", "revid": "287204", "url": "https://it.wikipedia.org/wiki?curid=2113124", "title": "Mairead Ni Ghrada", "text": ""}
{"id": "2113125", "revid": "124462426", "url": "https://it.wikipedia.org/wiki?curid=2113125", "title": "Kazimiera Zawistowska", "text": ""}
{"id": "2113130", "revid": "1305772", "url": "https://it.wikipedia.org/wiki?curid=2113130", "title": "Honda RS R", "text": "Con la sigla RS R la casa motociclistica giapponese Honda ha caratterizzato diversi modelli di motocicletta da competizione nelle varie cilindrate:"}
{"id": "2113131", "revid": "287204", "url": "https://it.wikipedia.org/wiki?curid=2113131", "title": "Rawalsar", "text": " \nRawalsar \u00e8 una suddivisione dell'India, classificata come \"nagar panchayat\", di 1.369 abitanti, situata nel distretto di Mandi, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 38' 10 N e 76\u00b0 49' 48 E.\nSociet\u00e0.\nEvoluzione demografica.\nAl censimento del 2001 la popolazione di Rawalsar assommava a 1.369 persone, delle quali 737 maschi e 632 femmine. I bambini di et\u00e0 inferiore o uguale ai sei anni assommavano a 164, dei quali 96 maschi e 68 femmine. Infine, coloro che erano in grado di saper almeno leggere e scrivere erano 1.035, dei quali 576 maschi e 459 femmine."}
{"id": "2113136", "revid": "167080", "url": "https://it.wikipedia.org/wiki?curid=2113136", "title": "Fortezze d'altura", "text": ""}
{"id": "2113143", "revid": "1494169", "url": "https://it.wikipedia.org/wiki?curid=2113143", "title": "Zaccardo", "text": ""}
{"id": "2113144", "revid": "292162", "url": "https://it.wikipedia.org/wiki?curid=2113144", "title": "Licodia Eubea", "text": "Licodia Eubea (\"Licudd\u00eca\" in ) \u00e8 un comune italiano di abitanti della citt\u00e0 metropolitana di Catania in Sicilia.\nGeografia fisica.\nTerritorio.\nLicodia Eubea sorge a 600 metri di altezza sul livello del mare, sul versante nord-occidentale dei Monti Iblei, e si adagia su due colli, quello del Castello medievale e quello del Calvario. Tra i due colli giace il quartiere \"Carmine\" con l'omonima chiesa.\nIl pi\u00f9 grande corso d'acqua che attraversa il comune di Licodia Eubea \u00e8 il fiume Dirillo, che forma nel suo territorio il Lago Dirillo, un bacino artificiale.\nOrigini del nome.\nDa Licodia a Licodia Eubea.\nIl toponimo \u00e8 composto da due elementi, di origine differente.\nIl pi\u00f9 antico \u00e8 \"Eubea\", derivante dall'identificazione del territorio con il luogo in cui i calcidesi di Lentini fondarono, nel 650 a.C., una colonia con questo nome.\nIn seguito, durante il medioevo, il toponimo Eubea fu sostituito da \"Licodia\". Solo nel 1872 il Consiglio comunale decise di utilizzare entrambi i toponimi, aggiungendo a partire dal 1873 (RD n. 1224 del 13 gennaio) il nome di Eubea a quello di Licodia, da cui l'attuale toponimo di Licodia Eubea. Era convinzione, allora diffusa, che la cittadina fosse l'erede d'Euboia (Cluverio), la sub-colonia greca, fondata dai greci di Lentini verso la met\u00e0 del VII sec. a.C. e distrutta da Gelone nel 482 a.C. (Erodoto).\nIpotesi del Maurolico e del Fazello sul toponimo Licodia.\nIl monaco benedettino Francesco Maurolico (1494-1575), bas\u00f2 l'origine del toponimo Licodia sul fatto che i greci, traendo spunto dalla possibile forte presenza di branchi di lupi nel territorio Licodiano di allora, abbiano denominato il territorio con la parola \"lykos\", vocabolo greco che vuol dire appunto lupo e che quindi potrebbe costituire l'origine dell'attuale nome, Licodia.\nAll'epoca del Maurolico spesso ci si riconduceva alla cultura greca per spiegare l'origine di molte denominazioni, tralasciando il fatto che la Sicilia ebbe pure un'altra forte dominazione ossia quella araba.\nInfatti, l'Abate Fazello dell'ordine dei Frati Predicatori e contemporaneo del Maurolico, disse su Licodia: \u00abIn elevata e scoscesa rupe \u00e8 Licodia paese di nome saraceno, dove sono meravigliose ruine di antichit\u00e0 sebbene prostrate e sepolte in gran parte; vestigia di antica giacente Citt\u00e0\u00bb. Infatti in arabo Al Kudia o Al Kudy Ali vuol dire cerro, ovvero grande masso o l'aspra roccia di Al\u00ec, e quindi sarebbe molto attendibile l'ipotesi che il toponimo Licodia derivi da Alcudia, poi trasformato in lingua siciliana in A-Likudya, oggi Licodia. A tutto questo c'\u00e8 da aggiungere che, in siciliano, gli abitanti di Licodia venivano chiamati Kuddiani, oggi Licuddiani. Nei documenti, il nome Licodia si riscontra per la prima volta in una donazione del 1105, da parte di Achi di Vizzini, di terre site in Licodia all'abbazia di Lipari e Patti dedicata a S.Bartolomeo e SS. Salvatore. Nel 1269, il nome Licodia unitamente al castello, nello \"Statum Castrum Siciliae\".\nStoria.\nDalle origini ad oggi.\nIl ritrovamento di focolari e di ceramiche, risalenti al neolitico superiore, attesta la presenza di popolazioni autoctone, i Sicani, in territorio licodiano.\nLe notizie sulla fondazione di Licodia Eubea sono piuttosto incerte, ma le varie e molteplici testimonianze delle frequentazioni del passato portano a dare notevole credito all'identificazione dell'attuale abitato con l'antica \"Euboia\" fondata dai Calcidesi di Leontinoi nel 650 a.C. Infatti, dalle narrazioni di Tucidide, di Marcione di Eraclea e di Diodoro Siculo, risulta che una colonia di Calcidesi dell'Isola di Eubea, che approdarono a Messina, abbiano dato vita a diverse citt\u00e0, tra cui Eubea, nell'attuale sito di Licodia. I numerosi ritrovamenti archeologici di epoca ellenistica, le ceramiche di epoca classica rinvenute nei campi di Pizzo del Corno, gli scavi effettuati nel 1985 nel centro storico della cittadina, sono solo alcune delle testimonianze che tendono a confermare l'origine greca di Licodia. Molti dei reperti archeologici acquisiti negli anni mediante ritrovamenti e scavi sono stati raccolti ed esposti nel Museo Civico.\nDurante la dominazione saracena in Sicilia, il Monte di Licodia divenne un presidio militare di strategica importanza, provvisto di fortificazione, trasformato poi, in epoca normanna, nel castello di Licodia, la cui esistenza \u00e8 storicamente attestata a partire dal 1272.\nNel medioevo Licodia venne anche denominata \"la Piccola Palermo\", come ricordano gli anziani del luogo e molti libri di storia locale, (in siciliano detta \"Palermu u piccilu\", per l'elevato numero di famiglie nobili nel suo territorio e quindi per la sua potenza commerciale e politica). La prima signoria documentata fu quella di Bertrando Artus, in epoca angioina. Con gli Aragonesi il feudo torn\u00f2 sotto il controllo regio, fino al 1299, anno in cui re Federico III d'Aragona lo concesse a Ugolino Callari (o di Callaro), col titolo di conte. Pass\u00f2 poi alla famiglia Filangeri. Nel 1393 il re Martino I affid\u00f2 le terre licodiane ad un'altra famiglia nobile, gli Adamar, signori di Santa Pau, da cui prender\u00e0 il nome il castello (Castello Santapau) e ai quali vennero affidati anche feudo e casale. Il periodo di maggior lustro Licodia l'ebbe nel XV e XVI secolo quando la famiglia Santa Pau ne govern\u00f2 il territorio. Dopo il terremoto del 1542, la popolazione si addens\u00f2 attorno al castello, mentre l'area tra la Matrice e i Canali fu destinata ai conventi.\nCon la morte di Francesco nel 1590, si estinse la famiglia Santapau e Licodia, tramite Camilla, figlia naturale di Francesco e moglie di Muzio Ruffo, pass\u00f2 alla famiglia Ruffo di Calabria, insieme ai feudi annessi.\nIl terribile e devastante terremoto del Val di Noto, nell'anno 1693, distrusse quasi del tutto il castello, riducendolo agli attuali ruderi e diede l'avvio all'ulteriore espansione dell'abitato a nord dell'antico borgo nell'area dei conventi.\nI Ruffo amministrarono la terra di Licodia fino alla cessazione del sistema feudale nel 1812. Nel 1844 il centro fu elevato a capoluogo di circondario.\nIn seguito alla soppressione feudale, il paese fu inizialmente aggregato al comune di Vizzini per poi affrancarsi come comune autonomo nel 1844. Il nome di Licodia \u00e8 anche legato a quello di Giovanni Verga, che vi ambient\u00f2 molte delle sue novelle e romanzi (\"L'amante di Gramigna\" e \"Jeli il pastore\" su tutte). Licodia, sin dai primi anni del secolo scorso, sub\u00ec una crisi demografica dovuta all'emigrazione di molti suoi cittadini, principalmente verso gli Stati Uniti, l'Australia, l'Argentina e il Canada. Oggi Licodia Eubea basa la sua economia principalmente sui prodotti agricoli come i cereali e l'uva da tavola.\nIl terremoto del 1693.\nNel terribile e devastante terremoto del 1693 che colp\u00ec tutta la Val di Noto, Licodia cont\u00f2 molti danni sia materiali che umani, infatti ben 258 persone persero la vita sotto le rovine e moltissimi edifici tra religiosi e civili vennero gravemente danneggiati o rasi al suolo come accadde per il castello medievale Santapau. In particolare si tramanda la storia della chiesa \"all'armi scacciati\", le anime schiacciate, dove molte persone raccolte in preghiera all'interno del tempio, per scongiurare il sisma che gi\u00e0 si era fatto sentire con piccole scosse, rimasero uccise a causa del terremoto.\nAl contrario di molte citt\u00e0 siciliane colpite dal sisma, Licodia fu ricostruita nello stesso luogo dove sorgeva in passato e i lavori di restauro per i maggiori edifici pubblici iniziarono subito. Alcuni edifici religiosi, come la chiesa del monte Calvario o la chiesa del Crocefisso rimasero illese mentre altri, come la chiesa madre o il convento dei cappuccini, furono in parte restaurati.\nSimboli.\nLa blasonatura ufficiale dello stemma \u00e8 la seguente:\nLo stemma del comune di Licodia Eubea ha come simbolo principale il lupo rapace. Il lupo si attribuisce a Licodia per il fatto che il nome della citt\u00e0 deriva dal greco \"lukos\", che vuol dire \"lupo\".\nMonumenti e luoghi d'interesse.\nArchitetture religiose.\nChiese.\n \nArchitetture militari.\nCastello Santapau.\nSorge sul colle omonimo (Colle Castello) a poca distanza dal centro abitato di Licodia Eubea. Sorto probabilmente su una preesistente fortificazione greca o araba, fu costruito grazie all'intervento di Federico II di Svevia e assunse l'aspetto di un castello in epoca medioevale per mano di Manfredi di Sicilia durante l'agitato periodo che precede l'occupazione angioina. Nel 1275 venne assegnato al nobile francese Gerardo de Artus, ed in seguito si susseguirono i Santapau e i Ruffo. Venne semidistrutto dal terremoto del 1693, infatti, oggi \u00e8 possibile ammirare diversi resti di mura e soffitti e un torrione cilindrico. Una feritoia e una porta sono ancora visibili.\nArchitetture civili.\nParticolarmente notevole il settecentesco prospetto, riportabile al gusto tardo barocco dell'area siracusana-iblea. Una parte del piano, caratterizzato da ampi saloni, \u00e8 stato acquistato dal comune per uso culturale.\nVilla e anfiteatro comunale Santapau.\nIl parco comunale si trova nel centro storico di Licodia Eubea e d\u00e0 sul corso principale del paese. Fu intitolato ai marchesi Santapau che governarono Licodia per quasi due secoli.\nLa villa comunale venne costruita nella seconda met\u00e0 degli anni settanta del secolo scorso. Il parco \u00e8 dotato di una fontana che abbellisce una delle piazzette circondate da vaste zone alberate. All'interno della villa c'\u00e8 inoltre un parco giochi e un anfiteatro, costruito contemporaneamente alla villa. L'anfiteatro \u00e8 costituito da tribune stile teatro greco-romano e da un'ampia piazza circolare su cui \u00e8 posizionato il palcoscenico. La villa comunale assume particolare importanza nelle varie festivit\u00e0, soprattutto estive, ospitando nel suo anfiteatro spettacoli di vario genere, quali concerti e opere teatrali.\nSiti archeologici.\nNecropoli greca di Vigna della signora.\nNella contrada che si estende sotto il lato sud del monte Calvario, nel 1990 furono ritrovati dei loculi di una necropoli databile al 450 a.C. Gli scavi sul sito furono avviati dopo il ritrovamento casuale di alcuni loculi durante la costruzione della caserma dell'arma dei Carabinieri. L'area dove \u00e8 situata la necropoli \u00e8 oggi edificata in seguito alla recente espansione dell'abitato.\nLe sepolture della necropoli in questione sono tutte multiple e riescono a contenere dai tre ai sette defunti probabilmente della stessa famiglia. Fu trovata una rara sepoltura di un uomo tumulato con il suo stesso cavallo; una sepoltura simile era stata gi\u00e0 rinvenuta al Calvario qualche tempo prima. Furono recuperati vari oggetti che componevano il corredo funebre dei defunti, tra cui gioielli in oro, argento e bronzo e altri oggetti di uso comune. Inoltre si trovarono numerose ceramiche decorate fra le quali una \"kelebe\" a figure rosse, un'\"oinochoe\" a bocca trilobata a figure nere e uno \"skyphos\" a figure rosse. Fu anche portato alla luce un sarcofago destinato presumibilmente ospitare una persona molto importante, mai utilizzato. Tutti i ritrovamenti sono considerati di pregevole rilevanza artistica e storica.\nNella stessa zona si trovano dei resti di abitazioni greche del VI, V e IV secolo a.C., con un laboratorio di manifatture in argilla.\nSociet\u00e0.\nLingue e dialetti.\nA Licodia Eubea si parla la lingua siciliana nella variante catanese, al contrario di alcuni paesi vicini che, a causa della vicinanza alla provincia di Ragusa, usano una cadenza tipica ragusana. A Licodia si \u00e8 sempre fatto un uso molto ampio del dialetto. Diverse sono le opere scritte o tramandate da padre in figlio in dialetto licodiano. Soprattutto per la Settimana Santa sono molteplici i canti popolari cantati tutt'oggi per narrare la passione del Cristo morto sulla croce e per descrivere il dolore della Madonna Addolorata che vede patire il figlio. Le pi\u00f9 famose composizioni sono il \"Rosario del Crocefisso\", le \"Sette Spade\" (\"Setti Spati\", in lingua siciliana), che racconta i sette dolori di Maria Vergine, e il rosario dedicato alla patrona Santa Margherita V.M. Queste opere dialettali risultano essere oltre trenta.\nEcco uno stralcio dell'inno tradizionale di Licodia Eubea intitolato, \"A Licuddia\", composto dall'insegnante Maria Falcone Albo:\nTradizioni e folclore.\nSanta Margherita patrona della citt\u00e0.\nL'antica vergine e martire Margherita d'Antiochia di Pisidia, \u00e8 da sempre venerata a Licodia quale patrona, insieme a Sant'Antonio Abate.\nIl popolo la invocava quale Patrona Particolare dell'abitato gi\u00e0 nel XVII secolo, tanto che lo stesso Rocco Pirri, nella sua Sicilia Sacra, la menziona come tale.\n\u00c8 certo che un luogo di culto a lei dedicato era presente a Licodia gi\u00e0 nel 1583, quando il Canonico Don Martino La Russa, morendo, design\u00f2 con atto testamentario erede universale del suo enorme patrimonio, la Chiesa di Santa Margherita.\nNon va escluso, come suppone Padre Leonardo Ciavola da Licodia in un suo scritto, che gi\u00e0 nel XIII secolo fosse presente una piccola cappella a lei dedicata lungo le pendici del colle castello, non distante dal luogo in cui sorge l'attuale Basilica Chiesa Madre a lei dedicata.\nNel 1903, facendosi interprete della forte venerazione tra il popolo e della storia antichissima del culto di Santa Margherita a Licodia, il sapiente sacerdote cappuccino Padre Francesco Lo Bartolo da Licodia (1872 - 1945), avvi\u00f2 le pratiche che richiedevano alla Santa Congregazione per i Riti, il Decreto che nominasse la martire \"Patrona Principale\" della citt\u00e0. Il Decreto venne approvato da S.S Pio X il 12 aprile del 1905.\nCultura.\nBiblioteche.\nLa biblioteca comunale di Licodia Eubea \u00e8 oggi sita in vico La Russa, vicino alla chiesa del Crocifisso o Ospedale. La biblioteca fu istituita ufficialmente nel 1972 e cominci\u00f2 la sua attivit\u00e0 vera e propria nel 1979. Fu una biblioteca pioniere. Dal 1996 la biblioteca possiede un primo \"database\" e oggi \u00e8 fornita di nuovissimi mezzi informatici e tecnologici. In passato la biblioteca aveva sede presso l'ex struttura scolastica del quartiere Carmine. La biblioteca \u00e8 fornita di circa 15.000 volumi e di un'ampia sala lettura.\nMusei.\nMuseo civico archeologico Antonino Di Vita.\nIl museo civico archeologico Antonino Di Vita \u00e8 ospitato in locali comunali. In quest'area museale archeologica si conservano diversi ritrovamenti relativi a materiale di importazione greca e a vasellame, con i tipici motivi geometrici che identificano la Facies di Licodia e di Santo Cono Piano Notaro, rinvenuti nel territorio di Licodia Eubea. Gran parte dei ritrovamenti furono portati alla luce da Paolo Orsi e successivamente da diversi scavi degli anni '80 e '90 del novecento a opera della sovrintendenza con l'aiuto dei volontari dell'Archeoclub di Licodia Eubea.\nIl museo si divide in tre sezioni:\nMuseo etnografico o museo della comunit\u00e0 Licodiana.\nIl museo etnografico \u00e8 sito presso dei locali terragni che danno sul chiostro dell'ex Monastero di San Benedetto e Santa Chiara a Licodia Eubea.\nQuesto museo raccoglie gli utensili originali relativi alle attivit\u00e0 artigianali e agricole del territorio, in uso sino a qualche decennio fa.\nLa collezione presenta un vasto numero di arnesi riconducibili al lavoro del calzolaio, oltre che al duro lavoro della mietitura. Tutti i pezzi sono donazioni dei cittadini di Licodia. Il museo \u00e8 stato intitolato a Padre Matteo Coniglione O.P. (Licodia E., 1879 - Catania, 1964).\nCucina.\nLa patac\u00f2.\nLa \"patac\u00f2\" \u00e8 un piatto tipico di Licodia Eubea, un tempo chiamato piatto dei poveri, visto che era la base dell'alimentazione della povera gente nei mesi pi\u00f9 freddi dell'anno. Ancora oggi \u00e8 abitudine la preparazione di questa pietanza nelle famiglie licodiane. La \"patac\u00f2\" \u00e8 ricavata dalla farina di cicerchia avente tipico colore giallastro. La farina si mischia con l'acqua in modo da fare una sorta di polenta che si arricchisce con l'aggiunta di broccoli, salsiccia a pezzetti, olio, pepe e sale quanto ne basta. Prima di cucinare la \"patac\u00f2\" occorre fare un soffritto con aglio da mischiare anch'esso con la \"patac\u00f2\". Questo piatto si mangia generalmente caldo e un tempo era solito consumarsi a colazione.\nPagnuccata.\nLa \"pagnuccata \"\u00e8 un piatto tipico siciliano molto comune anche a Licodia Eubea, dove \u00e8 solito prepararsi nei mesi freddi e in particolare a Natale e a Pasqua ma soprattutto per il carnevale. Questo dolce tipico a Licodia presenta una forma pi\u00f9 minuta confronto alle altre zone in cui viene preparato. Il tutto \u00e8 composto da un impasto di farina e uova che poi vanno a comporre dei condoni che vengono tagliati in piccole palline. Dopo questo procedimenti le palline vengono immerse dentro il miele sciolto con lo zucchero.\nEventi.\nPremio internazionale Lupo d'Oro, spettacolo nato nel 1982 e dal 2008 viene fatto cadere in corrispondenza della festa dell'uva. Il premio lupo d'oro prende il nome dallo stemma di Licodia Eubea, e premia a nome del comune di Licodia, con una medaglia d'oro, persone che si sono distinte nel campo dell'arte, cultura o giustizia. Tra i premiati dal lupo d'oro spiccano i nomi di Pippo Baudo, il cardinale Angelo Comastri, Katia Ricciarelli, Leo Gullotta e molti altri personaggi famosi.\nAmministrazione.\nAmministrazione attuale.\n Regno d'Italia\n Repubblica Italiana\nSport.\nImpianti sportivi.\nLa piscina comunale di Licodia Eubea \u00e8 sita nella zona nuova dell'abitato in viale Regione siciliana ed \u00e8 di recente costruzione. La struttura \u00e8 costituita da due vasche, una pi\u00f9 piccola e l'altra semi-olimpionica di maggiori misure.\nVicino alla piscina comunale \u00e8 presente il campo sportivo comunale con l'annesso campetto di calcio a 5. Il campo da calcio fu sistemato negli anni settanta con la costruzione delle tribune e degli spogliatoi."}
{"id": "2113148", "revid": "1543377", "url": "https://it.wikipedia.org/wiki?curid=2113148", "title": "Defender (Rory Gallagher)", "text": "Defender \u00e8 il decimo album solista di Rory Gallagher, pubblicato nel 1987.\nRealizzato con evidente perizia e passione, risulta un album riuscito, fresco, equilibrato e originale, dal suono robusto e vibrante, in cui Gallagher conferma la sua impareggiabile tecnica chitarristica. Lo stesso artista irlandese, in quella che \u00e8 considerata la sua ultima intervista trasmessa su una radio locale olandese l'11 gennaio 1995, lo defin\u00ec (assieme a Tattoo) il suo album preferito. Molto simile a Top priority del 1979 per atmosfera e impatto, l'album, ristampato su CD nel 1999 con l'aggiunta di due ulteriori blues finali rispetto al 1987, spazia da energici brani rockblues come \"Kickback city\", \"Continental Op\" e \"Smear Campaign\", al rock metropolitano di \"Road to hell\", fino a classici come \"Don't start me to talkin'\" (con un formidabile assolo di armonica da parte di M. Feltham) e soprattutto \"I ain't no saint\", probabilmente uno dei pi\u00f9 irresistibili blues che si possa ascoltare su una Stratocaster. Riguardo all'attenzione rivolta a quest'album - ricorda Donal Gallagher nel booklet del CD - il chitarrista irlandese ammise: \"Voglio avere il controllo su tutto ci\u00f2 che faccio, nonch\u00e9 l'ultima parola sul lavoro finale\", perseguendo dunque il suo tipico sound rockblues a dispetto dell'approccio musicale anni ottanta pi\u00f9 legato alle tastiere e all'elettronica. Registrato a Londra con impeccabile professionalit\u00e0, e prodotto dallo stesso Rory, Defender si pone tra i suoi migliori album in assoluto assieme a Top priority, Deuce, Tattoo e ovviamente Irish Tour."}
{"id": "2113150", "revid": "287204", "url": "https://it.wikipedia.org/wiki?curid=2113150", "title": "Seoni (Himachal Pradesh)", "text": " \nSeoni \u00e8 una suddivisione dell'India, classificata come \"nagar panchayat\", di 1.529 abitanti, situata nel distretto di Shimla, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 14' 31 N e 77\u00b0 06' 43 E.\nSociet\u00e0.\nEvoluzione demografica.\nAl censimento del 2001 la popolazione di Seoni assommava a 1.529 persone, delle quali 762 maschi e 767 femmine. I bambini di et\u00e0 inferiore o uguale ai sei anni assommavano a 183, dei quali 98 maschi e 85 femmine. Infine, coloro che erano in grado di saper almeno leggere e scrivere erano 1.225, dei quali 628 maschi e 597 femmine."}
{"id": "2113152", "revid": "287204", "url": "https://it.wikipedia.org/wiki?curid=2113152", "title": "Talai", "text": " \nTalai \u00e8 una suddivisione dell'India, classificata come \"nagar panchayat\", di 2.010 abitanti, situata nel distretto di Bilaspur, nello stato federato dell'Himachal Pradesh. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 31\u00b0 27' 06 N e 76\u00b0 31' 16 E.\nSociet\u00e0.\nEvoluzione demografica.\nAl censimento del 2001 la popolazione di Talai assommava a 2.010 persone, delle quali 1.059 maschi e 951 femmine. I bambini di et\u00e0 inferiore o uguale ai sei anni assommavano a 300, dei quali 149 maschi e 151 femmine. Infine, coloro che erano in grado di saper almeno leggere e scrivere erano 1.436, dei quali 793 maschi e 643 femmine."}
{"id": "2113155", "revid": "124123", "url": "https://it.wikipedia.org/wiki?curid=2113155", "title": "Nati nel 25", "text": ""}
{"id": "2113161", "revid": "599013", "url": "https://it.wikipedia.org/wiki?curid=2113161", "title": "Pavel Novotn\u00fd (cestista)", "text": ""}
{"id": "2113164", "revid": "75435", "url": "https://it.wikipedia.org/wiki?curid=2113164", "title": "Apparizioni di Lourdes", "text": ""}
{"id": "2113169", "revid": "124123", "url": "https://it.wikipedia.org/wiki?curid=2113169", "title": "Nati nel 129", "text": ""}
{"id": "2113176", "revid": "496065", "url": "https://it.wikipedia.org/wiki?curid=2113176", "title": "Yamaha YZR 125", "text": ""}
{"id": "2113179", "revid": "121645774", "url": "https://it.wikipedia.org/wiki?curid=2113179", "title": "Anatolij Krutikov", "text": "Carriera.\nClub.\nInizi\u00f2 la carriera calcistica nel 1952 con il Khimik Mosca, squadra da cui se ne and\u00f2 l'anno successivo, per giocare nel CSKA Mosca. Dopo 34 partite in quattro campionati sovietici, decise di trasferirsi allo , con cui gioc\u00f2 269 partite negli 11 anni successivi. Termin\u00f2 la carriera nel 1969, a 36 anni.\nNazionale.\nCon la nazionale di calcio dell'Unione Sovietica vinse il , accumulando nove presenze nel corso della sua carriera internazionale.\nAllenatore.\nDopo essersi ritirato dalla scena calcistica, inizi\u00f2 ad allenare, diventando l'allenatore dell'unica retrocessione dello , al termine del campionato di calcio sovietico 1976. Nel 1980 termin\u00f2 la carriera da allenatore. Tra il 1981 e il 1988 \u00e8 il direttore del club moscovita Dzer\u017einskij."}
{"id": "2113180", "revid": "643662", "url": "https://it.wikipedia.org/wiki?curid=2113180", "title": "Anatoly Krutikov", "text": ""}
{"id": "2113181", "revid": "300067", "url": "https://it.wikipedia.org/wiki?curid=2113181", "title": "Ljudmil Had\u017eisotirov", "text": ""}
{"id": "2113184", "revid": "116944", "url": "https://it.wikipedia.org/wiki?curid=2113184", "title": "Mujaeddin", "text": ""}
{"id": "2113191", "revid": "213136", "url": "https://it.wikipedia.org/wiki?curid=2113191", "title": "Muzio de' Tommasini", "text": ""}
{"id": "2113196", "revid": "21880", "url": "https://it.wikipedia.org/wiki?curid=2113196", "title": "Afrosoricidi", "text": ""}
{"id": "2113199", "revid": "120344169", "url": "https://it.wikipedia.org/wiki?curid=2113199", "title": "Raoh - Il conquistatore del cielo", "text": " \u00e8 un manga di Y\u016bk\u014d Osada pubblicato dal 24 marzo 2006 al 24 agosto 2007 sulla rivista \"Weekly Comic Bunch\" e poi raccolto in volumi dalla casa editrice Shinchosha. L'opera \u00e8 uno spin-off di \"Ken il guerriero\" e narra le avventure del giovane Raoul. L'edizione italiana del manga \u00e8 stata curata da Panini Comics e pubblicata dal 6 giugno al 3 ottobre 2013.\nIl manga \u00e8 stato adattato in una serie televisiva anime di 13 episodi, prodotta da Satelight e trasmessa su Tokyo MX nel 2008. In Italia le prime due puntate italiane della serie sono state distribuite in anteprima al Lucca Comics &amp; Games 2010 e in seguito l'intera serie \u00e8 stata pubblicata in DVD da Yamato Video con il titolo Ken il guerriero: la leggenda di Raoul il dominatore del cielo. L'anime \u00e8 stato trasmesso sul canale TV Man-ga nel 2010 e dal 18 settembre all'11 dicembre 2013 \u00e8 stato pubblicato per lo streaming su internet su Yamato Animation, canale di YouTube dell'editore italiano.\nTrama.\nLa serie si dedica al fratello maggiore di Kenshiro, Raoul. Sulla strada di Raoul compaiono molti personaggi apparsi nella serie originale \"Ken il guerriero\" (come Toki, Yuda, Uighur, Juza, Ryuga, Souther e il gigantesco destriero Re Nero), oltre a Reina e Souga, introdotti nella pentalogia \"Ken il guerriero - La leggenda\", e altri creati appositamente, come la misteriosa figura di Sakuya. Finalmente conosciamo l'origine del possente cavallo e il motivo del patto che lo stringe a Raoul.\nMedia.\nAnime.\nL'anime tratto dal manga \u00e8 composto da 13 episodi. Rispetto al manga, l'anime manca di alcuni personaggi importanti, come Ryu, il bambino figlio di Raoul apparso nei numeri finali di \"Ken il guerriero\", ma anche Amiba e Jagger (che nella storia originale sono esplicitamente nominati da Toki come subordinati di Raoul). Ne consegue che non \u00e8 stato trasposto in animazione nemmeno il duello tra Toki ed Amiba: quest'ultimo, dopo essere stato umiliato una prima volta, torna al Villaggio dei Miracoli ed affronta Toki con la propria rielaborazione dell'arte di Hokuto, ma Toki lo sconfigge senza difficolt\u00e0."}
{"id": "2113200", "revid": "267975", "url": "https://it.wikipedia.org/wiki?curid=2113200", "title": "Emiliano (nome)", "text": "Origine e diffusione.\nDeriva dal nome gentilizio latino \"Aemilianus\", a sua volta basato sul nome \"Aemilius\" (Emilio); si tratta cio\u00e8 di un patronimico, che ha il significato di \"appartenente a Emilio\", \"discendente da Emilio\".\nOnomastico.\nL'onomastico si pu\u00f2 festeggiare in memoria di numerosi santi, alle date seguenti:"}
{"id": "2113202", "revid": "547992", "url": "https://it.wikipedia.org/wiki?curid=2113202", "title": "Emiliano (imperatore romano)", "text": "Biografia.\nAscesa al trono.\nEmiliano nacque sull'isola di Gerba (al largo dell'odierna Tunisia) da una famiglia di etnia berbera, probabilmente di origine maura o libica; l'anno di nascita pi\u00f9 probabile \u00e8 il 207 circa, anche se un'alternativa possibile \u00e8 l'anno 213. Spos\u00f2 Cornelia Supera, anch'essa di origini berbere.\nDivenne governatore o comandante militare della Mesia Inferiore nel 252. La situazione dell'area era segnata dalla pace con i Goti conseguente alla sconfitta e morte dell'imperatore Decio nella battaglia di Abrittus (251): il suo successore Treboniano Gallo aveva accettato una pace che imponeva ai Romani il pagamento di un tributo annuale ai Goti. \u00c8 noto che nel 253 Emiliano port\u00f2 le proprie truppe alla vittoria contro i Goti: secondo le fonti potrebbe essere stato un attacco di sua iniziativa, per difendere le citt\u00e0 della regione dalle incursioni dei barbari, o la conseguenza del rifiuto di pagare il tributo ai Goti.\nPer quest'impresa i suoi soldati, forse anche corrotti dal denaro distribuito loro da Emiliano, lo acclamarono imperatore (luglio 253), in opposizione a Treboniano, che non era stato in grado di opporsi n\u00e9 ai Goti, n\u00e9 ai Sasanidi in Oriente, n\u00e9 alla tremenda peste che stava colpendo Roma. Emiliano decise di dirigersi sull'Italia e affrontare con le truppe a disposizione Treboniano, prima che Publio Licinio Valeriano, governatore della Rezia, giungesse a rafforzare l'esercito dell'imperatore con le truppe renane. Penetr\u00f2 allora in Italia, cosa che indusse il Senato romano, dietro richiesta di Gallo, a dichiarare Emiliano \"hostis\", nemico dello Stato. Nello scontro avvenuto nei pressi di Interamna (moderna Terni) con l'esercito di Treboniano, Emiliano risult\u00f2 vittorioso, e Treboniano e Volusiano fuggirono con pochi seguaci, le loro guardie, fino a \"Forum Flaminii\", dove per\u00f2 furono uccisi dai loro soldati, i quali tornarono da Emiliano per ricevere una ricompensa.\nCaduta.\nEmiliano ottenne il riconoscimento dal Senato romano, inizialmente a lui avverso, ed \u00e8 noto dai ritrovamenti numismatici che elev\u00f2 al rango di augusta la moglie Cornelia Supera. Pare che abbia promesso al Senato di sconfiggere i Goti e i Sasanidi e poi di riconsegnare il potere per accontentarsi del rango di generale; il suo governo \u00e8 ricordato come \"mite\".\nNel frattempo Valeriano, venuto a conoscenza della morte di Treboniano, fu elevato alla porpora imperiale dalle legioni della Rezia e scese in Italia contro Emiliano con l'esercito renano. Nel tardo luglio/met\u00e0 settembre 253 gli eserciti di Valeriano ed Emiliano si scontrarono, ma i soldati di Emiliano decisero di abbandonarlo e lo uccisero forse a Spoleto presso un ponte, detto dei \"Sanguinarii\", o in una localit\u00e0 tra \"Ocriculum\" e \"Narnia\".\nEsiste la possibilit\u00e0 che l'usurpatore Silbannaco fosse in realt\u00e0 un ufficiale lasciato da Emiliano a Roma, che prese il potere in citt\u00e0 fino all'arrivo di Valeriano.\nDopo l'ascesa al trono di Valeriano, Emiliano e Cornelia Supera ricevettero la \"damnatio memoriae\"."}
{"id": "2113203", "revid": "729019", "url": "https://it.wikipedia.org/wiki?curid=2113203", "title": "Emily della Luna Nuova (serie animata)", "text": " \u00e8 un anime basato sul romanzo del 1923 \"Emily della Luna Nuova\" e sui romanzi successivi della stessa serie scritti da Lucy Maud Montgomery, autrice canadese celebre soprattutto per il romanzo \"Anna dai capelli rossi\". La serie composta da 26 episodi \u00e8 stata prodotta nel 2007 dallo studio giapponese TMS Entertainment e trasmessa dal network NHK a partire dal 7 aprile 2007. In Italia la serie \u00e8 stata trasmessa su Hiro dal 25 febbraio al 22 marzo 2011 e in chiaro su Italia 1 dal 13 giugno dello stesso anno.\nTrama.\nDopo la morte del padre, la piccola Emily Starr rimasta orfana, va a vivere a \"New Moon\", una grande tenuta agricola che si trova nell'Isola del Principe Edoardo presso le zie Elisabeth e Laura Murray ed il cugino Jimmy.\nEmily inizia la sua nuova vita scontrandosi subito con le rigide tradizioni della casa e della famiglia Murray, impersonificate dalla severa e glaciale zia Elisabeth. Fa amicizia con alcuni ragazzi del posto: Ilse Burnley, Teddy Kent, e Perry Miller, ma zia Elisabeth disapprova quest'ultima amicizia, perch\u00e9 Perry proviene da \"Stovepipe Town\", uno dei quartieri pi\u00f9 poveri della cittadina.\nOgnuno dei ragazzi ha un dono speciale. Emily \u00e8 nata per essere scrittrice, il timido Teddy \u00e8 un artista molto dotato, l'esuberante Ilse \u00e8 un'attrice di talento, e Perry ha capacit\u00e0 di grande politico. I ragazzi per\u00f2 hanno problemi con le rispettive famiglie. Emily, che in fondo ha lo stesso carattere risoluto della zia Elisabeth, si scontra spesso con lei, che non capisce il suo bisogno di scrivere ed \u00e8 incapace di comprenderla. Il padre di Ilse, il dottor Burnley, sembra ignorare completamente la figlia a causa di un terribile segreto che riguarda la moglie e la sua misteriosa morte avvenuta qualche anno prima. La madre di Teddy \u00e8 gelosa del talento del figlio e dei suoi amici, temendo che questi interessi allontanino il figlio da lei e dal suo amore. Perry, invece, che non \u00e8 benestante come gli altri amici e deve lavorare per mantenere se stesso e la vecchia zia con cui abita, \u00e8 da lei osteggiato quando lui decide di \"perdere del tempo\" a studiare invece di lavorare di pi\u00f9.\nLa storia segue la crescita e la maturazione dei protagonisti, dall'infanzia, all'adolescenza fino ad arrivare all'et\u00e0 adulta, attraverso le mille avventure di ogni giorno e alla volont\u00e0 dei ragazzi di migliorare se stessi e di realizzare i propri sogni. Emily, sempre attratta dalle bellezze della natura e dell'arte, attraverser\u00e0 gli anni della scuola e le traversie della vita fino a sposarsi e a diventare una scrittrice di successo.\nDoppiaggio.\nIl doppiaggio italiano \u00e8 stato effettuato presso gli studi Merak Film di Milano sotto la direzione di Graziano Galoforo. I dialoghi italiani sono di Marco Casciola e Cristina Robustelli.\nEpisodi.\nLa serie animata \u00e8 stata prodotta in 26 episodi trasmessi in Giappone a partire dal 7 aprile 2007. In Italia la serie \u00e8 stata trasmessa sulla rete Hiro dal 25 febbraio 2011."}
{"id": "2113205", "revid": "1305772", "url": "https://it.wikipedia.org/wiki?curid=2113205", "title": "Emiliano (console 276)", "text": " \nQuestore intorno al 237, fu console per la seconda volta nel 276, insieme all'imperatore Marco Claudio Tacito.\nEssendo noto solo il suo \"cognomen\", \"Aemilianus\", viene identificato con il figlio di Fulvio Emiliano, console nel 244, di Lucio Fulvio Gavio Numisio Emiliano, console nel 249, o di ancora un altro Emiliano: non si conosce l'anno del suo primo consolato, sebbene non sia da escludere una identificazione col console del 259, Emiliano."}
{"id": "2113218", "revid": "5456", "url": "https://it.wikipedia.org/wiki?curid=2113218", "title": "Socrates Scholasticus", "text": ""}
{"id": "2113221", "revid": "86599", "url": "https://it.wikipedia.org/wiki?curid=2113221", "title": "Variabile Gamma Doradus", "text": "Le variabili Gamma Doradus sono una classe di stelle variabili che mostrano delle variazioni nella luminosit\u00e0 dovute a delle pulsazioni non radiali della superficie. \nSi tratta tipicamente di giovani stelle di sequenza principale, di classe spettrale F o A, che variano di 0,1 magnitudini con periodi dell'ordine del giorno. Tale classe di variabili \u00e8 stata introdotta abbastanza recentemente, nella seconda met\u00e0 degli anni novanta; per questo motivo le cause fisiche responsabili della variabilit\u00e0 di queste stelle sono ancora sotto indagine.\nIl prototipo della classe \u00e8 Gamma Doradus."}
{"id": "2113222", "revid": "124313736", "url": "https://it.wikipedia.org/wiki?curid=2113222", "title": "Quartiere Malpaga", "text": "Il quartiere Malpaga o quartiere Magneti Marelli \u00e8 un quartiere del comune di Corbetta in provincia di Milano, situato a meno di un chilometro dal centro storico del centro del comune di appartenenza.\nStoria.\nIl quartiere \"Malpaga\" sorse a Corbetta a partire dall'Ottocento, concentrato attorno alla vecchia cascina Malpaga, la quale dava nome a tutto quanto il rione. A partire dagli anni '50, in corrispondenza con la costruzione del grande polo di lavoro costituito dalla sede locale della Magneti Marelli che divenne in seguito la sede principale dopo l'abbandono dello stabilimenti di Sesto San Giovanni dando lavoro a circa 1500 operai, l'area usc\u00ec sempre pi\u00f9 da una concezione puramente agricola e divenne famosa soprattutto per la concentrazione di industrie ed esercizi commerciali.\nLo stabilimento corbettese deve il proprio nome completo di Magneti Marelli, stabilimento Borletti, in quanto la via principale che attraversa il quartiere e lungo la quale si trova l'intero stabilimento, \u00e8 dedicato ad Aldo Borletti.\nL'area, precedentemente alla costruzione dello stabilimento, era prevalentemente agricola e questo \u00e8 testimoniato dalla presenza di caseggiati rurali come la Cascina Lucchina (la meglio conservata dell'area).\nLa vicinanza con il comune di Santo Stefano Ticino e con la locale stazione ferroviaria, hanno reso questo quartiere particolarmente ricco di servizi, in particolare dalla creazione dell'ex SS11, avvantaggiando i contatti con Milano ed il Piemonte.\nIl quartiere dispone di un proprio piccolo centro di culto, costituito dall'oratorio dei Santi Francesco e Chiara della Cascina Malpaga, il quale \u00e8 per\u00f2 ad oggi insufficiente per accogliere i fedeli del rione, che ripiegano perlopi\u00f9 sul vicino Oratorio di Sant'Ambrogio del quartiere Isola Bellaria, confinante.\nIl comitato del quartiere Malpaga.\nIl quartiere della Malpaga dispone di un proprio comitato che coadiuva il comune di Corbetta nell'amministrazione dell'area, mantenendone vive le tradizioni locali.\nNei consigli comunali, il comitato di quartiere si avvale della figura del Consigliere delegato per i rapporti con le frazioni, oltre al rapporto diretto tra presidenza del comitato e sindaco."}
{"id": "2113223", "revid": "729019", "url": "https://it.wikipedia.org/wiki?curid=2113223", "title": "Placenta accreta", "text": "La placenta accreta (conosciuta anche con il nome di placenta aderente) \u00e8 un difetto di aderenza della placenta, che pu\u00f2 provocare un'emorragia alla donna dopo il parto.\nIn questa condizione si verifica un'aderenza anormale della placenta al miometrio (lo strato muscolare della parete uterina).\nClassicamente sono definiti tre gradi di attaccamento placentare anomalo: la definizione tiene conto della profondit\u00e0 dell'aderenza e dell'invasione degli strati muscolari dell'utero. In tutti i gradi di aderenza anomala la placenta risulta abnormemente aderente all'utero, quindi non si pu\u00f2 staccare o si stacca solo in parte. Questo mancato distacco impedisce la costituzione del globo di sicurezza e determina un'emorragia anche di notevole entit\u00e0.\nEpidemiologia.\nL'incidenza riportata di placenta accreta \u00e8 aumentata da un tasso di circa 0,8/1000 parti (negli anni '80) a un tasso di 3/1000 parti (negli ultimi dieci anni).\nL'incidenza \u00e8 aumentata con l'aumento di incidenza del parto cesareo (passato da tassi di 1/4027 gravidanze negli anni '70, a 1/2.510 negli anni '80 e infine 1/533 gravidanze nel periodo 1982-2002. Nel 2002, l'American College of Obstetricians and Gynecologists (ACOG) ha stimato che l'incidenza della malattia \u00e8 aumentata di 10 volte negli ultimi 50 anni. Il rischio di placenta accreta nei parti successivi ad un taglio cesareo \u00e8 stato calcolato intorno allo 0,4-0,8%.\nPer i pazienti con placenta previa, il rischio aumenta in base al numero di precedenti tagli cesarei, con tassi del 3%, 11%, 40%, 61% e 67% per il primo, secondo, terzo, quarto e quinto (o maggiore) numero di tagli cesarei.\nClassificazione.\nA causa dell'attaccamento anormale al miometrio, la placenta accreta \u00e8 associata ad un aumentato rischio di sanguinamento intenso al momento del parto per via vaginale. La necessit\u00e0 di trasfusioni di emazie concentrate e altri emoderivati \u00e8 frequente; talvolta si rende necessaria la rimozione chirurgica dell'utero (isterectomia) o l'embolizzazione delle arterie uterine per controllare un sanguinamento potenzialmente letale.\nFattori di rischio.\nUn importante fattore di rischio per placenta accreta \u00e8 la condizione nota come placenta previa in presenza di una cicatrice uterina. La placenta previa \u00e8 un fattore di rischio indipendente per lo sviluppo di placenta accreta. Ulteriori fattori di rischio noti includono l'et\u00e0 materna, la multiparit\u00e0 (ovvero l'aver gi\u00e0 partorito pi\u00f9 volte), un pregresso intervento chirurgico all'utero, un pregresso intervento di raschiamento uterino, precedenti cicli di radioterapia all'utero, una precedente procedura di ablazione endometriale, la sindrome di Asherman, leiomiomi uterini, malformazione uterina, disturbi ipertensivi della gravidanza, e il fumo di sigaretta.\nLa possibilit\u00e0 di sviluppare questa condizione \u00e8 aumentata dalla presenza di tessuto cicatriziale uterino, dovuta a qualsiasi causa (quindi sindrome di Asherman, ma anche qualsiasi precedente intervento chirurgico sull'utero, in particolare una pregressa operazione di revisione della cavit\u00e0 uterina, la quale viene eseguita in una donna con molte indicazioni, incluso l'aborto spontaneo, l'interruzione di gravidanza, e il controllo di un'emorragia postpartum), miomectomia, o taglio cesareo. Una decidua sottile pu\u00f2 essere uno dei fattori che contribuiscono a tale invasione trofoblastica. Alcuni studi suggeriscono che il tasso di incidenza \u00e8 pi\u00f9 alto quando il feto \u00e8 di sesso femminile. Altri fattori di rischio includono placenta bassa, placenta anteriore, difetti uterini congeniti o acquisiti (come i setti uterini), leiomioma, impianto ectopico di placenta (compresa la gravidanza cornuale).\nLe donne in gravidanza con pi\u00f9 di 35 anni di et\u00e0, che hanno avuto un precedente taglio cesareo e si presentano con una placenta previa sovrastante la cicatrice uterina, hanno una probabilit\u00e0 del 40% di sviluppare una placenta accreta.\nPatogenesi.\nLa placenta si attacca in modo anormale, estremamente saldo e profondo alla parete uterina. Si registra un'assenza della decidua basale e sviluppo incompleto dello strato di Nitabuch. Esistono tre forme di placenta accreta, distinguibili in base alla profondit\u00e0 di penetrazione.\nDiagnosi.\nLa diagnosi prenatale di placenta accreta pu\u00f2 essere effettuata ricorrendo all'ecografia ostetrica, in genere nel secondo o terzo trimestre.\nI risultati ecografici che possono essere indicativi di placenta accreta includono:\nSfortunatamente la diagnosi non \u00e8 facile e risente molto dell'esperienza dell'esaminatore.\nNei casi dubbi \u00e8 possibile ricorrere alla tecnica della risonanza magnetica nucleare (RMN) pelvica, che per questo disturbo presenta una sensibilit\u00e0 e specificit\u00e0 molto buone.\nSebbene siano stati riportati casi clinici isolati di placenta accreta diagnosticata anche nel primo trimestre di gravidanza o in donne con et\u00e0 gestazionale &lt; di 20 settimane, al momento dell'aborto, il valore predittivo dell'ecografia eseguita nel primo trimestre per questa condizione rimane sconosciuto. Le donne con placenta previa o \" placenta bassa\" che si sovrappongono ad una cicatrice uterina all'inizio della gravidanza dovrebbero essere sottoposte ad un follow-up di diagnostica per immagini nel terzo trimestre di gravidanza, con una particolare attenzione alla potenziale presenza di placenta accreta.\nComplicanze.\nL'esatta incidenza della mortalit\u00e0 materna correlata alla placenta accreta e alle sue complicanze \u00e8 sconosciuta, ma \u00e8 certamente significativa, specialmente se \u00e8 coinvolta la vescica.\nTrattamento.\nIl trattamento, se la placenta accreta viene diagnosticata prima della nascita, pu\u00f2 essere eseguito tramite taglio cesareo e isterectomia addominale. L'ossitocina e gli antibiotici sono usati per la gestione post-chirurgica.\nQuando c'\u00e8 una placenta parzialmente separata associata a una placenta accreta focale, l'opzione migliore \u00e8 la rimozione della placenta. Se \u00e8 importante salvare l'utero della donna (per possibili future gravidanze), allora la resezione intorno alla placenta pu\u00f2 avere successo. Il trattamento conservativo mira a risparmiare l'utero: questa opzione tuttavia \u00e8 possibile solo in assenza di emorragia acuta e pu\u00f2 non avere lo stesso tasso di successo, oltre a presentare un rischio maggiore di complicanze.\nLe diverse tecniche includono:\nNei casi in cui vi \u00e8 invasione di tessuto placentare e dei vasi sanguigni nella vescica, la condizione \u00e8 trattata in modo simile alla gravidanza addominale, avendo cura di evitare la rimozione manuale della placenta. Tuttavia in questo caso pu\u00f2 essere eventualmente richiesta l'isterectomia e/o la cistectomia parziale.\nSe la paziente decide di proseguire la gravidanza fino al parto vaginale, \u00e8 necessario preparare quantit\u00e0 adeguate di eritrociti concentrati ed emoderivati per eseguire le trasfusioni, allertando l'anestesista e l'unit\u00e0 di terapia intensiva."}
{"id": "2113239", "revid": "287204", "url": "https://it.wikipedia.org/wiki?curid=2113239", "title": "Calderara", "text": ""}
{"id": "2113242", "revid": "120414945", "url": "https://it.wikipedia.org/wiki?curid=2113242", "title": "Valera", "text": ""}
{"id": "2113245", "revid": "118573982", "url": "https://it.wikipedia.org/wiki?curid=2113245", "title": "Cassina Amata", "text": "Cassina Amata (\"Cassina Mata\" in dialetto milanese, : ) \u00e8 uno dei sette quartieri che compongono il comune metropolitano di Paderno Dugnano, di cui costituisce la porzione nordoccidentale. Confina a sud con Dugnano, a est con Incirano, a nord con Palazzolo Milanese, a ovest con Senago.\nStoria.\nCassina Amata era una localit\u00e0 agricola di antica origine. Nell'ambito della suddivisione in pievi del territorio milanese, apparteneva alla pieve di Desio.\nRegistrata agli atti del 1751 come un villaggio milanese di 170 abitanti, alla proclamazione del Regno d'Italia nel 1805 la cassina risultava avere 285 residenti. In et\u00e0 napoleonica al comune di Cassina Amata furono aggregati i comuni di Cassina Nuova e Palazzolo, ma due anni dopo anche Cassina Amata perse l'autonomia, venendo annessa a Senago, mentre Palazzolo veniva unita a Varedo. Tutti gli antichi municipi recuperarono comunque l'autonomia con la costituzione del Regno Lombardo-Veneto.\nNel 1853 il comune di Cassina Amata contava 696 abitanti, nel 1861 ne aveva 774. Il comune venne infine aggregato nel 1869 a Paderno Milanese, denominato dal 1886 come Paderno Dugnano.\nInfrastrutture e trasporti.\nStrade.\nCassina Amata \u00e8 attraversata dal vecchio tracciato della Statale dei Giovi che in seguito al decreto legislativo n. 112 del 1998, dal 2001 \u00e8 stata classificata come provinciale (SP 44 bis), e nel tratto amatese si chiama via Reali. L'asse via Leonardo da Vinci-via Repubblica unisce trasversalmente la frazione alla nuova SS 35 (superstrada Milano\u2013Meda).\nTranvie.\nLa frazione \u00e8 servita da due fermate della tranvia extraurbana Milano\u2013Limbiate che corre parallela alla SP 44 bis (Via Reali) in sede protetta."}
{"id": "2113246", "revid": "123368502", "url": "https://it.wikipedia.org/wiki?curid=2113246", "title": "Incirano", "text": "Incirano (\"Insciran\" in dialetto milanese, : ) \u00e8 uno dei sette quartieri che compongono il comune metropolitano di Paderno Dugnano, di cui costituisce la porzione centrorientale.\nIl quartiere ospita la direzione amministrativa del \"Consorzio Sistema Bibliotecario Nord-Ovest (CSBNO)\" che ha sede in Villa Gargantini, che si trova nel cuore del quartiere.\nStoria.\nIncirano era una localit\u00e0 agricola di antica origine. Nell'ambito della suddivisione in pievi del territorio milanese, apparteneva alla pieve di Desio.\nRegistrata agli atti del 1751 come un villaggio milanese di 367 abitanti, alla proclamazione del Regno d'Italia nel 1805 la localit\u00e0 risultava avere 315 residenti. In et\u00e0 napoleonica, dal 1810 al 1816, Incirano fu frazione di Dugnano, recuperando l'autonomia con la costituzione del Regno Lombardo-Veneto.\nNel 1853 il comune di Incirano contava 502 abitanti, nel 1861 ne aveva 573. Nel 1869 Incirano venne aggregata al comune di Paderno Milanese, denominato dal 1886 come Paderno Dugnano.\nCultura.\nScuole.\nAll'interno del quartiere hanno sede una scuola primaria e una secondaria, comprese in un unico comprensorio di cui fanno parte anche alcuni plessi dei quartieri limitrofi.\nA queste si aggiunge una scuola secondaria di secondo grado, comprendente svariati indirizzi.\nInfrastrutture e trasporti.\nNonostante il quartiere sia lambito dalla ferrovia Milano-Asso, in esso non si trovano stazioni ferroviarie. Tuttavia, poco distante dal confine con il quartiere si trova, all'interno dell'omonimo quartiere, la stazione di Palazzolo Milanese, servita dalle linee S2 e S4 del servizio ferroviario suburbano, gestito da Trenord.\nUna linea di autobus gestita da Autoguidovie in associazione con AirPullman, collega Incirano ai quartieri limitrofi."}
{"id": "2113248", "revid": "124846198", "url": "https://it.wikipedia.org/wiki?curid=2113248", "title": "Palazzolo Milanese", "text": "Palazzolo Milanese (\"Parazzoeu\" in dialetto milanese, : ) \u00e8 una frazione del comune di Paderno Dugnano. Sorge lungo il fiume Seveso e l'antica strada Comasinella, e dista da Milano .\nStoria.\nPalazzolo era una localit\u00e0 agricola di antica origine. Nell'ambito della suddivisione in pievi del territorio milanese, apparteneva alla pieve di Desio.\nRegistrata agli atti del 1751 come un villaggio milanese di 612 abitanti, alla proclamazione del Regno d'Italia nel 1805 la localit\u00e0 risultava avere 640 residenti. Nel 1808 la parrocchia di Palazzolo viene elevata a prepositura, divenendo cos\u00ec di fatto indipendente dalla pieve di Desio.\nIn et\u00e0 napoleonica, nel 1810, Palazzolo fu aggregata a Cassina Amata ma due anni dopo, quando Cassina Amata fu a sua volta sottoposta a Senago, Palazzolo divenne frazione di Varedo, recuperando infine l'autonomia nel 1816 dopo la costituzione del Regno Lombardo-Veneto.\nNel 1853 il comune di Palazzolo contava 1128 abitanti mentre nel 1861 ne aveva 1258, e nel frattempo il suo nome fu modificato aggiungendogli \"Milanese\" per distinguerlo da altri centri omonimi. Nel 1869 Palazzolo Milanese venne aggregato al comune di Paderno Milanese, denominato dal 1886 come Paderno Dugnano.\nIl 30 maggio 1917 la frazione di Palazzolo Milanese fu toccata da una grave tragedia quando durante una piena del Seveso croll\u00f2 un vecchio ponte di legno sul fiume causando la morte di sedici persone accorse sul posto per osservare l'eccezionale ondata di piena. Successivamente il ponte venne ricostruito in mattoni cos\u00ec come un breve tratto del canale Villoresi intersecante il corso del fiume Seveso in prossimit\u00e0 del luogo della tragedia.\nLocalit\u00e0.\n\u00c8 ancora visibile il centro storico, chiamato Borghetto, che sorge nelle adiacenze della Chiesa Prepositurale di San Martino dedicata anche alla Madonna Addolorata. Il santo patrono di Palazzolo \u00e8 infatti San Martino da cui prende il nome anche l'omonima parrocchia. L'oratorio dedicato alla Sacra Famiglia (chiamato anche OPM acronimo di Oratorio Palazzolo Milanese) \u00e8 situato nella via dietro la chiesa insieme all'asilo dell'Immacolata. Confina con Senago, Varedo, Paderno Dugnano, Limbiate, Cassina Amata.\nA Palazzolo Milanese \u00e8 presente anche una stazione ferroviaria della ferrovia Milano-Asso (linee suburbane S2 e S4) delle Ferrovie Nord Milano."}
{"id": "2113252", "revid": "118858578", "url": "https://it.wikipedia.org/wiki?curid=2113252", "title": "Dugnano", "text": "Dugnano (\"Dugnan\" in dialetto milanese, : ) \u00e8 uno dei sette quartieri che compongono il comune metropolitano di Paderno Dugnano, di cui costituisce la porzione centrale. Confina a sud con Paderno e con il Villaggio Ambrosiano, a nord con Incirano e Cassina Amata, a est con Calderara (cascina Uccello), a ovest con Bollate (zona Cassina Nuova).\nStoria.\nDugnano era una localit\u00e0 agricola di antica origine. Nell'ambito della suddivisione in pievi del territorio milanese, apparteneva alla pieve di Desio.\nRegistrata agli atti del 1751 come un villaggio milanese di 690 abitanti, alla proclamazione del Regno d'Italia nel 1805 la localit\u00e0 risultava avere 841 residenti. In et\u00e0 napoleonica, fra il 1810 e il 1816, al comune di Dugnano furono aggregate Incirano e Paderno, oltre a Cusano a partire dal 1812, assommando 2.647 abitanti. Tutti gli antichi municipi recuperarono comunque l'autonomia con la costituzione del Regno Lombardo-Veneto.\nNel 1853 il comune di Dugnano contava 1.506 abitanti, nel 1861 ne aveva 1.595. Nel 1869 Dugnano venne aggregata al comune di Paderno Milanese, denominato dal 1886 come Paderno Dugnano."}
{"id": "2113254", "revid": "91475", "url": "https://it.wikipedia.org/wiki?curid=2113254", "title": "Contratto pastinato", "text": ""}
{"id": "2113257", "revid": "74801", "url": "https://it.wikipedia.org/wiki?curid=2113257", "title": "Oak Park (Illinois)", "text": "Oak Park (letteralmente: parco delle querce) \u00e8 un comune (\"village\") degli Stati Uniti d'America, nella Contea di Cook, nello stato dell'Illinois. \u00c8 un sobborgo di Chicago posto al confine con il lato ovest della citt\u00e0.\nOak Park ha un facile accesso al centro di Chicago (chiamato il \"Chicago Loop\") grazie ai mezzi pubblici di trasporto come le linee metropolitane \"Chicago L\" Blu e Verde, gli autobus della CTA (\"Chicago Transit Authority\"), e le linee pendolari della Metra. Nel censimento del 2000, il comune aveva una popolazione totale di abitanti, passati a nel 2010.\nStoria.\nNel 1837 Joseph Kettlestrings acquist\u00f2 172 acri (circa pari a 67 ettari) di terra proprio a ovest di Chicago. Dal 1850 fu realizzata la linea ferroviaria \"Galena and Chicago Union Railroad\" che partiva da Elgin (Illinois) e attraversava il territorio dove poi sarebbe nata Oak Park.\nNegli anni 1850 questo terreno era parte del sobborgo di Chicago chiamato Cicero. La popolazione della zona ebbe una crescita enorme negli anni 1870 in seguito al trasferimento degli abitanti di Chicago (dove si era sviluppato un grande incendio) a Cicero.\nOak Park nasce formalmente nel 1902 staccandosi da Cicero in seguito a un referendum.\nAnche ad Oak Park vennero applicate le leggi che vietavano le bevande alcoliche (proibizionismo): fin dal momento della sua costituzione ne era vietata la vendita in tutto il territorio. Il divieto venne alleggerito nel 1973, quando ristoranti e alberghi sono stati autorizzati a servire alcolici. Un'ulteriore attenuazione venne concessa nel 2002 dando il permesso a negozi alimentari selezionati di vendere liquori confezionati. \nLo sviluppo di case, parchi ed eccellenti scuole conferiscono un'ottima immagine di Oak Park tra i sobborghi di Chicago. \nIn tempi recenti la composizione demografica \u00e8 tendenzialmente mutata passando da residenti stabili e di tendenze conservatrici a una popolazione pi\u00f9 giovane, aperta e liberale. \nLa divisione tra vecchi e nuovi residenti \u00e8 stata messa in evidenza da uno studio ufficiale sugli abitanti del 2004, dove si \u00e8 rilevato che pi\u00f9 della met\u00e0 della popolazione attuale viveva a Oak Park da meno di dieci anni e un terzo da meno di cinque.\nNel sobborgo si \u00e8 cercato di mantenere un equilibrio tra conservazione degli aspetti storici e sviluppo economico. Due esempi:\nOak Park \u00e8 anche una meta turistica e culturale nella zona di Chicago: sono molte le persone che vogliono vedere i numerosi edifici progettati dal celebre architetto Frank Lloyd Wright. Va ricordato che a Oak Park c'\u00e8 il maggior numero di edifici progettati da Wright. \nAltre mete culturali sono la casa dove \u00e8 nato e ha trascorso l'infanzia Ernest Hemingway, il museo a lui dedicato e le tre case nel sobborgo dello scrittore Edgar Rice Burroughs, il creatore di Tarzan.\nOak Park \u00e8 diventata famosa nei dintorni di Chicago e in tutto l'Illinois per la scuola \"Oak Park and River Forest High School\", frequentata anche dal vicino sobborgo di River Forest. La scuola \u00e8 nota per il grande numero di alunni che sono poi diventati famosi, per il numero di insegnanti che hanno ottenuto onorificenze e per i programmi educativi innovativi.\nLa legge sulla sodomia fu abolita nell'Illinois dopo azioni penali di cittadini contro lo Stato nel 1962. Le unioni civili tra appartenenti allo stesso sesso sono previste solo nella citt\u00e0 di Oak Park (vedi la voce Omosessualit\u00e0 e legge negli Stati Uniti d'America).\nGeografia fisica.\nOak Park confina a ovest con Chicago. Le due municipalit\u00e0 sono separate dalle strade Austin Boulevard sul lato est di Oak Park e la North Avenue sul suo lato settentrionale. Oak Park confina anche con Cicero (Contea di Cook) a sud, con la Roosevelt Road (da Austin a Lombard) e con Berwyn da Lombard ad Harlem. Harlem \u00e8 anche il confine occidentale, dove tra la Roosevelt Road e il South Boulevard, confina con Forest Park e tra il North Boulevard e la North Avenue a oriente confina con River Forest.\nL'intero sobborgo di Oak Park si trova sulla riva dell'antico \"lago di Chicago\", che copriva la maggior parte di Chicago durante l'ultima glaciazione e che ritirandosi \u00e8 diventato l'odierno Lago Michigan.\nRidgeland Avenue nella parte orientale di Oak Park, era la riva del lago e costituiva un vero e proprio crinale montuoso.\nUno dei quattro \"Continental Divide\" (spartiacque continentali) dell'America settentrionale, passa proprio per Oak Park. \u00c8 la linea di separazione tra il bacino idrografico del golfo del Messico (bacino del fiume Mississippi) e quello dei grandi laghi (bacino del fiume San Lorenzo). Questa linea di separazione tra i bacini \u00e8 costituita da un leggero rilievo che attraversa il sobborgo da nord a sud e viene ricordata su una placca posta in Lake Street all'intersezione con Forest Avenue.\nSecondo l'United States Census Bureau, il sobborgo ha una superficie totale di (4,7 miglia quadrate). Non sono presenti zone coperte da acqua.\nServizi pubblici di trasporto.\nSi pu\u00f2 arrivare a Oak Park da Chicago con entrambe le linee metropolitane chiamate linea Verde e Blu (della \"Chicago Transit Authority\").\nPer i collegamenti tra Oak Park e gli altri sobborghi sono disponibili le linee suburbane di autobus della \"Pace Suburban Bus\".\nOak Park \u00e8 anche uno degli oltre 20 sobborghi serviti dalla I-GO Cars (organizzazione non profit per il \"car sharing\" di Chicago).\nLa Eisenhower Expressway (interstatale I-290), in passato chiamata Congresso Expressway, \u00e8 la principale strada tra Chicago e Oak Park.\nOak Park dispone di un proprio sistema di numerazione delle srade che \u00e8 simile al sistema utilizzato a Chicago.\nA Oak Park l'uso della bicicletta \u00e8 tradizionalmente molto diffuso.\nIl viale Augusta Boulevard attraverso il sobborgo fa parte del \"Grand Illinois Trail\" (letteralmente: grande sentiero dell'Illinois), un circuito di (575 miglia) riservato a biciclette e altri mezzi di trasporto non inquinanti attraverso bellezze naturali, curiosit\u00e0 e luoghi di interesse culturale. \nA Oak Park sono attivi molti club e gruppi di amanti della bicicletta e per questo aspetto \u00e8 considerato il sobborgo pi\u00f9 attivo della zona di Chicago.\nLa vicinanza di sentieri e storici viali alberati del sobborgo attirano ciclisti da tutta la regione; molti vi arrivano usando l'ampio sistema di trasporti pubblici della zona di Chicago.\nOak Park ha anche piccole imprese di \"pedicab\" che offrono visite guidate o un servizio di taxi.\n\u00c8 disponibile anche un servizio navetta gratuito che trasporta i ciclisti alla maggior parte delle attrazioni turistiche del sobborgo.\nI quartieri.\nAnche se situato all'interno di una piccola area geografica, il sobborgo di Oak Park contiene diversi quartieri distinti.\nLa parte nord di Oak Park, comunemente circoscritta a Lake Street, \u00e8 tradizionalmente la zona pi\u00f9 ricca del sobborgo, e vi appartiene lo storico quartiere Frank Lloyd Wright.\nVi si trovano diversi palazzi, in particolare lungo i viali Chicago Avenue e Nord Oak Park Avenue (abbreviata in \"N Oak Park Ave\").\nNella zona tra Lake Street e Madison Street (due strade parallele, distanti circa un chilometro, che percorrono il sobborgo da ovest a est: la zona mediana di Oak Park) sono presenti stili architettonici eterogenei e abitanti con redditi diversi. Palazzi del XIX secolo in stile vittoriano si alternano a costruzioni pi\u00f9 piccole dell'ultimo dopoguerra.\nNella parte di Oak Park a sud di Madison Street, dove risiedono famiglie con reddito medio, le case sono pi\u00f9 modeste di quelle della parte nord.\nFanno eccezione le case del \"Seward Gunderson Historic District\", dove sono presenti alcune delle prime case del '900.\nNel complesso la popolazione di Oak Park appartiene sia al ceto medio sia alla classe pi\u00f9 benestante.\nSebbene vi siano vari quartieri commerciali a Oak Park, come l'\"Arts District\" (in passato chiamato \"Harrison Street Arts District\") che si trova lungo l'interstatale I-290 tra Ridgeland Avenue e Austin Boulevard, nel centro del sobborgo vi sono le principali attivit\u00e0 commerciali tra Harlem Avenue a est e Oak Park Avenue/Euclid Avenue a ovest; Ontario Street a nord e South Boulevard/Pleasant Street a sud. Tuttavia, vi \u00e8 un crescente tasso di posti vacanti in seno al centro di Oak Park. Molte imprese a conduzione familiare (in inglese: \"mom-and-pop\", mamma e pap\u00e0) hanno abbandonato il centro del sobborgo per lasciare posto a catene di negozi di marca come \"Cold Stone Creamery\" e Starbucks. Nel sobborgo ci sono stati molti e accesi dibattiti sulla causa di questi abbandoni e sul modo per porvi fine.\nDati demografici.\nAl censimento del 2000 a Oak Park vi erano: \nLa densit\u00e0 della popolazione era di:\nAbitazioni:\nLa composizione razziale del sobborgo era: \nEtnie:\nLingua parlata:\nSulle abitazioni (100%):\nNelle case occupate da famiglie ():\nIl rapporto abitazioni/abitanti era di 2,26.\nLa famiglia media era composta da 3,06 persone.\nNel sobborgo la popolazione per et\u00e0 era cos\u00ec suddivisa:\nL'et\u00e0 media era di 36 anni.\nPer ogni 100 donne vi erano 86,9 uomini.\nPer ogni 100 donne da 18 anni in su c'erano 82,2 uomini.\nDa lungo tempo Oak Park incoraggia e sostiene la pluralit\u00e0 di razze ed etnie, particolarmente da quando \u00e8 incominciato il \"Chicago Open Housing Movement\" del 1966.\nIl sobborgo gestisce un \"Diversity Assurance Program\" (letteralmente: progetto di garanzia della pluralit\u00e0) con il suo ufficio di pianificazione per la casa allo scopo di avere una popolazione stabile, mista e integrata.\nAnni fa, Oak Park aveva eliminato l'uso del cartello \"In vendita\" di fronte alle case, considerato in larga misura una delle chiavi del successo nel mantenimento di una grande pluralit\u00e0.\nQuesta legge per\u00f2 \u00e8 stata dichiarata incostituzionale. Vedi la causa della \"Linmark Associations, Inc.\" contro il comune di Willingboro, New Jersey; sentenza della Corte Suprema degli Stati Uniti n. 431/85 (giudice Thurgood Marshall).\nIstruzione.\nOak Park ha otto scuole elementari:\ndue scuole medie inferiori:\nTutte queste scuole dipendono dall'\"Oak Park Elementary School District\" o \"Oak Park District 97\".\nOak Park \u00e8 anche la sede di due scuole medie superiori: \nEntrambe le scuole superiori, in una positiva competizione cittadina, hanno una lunga storia di elevati standard accademici.\nLa OPRF conferisce un premio ai suoi ex alunni che si sono distinti nella vita (il \"Tradition of Excellence Award\"). Tra questi Ernest Hemingway, Ray Kroc, Dan Castellaneta, il calciatore \"Hall-of-Famer\" George Trafton, l'attrice Mary Elizabeth Mastrantonio, la ballerina Helene Alexopoulos, l'astronomo Chad Trujillo e lo scrittore e consulente Allan Cox.\nLa OPRF \u00e8 anche una delle poche scuole superiori nel Paese, e una delle sette nell'Illinois, che sia riuscita a inserire propri studenti nella \"Cum Laude Society\".\nTra gli ex alunni della \"Fenwick High School\" divenuti celebri Johnny Lattner vincitore dell'Heisman, Philip Caputo vincitore del premio Pulitzer, Edward Brennan ex amministratore delegato della Sears, Roebuck and Company (grande distribuzione organizzata), Pat Quinn vice governatore dell'Illinois, John Barron direttore generale del quotidiano \"Chicago Sun-Times\", Alan G. Lafley amministratore delegato della Procter &amp; Gamble; vari giocatori delle nazionali NFL, NHL e NBA.\nAspetti architettonici.\nFrank Lloyd Wright ha trascorso venti anni della sua carriera di 70 anni a Oak Park, realizzando numerose case nella zona inclusa la propria. L\u00ec ha vissuto e lavorato tra il 1889 e il 1909.\nIl suo primo importante lavoro, la Winslow House, si trova nelle vicinanze, a River Forest. A Oak Park ci sono anche i primi esempi di case in stile \"Prairie School\" (letteralmente: casa della prateria; stile architettonico del Midwest a cui Wright \u00e8 legato).\nWright ha anche progettato l'\"Unity Temple\", della Chiesa Unitaria, che fu costruito tra il 1905 e il 1908. \nDiversi sono stati gli artisti e architetti di fama che hanno lavorato nello studio di Wright a Oak Park; tra questi: Richard Bock, William Eugene Drummond, Marion Mahony Griffin e Walter Burley Griffin.\nMolti edifici di Oak Park sono stati realizzati da altri noti architetti della scuola architettonica \"Prairie School\" come George W. Maher, John Van Bergen e Eben Ezra Roberts.\nInoltre vi sono edifici in vari stili architettonici di fine XIX secolo e inizio XX secolo sparsi nel sobborgo, particolarmente nel \"Seward Gunderson Historic District\".\nArte e cultura.\nOak Park \u00e8 conosciuta per la sua vivace comunit\u00e0 artistica.\nL'\"Oak Park Arts District\" (in passato noto come \"Harrison Street Arts District\") \u00e8 attivo da oltre un decennio. Si trova sulla Harrison Street e si espande tra Ridgeland Avenue a ovest e Austin Avenue a est. Attualmente (2008) sta vivendo una rinascita con molte boutique, gallerie, negozi e ristoranti che forniscono un'occasione di shopping, eventi culturali e vita notturna.\nOak Park \u00e8 la patria di molte compagnie professionali di danza e teatro e vi \u00e8 un rinnovato sforzo per creare un centro di cultura e arti. Entrambe le scuole medie, Percy Julian e Gwendolyn Brooks, hanno programmi di cultura teatrale che si chiamano CAST (Communications, Arts, Speech, Theatre) e BRAVO (Band, Repertory, Art, Voice e Orchestra) rispettivamente.\nOak Park \u00e8 anche la sede di WPNA, una stazione radio in onde medie (sulla frequenza di ) per vari gruppi culturali ed etnici. La radio ha iniziato le trasmissioni nel 1951 trasmettendo dall'\"Oak Park Arms Hotel\".\nDal 1987 \u00e8 di propriet\u00e0 della \"Polish National Alliance\" (Alleanza Nazionale Polacca); il palinsesto della radio serve le diverse comunit\u00e0 linguistiche e culturali nell'area metropolitana di Chicago."}
{"id": "2113260", "revid": "1442080", "url": "https://it.wikipedia.org/wiki?curid=2113260", "title": "Calcio agli Island Games 1999", "text": "Il torneo di calcio agli Island Games 1999, che si svolsero sull'isola di Gotland, fu la sesta edizione della competizione. I 31 incontri si svolsero tra il 27 giugno ed il 2 luglio 1999 e videro la vittoria finale di Anglesey/Ynys M\u00f4n, che conquist\u00f2 il suo primo titolo.\nFormato.\nLe quattordici squadre furono divise in quattro gruppi, due da tre squadre e due da quattro.\nLa prima fase prevedeva un girone all'italiana con gare di sola andata; nella seconda le squadre dei quattro gironi si affrontavano in base alla posizione in classifica per assegnare le posizioni finali, dal quattordicesimo al primo posto.\nCampione.\nCampione Island Games 2001\nANGLESEY(Primo titolo)"}
{"id": "2113262", "revid": "298055", "url": "https://it.wikipedia.org/wiki?curid=2113262", "title": "Angelo Petrosino", "text": "Biografia.\nNasce a Castellaneta, a dieci anni emigra con la famiglia nell'Alvernia, successivamente a Parigi. Dopo il periodo in Francia si trasferisce in diverse citt\u00e0 italiane per poi stabilirsi definitivamente nel 1964 a Chivasso in provincia di Torino dove si diploma e frequenta l'universit\u00e0.\nNel 1969 diventa insegnante di scuola elementare e dal 1980 comincia a lavorare con riviste di pedagogia e letteratura per ragazzi.\nNel 1989 scrive il suo primo libro per bambini intitolato \"La febbre del karat\u00e8\", una raccolta di racconti che hanno per protagonisti i suoi alunni. Nel 1993 pubblica \"Amore e pallone\" un'altra raccolta dei suoi racconti pi\u00f9 significativi.\nNel 1991 viene pubblicato \"Un anno con Jessica: diario di una bambina\" prima opera importante per l'autore che anticipa una raccolta di 6 libri. Il personaggio di Jessica si avvicina a un pubblico molto ampio ripercorrendo le tappe di crescita di una bambina pre adolescente.\nNel 1995 incomincia la serie di Giacomo che mette in luce le tappe di crescita dal punto di vista maschile. Nello stesso anno parte in collaborazione con la casa editrice Piemme la serie di Valentina, la pi\u00f9 ampia per numero di pubblicazioni.\nL'attivit\u00e0 parallela dell'autore \u00e8 la traduzione che comincia nel 1992 con \"The nursery Alice\" di Lewis Carroll, pubblicato con il nome \"Alice dei bambini\" (altre traduzioni sono elencate nella Bibliografia).\nNel marzo 2013 prende il via una nuova serie di libri cui l'autore attribuisce una grande importanza. Il protagonista \u00e8 un bambino chiamato Antonio. Antonio \u00e8 dislessico, ma curioso e creativo. Con la sua mitezza ha una comprensione profonda degli altri, la cui vita contribuisce a cambiare con sottile intelligenza. Il primo volume della serie si intitola \"Ciao, io mi chiamo Antonio\". Il secondo \u00e8 atteso nell'ottobre 2013.\nPremi.\nL'autore \u00e8 stato premiato nel 1990 con la Palma d'argento al Salone dell'Umorismo di Bordighera. Inoltre con la serie \"Valentina\" ha vinto il Premio Andersen (Baia delle favole nel 1993) e il premio nazionale per la poesia e fiaba Alpi Apuane (\"Collana d'oro\") nel 1996.\nOpere.\nPer la serie Valentina\nPer la serie Piccola Valentina\nPer la serie V=Valentina\nPer la serie Le regioni d'Italia con Valentina\nPer la serie Speciali di Valentina\nPer la serie Valentina &amp; Co.\nPer la serie Jessica\nPer la serie Giacomo\nPer la serie \"Antonio\"\nAltri:"}
{"id": "2113265", "revid": "1546219", "url": "https://it.wikipedia.org/wiki?curid=2113265", "title": "Paul Julius M\u00f6bius", "text": "Biografia.\nNipote del famoso matematico tedesco August Ferdinand M\u00f6bius ha dedicato il suo lavoro alle malattie nervose funzionali (isteria, nevrastenia, emicrania).\n\u00c8 stato direttore del Policlinico neurologico dell'Albert-Verein.\nTra le sue scoperte quella che ancora oggi viene definita la Sindrome di M\u00f6bius, dovuta ad ipotrofia o forte carenza di alcuni nervi cranici, la \"Malattia di Moebius\" concentrata sull'emicrania oftalmoplegica e \"Sintomo di Moebius\" la turba della convergenza oculare nel Morbo di Basedow.\nParallelamente al suo lavoro di medico fu un autorevole rappresentante dell'et\u00e0 positivistica e scientista, con numerosi interventi di tipo filosofico, e pubblic\u00f2 numerosi lavori che fecero anche scalpore.\nLe polemiche sulla differenza mentale tra uomo e donna.\nMolte polemiche nacquero intorno alla sua pubblicazione pi\u00f9 discussa \"Uber den phisiologische Schwachsinn des Weibes\" del 1900 in cui sono contenute numerose teorie sulle differenze fisiche e spirituali tra i sessi. Il suo libro \u00e8 ancora oggi considerato una delle fonti principali del razzismo femminile.\nLa teoria del suo saggio L'inferiorit\u00e0 mentale della donna, \u00e8 cos\u00ec riassunta da Franca Ongaro che ha introdotto la prima versione italiana: \"Moebius si preoccupa di dimostrare (negando che in questa sua dimostrazione ci sia un implicito giudizio di valore) l'inferiorit\u00e0 fisiologica della donna rispetto all'uomo, per dedurre la necessit\u00e0 di continuare ad escluderla dal gioco sociale\".\nCitando studi scientifici sul peso del cervello umano da cui si rilevavano differenze di peso tra i cervelli dell'uomo e della donna (1362 grammi per l'uomo e 1212 grammi per la donna) e anche misure diverse (57 centimetri di circonferenza per il cervello maschile e 55 per quello femminile), Moebius procede nel tracciare la sua teoria, citata nel titolo del libro."}
{"id": "2113266", "revid": "671029", "url": "https://it.wikipedia.org/wiki?curid=2113266", "title": "National Basketball Development League 2002-2003", "text": "La stagione della National Basketball Development League 2001-2002 fu la seconda edizione della NBDL. La stagione si concluse con la vittoria dei Mobile Revelers, che sconfissero i Fayetteville Patriots per 2-1 nella serie finale."}
{"id": "2113267", "revid": "4711", "url": "https://it.wikipedia.org/wiki?curid=2113267", "title": "NBA Development League 2002-2003", "text": ""}
{"id": "2113268", "revid": "1543377", "url": "https://it.wikipedia.org/wiki?curid=2113268", "title": "L\u00ebzna", "text": "L\u00ebzna (in bielorusso \u041b\u0451\u0437\u043d\u0430; in russo \u041b\u0438\u043e\u0437\u043d\u043e, \"Liozno\") \u00e8 un comune bielorusso con status di citt\u00e0 di 6.753 abitanti. \u00c8 un insediamento di tipo urbano appartenente alla voblasc' di Vicebsk ed \u00e8 capoluogo del distretto omonimo.\nGeografia fisica.\nLa cittadina \u00e8 situata a breve distanza dal confine con la Russia e sorge nei pressi delle linee ferroviaria e autostradale Vicebsk-Smolensk, sul fiume Mo\u0161na.\nStoria.\nLa prima menzione dello \"shtetl\" (insediamento ebraico) di L\u00ebzna si ebbe nel 1654.\nNel 1887 vi nacque il pittore Marc Chagall. In quello stesso anno il villaggio fu oggetto di un pogrom contro la popolazione ebrea.\nLa cittadina fece notizia il 16 luglio 1994, quando un presunto attentato contro il presidente della Bielorussia Aljaksandr Luka\u0161\u0117nka ebbe luogo nelle vicinanze della stessa."}
{"id": "2113285", "revid": "56818", "url": "https://it.wikipedia.org/wiki?curid=2113285", "title": "Cerchie di Milano", "text": ""}
{"id": "2113295", "revid": "729019", "url": "https://it.wikipedia.org/wiki?curid=2113295", "title": "National Basketball Development League 2003-2004", "text": "La stagione della National Basketball Development League 2003-2004 fu la terza edizione della NBDL. La stagione si concluse con la vittoria degli Asheville Altitude, che sconfissero gli Huntsville Flight 108-106 nella finale a gara unica, dopo i tempi supplementari.\nPrima dell'inizio del campionato i Greenville Groove e i Mobile Revelers (questi ultimi campioni l'anno precedente) cessarono di esistere, e la NBDL vide ai nastri di partenza sei squadre."}
{"id": "2113298", "revid": "4711", "url": "https://it.wikipedia.org/wiki?curid=2113298", "title": "NBA Development League 2003-2004", "text": ""}
{"id": "2113319", "revid": "767487", "url": "https://it.wikipedia.org/wiki?curid=2113319", "title": "Kammerspiel", "text": "Il Kammerspiel \u00e8 un movimento del teatro e del cinema (\"Kammerspielfilm\") tedesco degli anni venti.\nCaratteristiche.\nLetteralmente \u00abrecitazione da camera\u00bb (il verbo \"spielen\", come l'inglese \"to play\", ha vari significati: \"giocare\", \"recitare\", \"suonare\" ...), si ispira alla musica da camera (\"Kammermusik\"), condividendone la vocazione per una rappresentazione \"per pochi\", in ambienti raccolti, di piccole dimensioni, dove la distanza tra pubblico e attori sia piccola, in maniera da poter apprezzare le pi\u00f9 piccole sfumature nei gesti e nelle espressioni. La recitazione da \"Kammerspiel\" privilegia quindi l'analisi intimistica e psicologica ed \u00e8 curata come se fosse sotto una continua lente d'ingrandimento.\nIl Kammerspiel \u00e8 l'opposto dell'espressionismo, che viceversa \u00e8 basato su una recitazione caricata e sovrabbondante. Nonostante ci\u00f2 sono esistiti alcuni punti in comune tra i due movimenti, come l'importanza degli elementi simbolici, l'interiorizzazione, ecc.\nLe luci sono smorzate (a differenza dei contrasti dell'espressionismo) e i personaggi sono composti in maniera verosimile, senza un trucco eccessivo.\nTeatro Kammerspiel.\nLanciato da Max Reinhardt nel 1906 con la rappresentazione teatrale di \"Spettri\" di Ibsen al Deutsches Theater di Berlino, il Kammerspiel rispetta il principio delle tre unit\u00e0: unit\u00e0 di luogo, unit\u00e0 di tempo e unit\u00e0 di azione.\nUn altro esponente del Kammerspiel \u00e8 il drammaturgo e poeta August Strindberg.\nLa recitazione risente radicalmente dell'impostazione da Kammerspiel, poich\u00e9 la possibilit\u00e0 dello spettatore di osservare da vicino il volto dell'attore necessita una rarefazione della mimica, che deve essere invece raffinata e perfezionata, con grande attenzione alla psicologia.\nCinema Kammerspiel.\nIl Kammerspiel \u00e8 stato identificato come una delle tre fondamentali correnti del cinema tedesco d'avanguardia, assieme al cinema espressionista ed alla Nuova oggettivit\u00e0.\nIl cinema Kammerspiel pone un forte accento sul primo piano e sulla percezione delle sfumature nelle emozioni dei protagonisti.\nMolto diversa dall'espressionismo \u00e8 anche la tecnica cinematografica. Film tipicamente espressionisti sono composti da inquadrature fisse, con un montaggio ridotto all'osso e con l'assenza di movimenti di camera, la quale crea un senso opprimente e chiuso nell'inquadratura. Al contrario nel Kammerspiel la cinepresa \u00e8 straordinariamente mobile, arriva fino a pedinare i personaggi come se li perseguitasse per mostrarli sempre da vicino. Ma l'osservazione del cinema Kammerspiel non \u00e8 mai emotiva, anzi \u00e8 come distaccata, rigorosa, scientifica, e assomiglia a una lente d'ingrandimento di un entomologo che studia gli insetti. In questo senso il kammespiel fu il primo modo di fare cinema che impostava tutto sul rapporto fra attore e cinepresa.\nTra i maggiori autori del cinema Kammerspiel ci fu il rumeno emigrato in Germania Lupu Pick, che gir\u00f2 film centrati su un unico personaggio tragico e disperato (\"La rotaia\" del 1921 o \"La notte di San Silvestro\" del 1923).\nL'altro grande maestro del movimento fu Friedrich Wilhelm Murnau, uno dei massimi registi dell'epoca, che fu una figura di unione tra espressionismo e Kammerspiel. Il suo pi\u00f9 importante contributo al movimento fu il film \"L'ultima risata\" del 1924."}
{"id": "2113322", "revid": "31886", "url": "https://it.wikipedia.org/wiki?curid=2113322", "title": "Il sak\u00e8 di Binks", "text": ""}
{"id": "2113324", "revid": "307923", "url": "https://it.wikipedia.org/wiki?curid=2113324", "title": "Yooki", "text": ""}
{"id": "2113325", "revid": "547034", "url": "https://it.wikipedia.org/wiki?curid=2113325", "title": "Dial", "text": ""}
{"id": "2113332", "revid": "767487", "url": "https://it.wikipedia.org/wiki?curid=2113332", "title": "Copacabana (film)", "text": "Copacabana \u00e8 un film musicale del 1947, diretto da Alfred E. Green, e interpretato da Carmen Miranda e da Groucho Marx, qui alla sua prima apparizione cinematografica senza i fratelli Harpo e Chico.\nTrama.\nL'agente teatrale Lionel Q. Devereaux ha come unica cliente la cantante brasiliana Carmen Novarro. Per convincere Steve Hunt, proprietario del night-club \"Copacabana\", a concedere un'audizione a Carmen, Deveraux finge di essere l'agente anche di Mademoiselle Fifi, una misteriosa artista parigina che non esiste nella realt\u00e0, ma che Deveraux fa impersonare dalla stessa Carmen. Lo sdoppiamento di Carmen nei due personaggi genera ben presto una serie di equivoci..."}
{"id": "2113334", "revid": "1598370", "url": "https://it.wikipedia.org/wiki?curid=2113334", "title": "Tognone", "text": "Tognone (\"Marcus Mouse\") \u00e8 un personaggio Disney inventato da Floyd Gottfredson. \u00c8 il padre di Minni, la fidanzata di Topolino.\nIl personaggio.\nMarcus Mouse compare per la prima volta insieme alla madre di Minnie e Minnie nella storia a strisce \"Mr.Slicker and the Egg Robbers\" (in italiano \"Topolino e il bel gag\u00e0\") del 22 settembre 1930. Marcus poi, prima di sparire definitivamente dai fumetti Disney, appare in una vignetta nella storia a strisce \"Boxing Champion\", testi di Earl Duvall e disegni di Floyd Gottfredson, del 26 febbraio 1931. Marcus \u00e8 povero e ha un sacco di debiti che riesce a pagare solamente con la vendita delle uova, ha una casa in affitto, una moglie pi\u00f9 povera di lui ed una figlia che si sta per sposare con un criminale, Felice il bel gag\u00e0.\nLa famiglia.\nMarcus Mouse \u00e8 figlio di Marshall Mouse e Matilda Mouse. Suo nonno \u00e8 Mortimer Mouse (omonimo di Topesio). Marcus non \u00e8 figlio unico, anzi, ha cos\u00ec tanti fratelli che quasi gli superano i debiti, fra i pi\u00f9 famosi possiamo ricordare: Milton Mouse, Matilda Mouse (come la mamma), Mortimer Mouse (omonimo sia del nonno sia di Topesio), Marissa Mouse, Minerva Mouse. Ha due figlie, una si chiama Minerva \"Minnie\" Mouse (come la zia) e l'altra Marissa \"Mary\" Mouse, come la zia. Il fratello, Mortimer, \u00e8 sposato con Agatha Mouse e ha una figlia, Madeline, cugina di Minnie; a volte per\u00f2 Mortimer, Agatha e Madeline sono indicati come zii e cugina di Topolino."}
{"id": "2113338", "revid": "261248", "url": "https://it.wikipedia.org/wiki?curid=2113338", "title": "Kammerspielfilm", "text": ""}
{"id": "2113339", "revid": "767487", "url": "https://it.wikipedia.org/wiki?curid=2113339", "title": "Another Way (Via del blues)", "text": "Another Way \u00e8 il terzo album della band indipendente italiana Via del blues, pubblicato nel febbraio 2009.\nIl lavoro, composto da 10 brani originali, \u00e8 il primo completamente autoprodotto."}
{"id": "2113365", "revid": "1444886", "url": "https://it.wikipedia.org/wiki?curid=2113365", "title": "Sessa Aurunca", "text": "Sessa Aurunca \u00e8 un comune italiano di abitanti della provincia di Caserta in Campania.\nGeografia fisica.\nTerritorio.\nSessa Aurunca \u00e8 il primo comune della provincia di Caserta per estensione territoriale, il secondo in Campania dopo Ariano Irpino. Collocata al confine nord-ovest della Campania e della provincia di Caserta, dal cui capoluogo dista , dispone di una fascia costiera sul litorale domizio a breve distanza dal golfo di Gaeta. \u00c8 separata dal Lazio, provincia di Latina, dal fiume Garigliano. Il centro cittadino che d\u00e0 il nome alla municipalit\u00e0 \u00e8 collocato sul pendio di tufo vulcanico a sud-ovest del vulcano spento di Roccamonfina, su di un piccolo affluente del Garigliano. Il centro storico della citt\u00e0 fa parte del parco regionale di Roccamonfina-Foce Garigliano.\nOrigini del nome.\nIl toponimo deriva da \"Colonia Julia Felix Classica Suessa\" (o in breve \"Suessa\"), citt\u00e0 appartenente alla Pentapoli Aurunca, nucleo storico del centro. Si presume che il nome possa derivare dalla felice posizione (\"sessio\", cio\u00e8 sedile, dolce collina dal clima mite del territorio denominato dai Romani \"Campania felix\").\nStoria.\nLe origini: Suessa.\nSessa Aurunca \u00e8 di antichissima origine come confermano tracce di insediamenti preistorici e le necropoli dell'VIII secolo a.C., epoca in cui qui risiedevano gli Aurunci,Popolazione di origine indoeuropea, che si stabil\u00ec nel basso Lazio, probabilmente intorno al I millennio a.c.. Il loro territorio, a sud di quello dei Volsci, era compreso nell'area di Roccamonfina, tra il Liri e il Volturno, i monti Aurunci e il monte Massico. Una delle citt\u00e0 principali fu Terracina. Socialmente non erano particolarmente evoluti, o almeno cos\u00ec li descrissero i Romani, costruivano le loro citt\u00e0 sempre in cima a un colle a scopo difensivo, con alcune caratteristiche umbro-osche.\nIl territorio degli Aurunci si estendeva dal Circeo al Monte Massico, tra Monti Aurunci e i Monti Ausoni e il Mar Tirreno con a capo la Pentapoli di Ausona, Minturnae, Sinuessa, Suessa e Vescia, che ricopriva gran parte di questo territorio.\nMinturnae \u00e8 uno dei centri pi\u00f9 antichi del Basso Lazio, alla foce del fiume Garigliano, al confine tra Lazio e Campania, sulla riva destra. Il suo nome si fa risalire a Minothauros, Dio cretese, ma non ce ne sono prove sufficienti.\nInsieme alle citt\u00e0 di Ausona, Sinuessa, Suessa (Sessa Aurunca) e Vescia, faceva parte della Pentapoli Aurunca, fulcro della confederazione degli Aurunci (o Ausoni), che secondo alcuni anzich\u00e9 di origine indoeuropea, sarebbero discendenti dei Tirreni, quindi popolo di stirpe italica.\nIntorno al IV sec. a.c. questo popolo entr\u00f2 a contatto coi Romani, schierandosi contro di essi e alleandosi coi Sanniti. Le conseguenze furono disastrose: la Pentapoli venne annientata nel 314 a.c. (Livio, IX, 25 \"Deletaque Ausonum Gens\"), tanto che di Ausona e di Vescia non \u00e8 rimasto che il nome e poche notizie. Nel 312 la costruzione della Via Appia, che collegava Roma con Capua, interess\u00f2 anche il sito di Minturnae diventandone il Decumano Massimo, e la citt\u00e0 divenne colonia romana nel 295 a.c.. Inizi\u00f2 cos\u00ec un nuovo periodo di prosperit\u00e0, che raggiunse l'apice nel I sec. d.c.\nI Romani fondarono le colonie di Suessa Aurunca e Minturnae, riedificandole e abbellendole, oggi citt\u00e0 omonime e con la stessa posizione.\nDel periodo romano restano a Minturno l'acquedotto, il teatro, il foro coi suoi templi, le mura e l'anfiteatro. Dopo la devastazione dei longobardi nel 559 d.c., Minturnae venne depredata di marmi e colonne, per le nuove costruzioni, soprattutto da parte della Chiesa.\nPer alcuni gli Aurunci coincidono con gli Ausoni, per altri sono popolazioni distinte. Fu comunque una delle pi\u00f9 antiche popolazioni dell'Italia preromana, sovente confusa con gli Osci, intesa come abitanti preistorici della zona tra Lazio e Campania, come pure di restanti parti dell'Italia meridionale; Tito Livio la colloca tra i fiumi Liri e Volturno. Nelle loro terre si sono trovati molti reperti che non denotano per\u00f2 grandi insediamenti prima della colonizzazione romana. AUSONI Dionigi di Alicarnasso:\n\"Gli Arcadi, primi tra gli Elleni, attraversato l'Adriatico si stanziarono in Italia, condotti da Enotro.. nato 17 generazioni prima della guerra di Troia... giunse all'altro mare, quello che bagna le regioni occidentali d'Italia. Questo si chiamava Ausonio dagli Ausoni che abitavano le sue rive;... e fond\u00f2 sulle alture piccoli centri abitati... E la regione occupata, che era vasta, fu chiamata Enotria ed enotrie tutte le genti su cui regn\u00f2. Popolazione di origine indoeuropea, che si stabil\u00ec nel basso Lazio, probabilmente intorno al I millennio a.c.. Il loro territorio, a sud di quello dei Volsci, era compreso nell'area di Roccamonfina, tra il Liri e il Volturno, i monti Aurunci e il monte Massico. Una delle citt\u00e0 principali fu Terracina. Socialmente non erano particolarmente evoluti, o almeno cos\u00ec li descrissero i Romani, costruivano le loro citt\u00e0 sempre in cima a un colle a scopo difensivo, con alcune caratteristiche umbro-osche.\nIl territorio degli Aurunci si estendeva dal Circeo al Monte Massico, tra Monti Aurunci e i Monti Ausoni e il Mar Tirreno con a capo la Pentapoli di Ausona, Minturnae, Sinuessa, Suessa e Vescia, che ricopriva gran parte di questo territorio.\nMinturnae \u00e8 uno dei centri pi\u00f9 antichi del Basso Lazio, alla foce del fiume Garigliano, al confine tra Lazio e Campania, sulla riva destra. Il suo nome si fa risalire a Minothauros, Dio cretese, ma non ce ne sono prove sufficienti.\nInsieme alle citt\u00e0 di Ausona, Sinuessa, Suessa (Sessa Aurunca) e Vescia, faceva parte della Pentapoli Aurunca, fulcro della confederazione degli Aurunci (o Ausoni), che secondo alcuni anzich\u00e9 di origine indoeuropea, sarebbero discendenti dei Tirreni, quindi popolo di stirpe italica.\nIntorno al IV sec. a.c. questo popolo entr\u00f2 a contatto coi Romani, schierandosi contro di essi e alleandosi coi Sanniti. Le conseguenze furono disastrose: la Pentapoli venne annientata nel 314 a.c. (Livio, IX, 25 \"Deletaque Ausonum Gens\"), tanto che di Ausona e di Vescia non \u00e8 rimasto che il nome e poche notizie. Nel 312 la costruzione della Via Appia, che collegava Roma con Capua, interess\u00f2 anche il sito di Minturnae diventandone il Decumano Massimo, e la citt\u00e0 divenne colonia romana nel 295 a.c.. Inizi\u00f2 cos\u00ec un nuovo periodo di prosperit\u00e0, che raggiunse l'apice nel I sec. d.c.\nI Romani fondarono le colonie di Suessa Aurunca e Minturnae, riedificandole e abbellendole, oggi citt\u00e0 omonime e con la stessa posizione.\nDel periodo romano restano a Minturno l'acquedotto, il teatro, il foro coi suoi templi, le mura e l'anfiteatro. Dopo la devastazione dei longobardi nel 559 d.c., Minturnae venne depredata di marmi e colonne, per le nuove costruzioni, soprattutto da parte della Chiesa.\nPer alcuni gli Aurunci coincidono con gli Ausoni, per altri sono popolazioni distinte. Fu comunque una delle pi\u00f9 antiche popolazioni dell'Italia preromana, sovente confusa con gli Osci, intesa come abitanti preistorici della zona tra Lazio e Campania, come pure di restanti parti dell'Italia meridionale; Tito Livio la colloca tra i fiumi Liri e Volturno. Nelle loro terre si sono trovati molti reperti che non denotano per\u00f2 grandi insediamenti prima della colonizzazione romana. AUSONI\nDionigi di Alicarnasso:\n\"Gli Arcadi, primi tra gli Elleni, attraversato l'Adriatico si stanziarono in Italia, condotti da Enotro.. nato 17 generazioni prima della guerra di Troia... giunse all'altro mare, quello che bagna le regioni occidentali d'Italia. Questo si chiamava Ausonio dagli Ausoni che abitavano le sue rive;... e fond\u00f2 sulle alture piccoli centri abitati... E la regione occupata, che era vasta, fu chiamata Enotria ed enotrie tutte le genti su cui regn\u00f2.un antico popolo italico.\nSessa fu fortificata con mura ciclopiche che abbracciano una superficie di circa 1 ettaro: probabilmente questo era l'originario nucleo di Suessa, citt\u00e0 preromana che aderiva a una federazione di citt\u00e0 aurunche, nota come Pentapoli Aurunca. La superficie pare troppo esigua per un centro abitato e si ipotizza che le mura proteggessero solo un forte militare a difesa degli abitanti. Nel 337 a.C. la postazione fu abbandonata, sotto la pressione dei Sidicini, in favore della zona dell'attuale centro storico di Sessa.\nFu un centro importante degli Aurunci, ma nel IV secolo a.C. fu conquistato dai Romani che sconfissero nel 313 a.C. la Pentapoli Aurunca: vi si insedi\u00f2 allora una colonia di diritto latino, Suessa. Batt\u00e9 moneta dal 270 a.C. circa alla seconda guerra punica (219-202 a.C.), durante la quale si rifiut\u00f2 di fornire armi, soldati e denari a Roma. Divenne un ragguardevole centro militare, commerciale e agricolo e venne elevata a \"municipium\" nel 90 a.C.; durante la guerra civile si schier\u00f2 al fianco di Silla prima e pi\u00f9 tardi di Pompeo. \u00c8 di questo periodo la cinta muraria, di cui restano le tracce: lunga due opere e mezzo con cinque-sei porte, fu realizzata in \"opus quadratum\". Al tempo di Augusto Sessa ospit\u00f2 una colonia di veterani classarii ed estese i suoi confini.\nLa posizione vantaggiosa tra la Via Appia e la Via Latina ne fa un centro di produzione agricola, i cui prodotti possono essere trasportati verso Roma o verso Capua. Cicerone menziona Suessa come di un'importante citt\u00e0. Cesare distribu\u00ec le terre di Sessa fra i suoi veterani qui, per cui la citt\u00e0 assume in alcuni testi il nome di Colonia Julia Felix Classica Suessa.\nNell'et\u00e0 imperiale Suessa conosce la sua massima espansione urbana: il centro abitato si estendeva su un'area quasi doppia rispetto a quella attuale e contava numerosi e importanti monumenti. Nel 2001 gli scavi hanno riportato alla luce il Teatro Romano, struttura che poteva contenere pi\u00f9 di spettatori con una scena di circa 30 metri di fronte e 15 di profondit\u00e0; il teatro ha come cornice naturale la campagna con il golfo di Gaeta all'orizzonte. Presso la citt\u00e0 sorse una villa, propriet\u00e0 di Matidia.\nIl medioevo.\nAl declinare dell'Impero romano, Sessa - diocesi almeno dal V secolo - vive un periodo di decadenza.\nDopo essere stata interessata alle vicende storiche di Capua, Salerno, Benevento e Gaeta, riacquista parte della sua antica importanza verso il XII secolo. Tra il XIV e il XV secolo i Marzano, signori di buona parte di Terra di Lavoro e una delle pi\u00f9 potenti famiglie del Regno di Napoli, fecero di Sessa la capitale dei loro feudi.\nLa signoria dei Marzano ebbe termine nel 1464 e Sessa per breve tempo \u00e8 eretta in arciducato. Nel 1507 \u00e8 concessa in feudo a Gonzalo Fern\u00e1ndez de C\u00f3rdoba, che aveva portato a termine la definitiva conquista del Regno di Napoli da parte di Ferdinando il Cattolico e ne aveva ottenuto il titolo di vicer\u00e9. Apparteneva ad una delle pi\u00f9 illustri famiglie di Spagna.\nDal XIX secolo a oggi.\nAgli inizi del XIX secolo in seguito agli avvenimenti che andavano scuotendo il Regno napoletano, Sessa si trov\u00f2 priva di due pilastri della sua importanza: la nobilt\u00e0 e gli ordini religiosi che sin dal XIII secolo, avevano formato uno dei cardini della vita cittadina. Conserv\u00f2 per\u00f2 la diocesi e mantenne un suo ruolo come centro importante della provincia di Terra di Lavoro nel Distretto di Gaeta. Nel 1975 venne scorporata la frazione Cellole divenendo comune autonomo.\nDucato di Sessa.\nVi \u00e8 stato un primo Ducato di Sessa, dal 1360 al 1466, un Arciducato, dal 1495 al 1507, e un secondo Ducato di Sessa dal 1507 in poi, il cui titolo nobiliare esiste ancora oggi.Le radici dell\u2019antichissima famiglia Marzano si perdono nella notte dei tempi; probabilmente prese il nome da una omonima terra che possedevano in Principato Citra, infatti sin dal 1230, ai tempi di re Federico II di Svevia, subito dopo la vittoria in Lombardia, sono attestati Riccardo e Giovanni di Marzano.\nI Marzano hanno posseduto numerosi feudi tra i quali: Baia, Caggiano, Calvi, Carinola, \u00a0Dragone, Formicola, \u00a0Gioia, Laconia, Latino, Maida, Marzano, Monteleone, Monterotario, Rocca d\u2019Aspro, Roccamonfina, Salvitella, Sant\u2019Angelo di Ripacanina, Sant\u2019Angelo le Fratte, Sasso, Sessa, Teano, Tufara, Vallo di Novi\nLa famiglia ricopri le pi\u00f9 alte cariche del Regno e fu insignita coi titoli di:\nconti di: Alife, Carinola, Melfi, Montalto, Squillace\nduchi di: Sessa, Squillace\nprincipi di Rossano\nAi tempi di re Carlo I d\u2019Angi\u00f2 viveva \u00a0Riccardo, Signore di Marzano e Roccamonfina, che impalm\u00f2 Rogata di Dragone, figlia di Goffredo, Signore di Dragone (feudo situato sul fiume Volturno a nord di Caiazzo) e di altri castelli del Regno di Napoli. Nel 1268 partecip\u00f2 alla battaglia di Tagliacozzo dove Corradino di Svevia fu fatto prigioniero; per ricompensa ottenne l\u2019avito feudo di Tufara, terra in Provincia di Capitanata e in diocesi di Benevento, che possedeva l\u2019avo Riccardo Marzano ai tempi di re Guglielmo II detto il Buono. Acquist\u00f2 in Principato Citra i feudi di Vallo di Novi e di Gioia (all\u2019epoca denominati rispettivamente Cornuti e Ioio) e in Capitanata la terra di Monterotario. \u00a0\nTommaso Marzano (\u2020 1344), figlio di Riccardo, Grange Ammiraglio del Regno di Napoli, nel 1313 ottenne il titolo di conte di Squillace; nel 1317 con la carica di Capitano generale comand\u00f2 l\u2019armata inviata in Sicilia dal sovrano angioino e mise sotto assedio molte citt\u00e0. Spos\u00f2, in seconde nozze, Simona Orsini, figlia di Raimondo e di Anastasia di Monforte, conti di Nola.Nel 1326 accompagn\u00f2 il Duca di Calabria, primogenito di re Roberto in Firenze. Spos\u00f2 in prime nozze Giovanna di Capua, figlia di Bartolomeo Gran Protonotario del Regno di Napoli; la sposa port\u00f2 in dote la terra di Santangelo di Rupecanina. In seconde nozze impalm\u00f2 Simona Orsini, figlia di Raimondo (o Romanello) e di Anastasia di Monforte, conti di Nola. Acquist\u00f2 nel 1309, sempre in Principato citra, Rocca d\u2019Aspro.\nLa regina Giovanna I d\u2019Angi\u00f2 confisc\u00f2 la citt\u00e0 di Sessa, in Terra di Lavoro, ai del Balzo e la vendette a detto Tommaso per 25.000 ducati.Goffredo Marzano (\u2020 1381), figlio di Tommaso, fu il 2\u00b0 conte di Squillace e ricopr\u00ec nel 1344 l\u2019ufficio di Grande Ammiraglio; nel 1333 in Sicilia, con la carica di Capitano Generale della cavalleria napoletana, conquist\u00f2 il castello di Lipari facendo prigioniero il conte di Chiaromonte, mettendo in fuga le galee provenienti da Messina.\nAcquist\u00f2 in Calabria ultra le terre di Maida e Laconia; la moglie, Giovanna Ruffo di Calabria figlia di Giovanni conte di Catanzaro, port\u00f2 in dote il feudo di Policastro.\nRoberto Marzano, primogenito di Goffredo e terzo conte di Squillace, fu anch\u2019egli Grande Ammiraglio del Regno; eredit\u00f2 dal fratello Tommaso la contea di Alifi.Nell\u2019estate del 1386 la Regina Margherita, vedova di Carlo III di Durazzo, e il figlio Ladislao dovettero rifugiarsi a Gaeta; l\u2019esercito inviato da Luigi II d\u2019Angi\u00f2, pretendente al trono, si avvicinava minaccioso. \u00a0I nobili dei Sedili di Napoli, per amministrare la citt\u00e0, crearono la Lega del Buon Stato composto da otto membri: Stefano Marzano, Giovanni de Dura, Regio Consigliere e valente poeta, Giuliano di Costanzo, Martuscello dell'Aversana, Andrea Carafa, Tuccallo di Toro, Paolo Boccatorto e Ottone Pisano.\nGiacomo Marzano (\u2020 1404), Gran Camerlengo del Regno, 4\u00b0 conte di Squillace e conte di Melfi, nel 1400 fu creato duca di Sessa da re Ladislao di Durazzo e, quindi, fu il secondo di sangue non reale ad ottenere il titolo di Duca dopo Francesco del Balzo duca di Andria. \u00a0Compr\u00f2 la citt\u00e0 di Teano, in Terra di Lavoro, e impalm\u00f2 nel 1367 Caterina Sanseverino, figlio di Ruggiero conte di Mileto e di Terranova.Marino Marzano, figlio di Giovanni Antonio conte di Melfi e di Covella Ruffo contessa di Corigliano e Montalto, fu 3\u00b0 duca di Sessa, principe di Rossano (1), duca di Squillace dal 1449, conte di Montalto e di Alife, Grande Ammiraglio del Regno di Napoli; spos\u00f2 a Napoli nel 1442 Eleonora, figlia del Re di Napoli Alfonso I d'Aragona detto il Magnanimo.\nFu il protagonista della prima ribellione che anticip\u00f2 la congiura dei baroni contro gli aragonesi (1485-1486).\nL\u2019episodio, noto come l'abboccamento della Torricella, si svolse tra il 1459 ed il 1462, Marino Marzano ingann\u00f2 il catalano Gregorio Coreglia, che era stato precettore di Ferdinando, confidandogli di volersi riappacificare con il Sovrano e chiederne la grazia. Riportato tale messaggio al Re fu deciso che i due dovessero incontrarsi in una chiesetta sita nel luogo detto Torricella nei pressi di Teano il 29 maggio 1460 e fu posta quale condizione che ognuno potesse portare due compagni. Pertanto l\u2019Aragonese rec\u00f2 con se lo stesso Coreglia e Giovanni Ventimiglia, conte di Montesarchio, il quale, con un passato di uomo d\u2019armi, in l\u00e0 con gli anni, era tra i consiglieri di Ferrante; mentre il Duca di Sessa fu accompagnato da due condottieri del tempo: Deifobo dell\u2019Anguillara, il quale a capo di un esercito aveva in precedenza costretto le truppe di Ferdinando a ritirarsi da Venafro a Calvi e Giacomo da Montagano, noto alle cronache come uomo pericolosissimo e di mano pronta, che era calato in Terra di Lavoro la Vigilia di Natale per unirsi all\u2019esercito di Giovanni d\u2019Angi\u00f2. All\u2019incontro fallito il tentativo da parte del Principe di Rossano di condurre Ferdinando in luogo pi\u00f9 riparato, adducendo quale scusa di non farsi scorgere dai francesi accampati sulla Rocca di Teano, i due cominciarono a parlare e mentre nacque un alterco, Deifobo affermando di volersi riconciliare anch\u2019egli con il Sovrano gli mosse incontro, ma Ferdinando scorto il pugnale che nascondeva nella mano, estrasse la spada affrontando i due, mentre il Montagano teneva a bada il Conte ed il Coreglia. Il Re ebbe la meglio e prima che giungessero le proprie truppe riusc\u00ec a ferirli e metterli alla fuga. Nella concitazione il pugnale che era caduto dalla mano dell\u2019Anguillara fu raccolto da un soldato di Ferrante e si scopr\u00ec che era avvelenato, poich\u00e9 avendo sfiorato un cane, questi cadde all\u2019istante morto. \u00a0Il Marino che aveva adottato prima il cognome MARZANO RUFFO per poi cambiarlo in MARZANO RUFFO D'ARAGONA, privato di tutti i suoi feudi e cariche, compreso i feudi di Paola in Calabria citra e di Calvi in Terra di Lavoro, fu imprigionato ad Ischia dove mori nel 1494 pugnalato da uno schiavo.Dopo la congiura dei Baroni, re Ferdinando I d'Aragona volle la riconciliazione e per ricordare l'avvenimento cre\u00f2 l'Ordine dell'Ermellino.\nGiovanni Battista Marzano (1448 \u2020 1508) fu cos\u00ec reintegrato nel 1496 nei titoli di duca di Sessa, duca di Squillace, conte di Montalto, Alife e Carinola.\nA seguire, una lista dei Duchi di Sessa del 1\u00b0 Ducato:\nSimboli.\nLo stemma del Comune di Sessa Aurunca \u00e8 stato riconosciuto con decreto del Capo del governo del 18 maggio 1936.\nNello stemma \u00e8 raffigurato Eracle, nume tutelare del luogo in antichit\u00e0, nell'atto di strangolare il Leone di Nemea.\nCultura.\nSessa Aurunca dispone di scuole di ogni ordine e grado che vanno dal Liceo Classico - istituito, col Convitto Nazionale, nel secolo scorso - all'Istituto d'Arte di Cascano nato per la valorizzazione di un antico e caratteristico artigianato locale.\nMuseo civico di Sessa Aurunca.\nPresso il Castello Ducale di Sessa Aurunca vi \u00e8 una sala espositiva in cui sono ospitati una piccola parte dei reperti archeologici provenienti dagli scavi, condotti dalla Soprintendenza tra il 1999 e il 2003, nell\u2019area del Teatro Romano della citt\u00e0.\nGeografia antropica.\nFrazioni.\nIl territorio comunale attualmente conta 30 frazioni, fra cui:\nEconomia.\nLa particolare dislocazione geografica del Centro e delle 30 frazioni fra un'ampia zona collinare e la fertilissima \"Piana del Garigliano\", rende importante il territorio comunale per una produzione agricola differenziata e apprezzata soprattutto per quanto riguarda olio e vini noti gi\u00e0 nell'epoca romana (numerose sono sul territorio le tracce di grossi insediamenti produttivi di et\u00e0 imperiale).\nDa queste terre, fino alle pendici del Massico proviene il vino Falerno e l'olio d'oliva Terre Aurunche DOP.\nNon mancano l'allevamento del bestiame (in modo particolare delle \"bufale\" in pianura e degli ovini in collina), recenti impianti ittici, n\u00e9 insediamenti industriali.\nCentrale nucleare del Garigliano.\nNelle campagne di Sessa Aurunca sorge la centrale nucleare dismessa \"del Garigliano\", \nInfrastrutture e trasporti.\nSessa Aurunca \u00e8 attraversata dalla Strada statale 7 Via Appia e dalla Strada statale 7 quater Via Domitiana.\nHa collegamenti con l'Autostrada del Sole (uscite a Cassino, San Vittore e Capua). Dispone della Stazione ferroviaria di Sessa Aurunca-Roccamonfina sulla Ferrovia Roma-Formia-Napoli.\nSport.\nHanno sede nel comune le societ\u00e0 di calcio: U. S. Sessana 1915 e A.S.D. Real Piedimonte Calcio, che hanno disputato campionati dilettantistici regionali."}
{"id": "2113366", "revid": "196390", "url": "https://it.wikipedia.org/wiki?curid=2113366", "title": "Cohanim", "text": ""}
{"id": "2113370", "revid": "181699", "url": "https://it.wikipedia.org/wiki?curid=2113370", "title": "Benton County (Mississippi)", "text": ""}
{"id": "2113371", "revid": "124123", "url": "https://it.wikipedia.org/wiki?curid=2113371", "title": "Nati nel 235", "text": ""}
{"id": "2113380", "revid": "161374", "url": "https://it.wikipedia.org/wiki?curid=2113380", "title": "Campagna (militare)", "text": ""}
{"id": "2113381", "revid": "22475", "url": "https://it.wikipedia.org/wiki?curid=2113381", "title": "Phoebastria irrorata", "text": "L'albatro vermicolato o delle Galapagos (Phoebastria irrorata ) \u00e8 l'unico membro della famiglia dei Diomedeidi che vive in prossimit\u00e0 dei tropici. Quando deve nutrirsi, segue una rotta in linea retta verso un unico sito al largo delle coste del Per\u00f9, circa 1000 km ad est. Tranne che nella stagione degli amori, risiede principalmente sulle coste ecuadoregne e peruviane. La durata della sua vita pu\u00f2 raggiungere i 40-45 anni.\nDescrizione.\n\u00c8 un albatro di medie dimensioni, lungo circa 86\u00a0cm, del peso di 3,4\u00a0kg e con un'apertura alare di 2,27\u00a0m. \u00c8 facilmente riconoscibile per il collo e la testa di color crema-giallastro, che risaltano in modo particolare col corpo, il quale \u00e8 in gran parte marroncino. Caratteristico \u00e8 anche il lungo becco giallo brillante; esso appare piuttosto sproporzionato rispetto alla piccola testa e al collo, lungo e snello. I pulcini sono ricoperti da un folto piumino bruno.\nAlimentazione.\nL'albatro vermicolato si nutre soprattutto di pesci, calamari e crostacei. Inoltre alcuni esemplari sono stati visti frugare tra i rifiuti e mangiare il cibo rigurgitato da altri uccelli. Per nutrirsi, l'albatro vermicolato si dirige verso alcuni luoghi nell'oceano dove le sue prede affiorano verso la superficie. Quando deve portare il cibo ai pulcini, pu\u00f2 spingersi fino a 100\u00a0km di distanza per procurarsi il nutrimento necessario.\nRiproduzione.\nL'albatro vermicolato si riproduce solamente sull'Isola di Espa\u00f1ola, nell'Arcipelago delle Gal\u00e1pagos. I nidi vengono edificati sulla lava e sono fatti di sassi e vegetali vari. Il corteggiamento, che avviene in un sito ben riparato, \u00e8 molto spettacolare a vedersi e comprende una serie di movimenti del becco e l'emissione di sonori richiami. Le uova vengono deposte tra aprile e giugno e vengono covate per due mesi. Alla loro schiusa, i pulcini rimangono uniti insieme in piccole \"nursery\" mentre i genitori tornano in mare a pescare. Quando tornano, devono nutrire i piccoli con almeno 2\u00a0kg di olio. I giovani raggiungono le dimensioni degli adulti a dicembre e lasciano la colonia a gennaio. Le coppie rimangono unite fino alla morte di uno dei partner.\nConservazione.\nLa popolazione che risiede alle Gal\u00e1pagos \u00e8 protetta da un apposito parco nazionale. Ci\u00f2 nonostante, l'areale limitato, le catture accidentali nei palamiti, il disturbo provocato dal turismo, le malattie e la pesca illegale nei pressi delle isole costituiscono seri fattori di rischio per la sopravvivenza del volatile. Soprattutto la pesca coi palamiti sembra avere un grave impatto su quest'albatro, che nel 2000 era passato da Vulnerabile a Prossimo alla Minaccia nella Lista Rossa della IUCN. Nonostante nel 2001 sopravvivessero ancora 34.700 esemplari adulti, recentemente il loro numero \u00e8 iniziato piano piano a scendere, probabilmente a causa dei palamiti, che hanno inoltre scompaginato la sex ratio (i maschi rimangono uccisi pi\u00f9 di frequente). Dal momento che la situazione odierna rende l'albatro vermicolato cos\u00ec vulnerabile all'estinzione, nella Lista Rossa della Iucn del 2007 \u00e8 stato classificato In Pericolo Critico."}
{"id": "2113382", "revid": "1573940", "url": "https://it.wikipedia.org/wiki?curid=2113382", "title": "Ptychadena mascareniensis", "text": "Ptychadena mascareniensis () \u00e8 una rana della famiglia Ptychadenidae, diffusa in Africa.\nDescrizione.\n\u00c8 una rana che pu\u00f2 raggiungere una lunghezza di 43-68 mm, con un muso appuntito e delle gambe lunghe, caratterizzata da una serie di salienti creste dorsali. Il dorso ha una colorazione di base marrone con una banda longitudinale vertebrale che si prolunga sino al muso, di colori brillanti, che vanno dal bianco al beige, dal giallo al verde. In alcuni individui la banda longitudinale \u00e8 assente o appena accennata. La gola pu\u00f2 essere screziata di nero. Il ventre \u00e8 bianco-giallastro.\nBiologia.\nQuesta specie \u00e8 attiva sia di giorno che di notte.\nLa sua dieta si basa essenzialmente su piccoli invertebrati terrestri ed acquatici (coleotteri, ortotteri, cicale, libellule, formiche, lepidotteri ma anche girini di anfibi).\nDistribuzione e habitat.\n\u00c8 una specie con un areale ampio e parzialmente frammentato che occupa buona parte dell'Africa subsahariana: dalla Mauritania e dal Senegal a est, sino al Sud Sudan e all'Etiopia a ovest; dalla Tanzania meridionale si spinge a sud sino a Sudafrica, Botswana, Namibia e Angola. \u00c8 ampiamente diffusa in Madagascar ed \u00e8 presente anche sull'isola di Mafia (Tanzania). Sottopopolazioni introdotte sono note nelle isole Seychelles e nelle isole Mascarene.\nLe popolazioni presenti nella regione del Nilo (Egitto e Sudan), in precedenza attribuite a questa specie, sono state successivamente attribuite a \"Ptychadena nilotica\". \nI suoi habitat sono la savana umida e la foresta tropicale."}
{"id": "2113383", "revid": "2130303", "url": "https://it.wikipedia.org/wiki?curid=2113383", "title": "Chiesa della Santissima Annunziata (Camaro Inferiore)", "text": "La chiesa della Santissima Annunziata \u00e8 una chiesa di Messina, localit\u00e0 Camaro Inferiore, che trova le sue origini nel XVIII secolo.\nDanneggiata dal terremoto del 28 dicembre 1908 fu sostituita da una chiesa-baracca impiantata sulla riva opposta del torrente Camaro. \nRicostruita negli anni trenta, poco distante dal suo sito originario, si compone di tre navate ed \u00e8 completamente in stile romanico.\nAl suo interno \u00e8 possibile ammirare la tela dell'Annunciazione del celebre pittore Adolfo Romano risalente al 1919, quattro paliotti in stile barocco, due statue settecentesche raffiguranti la Vergine Addolorata e San Luigi, alcuni vasi sacri risalenti al XVII-XVIII secolo e vari arredi liturgici in legno dorato fra i quali una sedia, nell'abside maggiore, del XVIII secolo."}
{"id": "2113384", "revid": "124123", "url": "https://it.wikipedia.org/wiki?curid=2113384", "title": "Nati nel 274", "text": ""}
{"id": "2113386", "revid": "767487", "url": "https://it.wikipedia.org/wiki?curid=2113386", "title": "Jurij Vojnov", "text": "Carriera.\nClub.\nInizi\u00f2 la carriera calcistica nel 1951 con lo , squadra da cui se ne and\u00f2 dopo cinque stagioni, nel 1955, per trasferirsi alla . Con la societ\u00e0 ucraina accumul\u00f2 176 presenze. Nel 1964 pose fine alla sua attivit\u00e0 agonistica per dedicarsi alla carriera di allenatore.\nNazionale.\nCon la nazionale di calcio dell'Unione Sovietica vinse il , accumulando ventitr\u00e9 presenze nel corso della sua carriera internazionale, partecipando anche al mondiale di .\nAllenatore.\nDopo il ritiro intraprese una lunga carriera manageriale, che lo port\u00f2 sulla panchina del \u010cornomorec' Odessa per due volte, e sulla panchina dello . Nel 1992 concluse anche la carriera in panchina, allenando il , nella neonata repubblica ucraina."}
{"id": "2113396", "revid": "135224", "url": "https://it.wikipedia.org/wiki?curid=2113396", "title": "Catheter mount", "text": ""}
{"id": "2113398", "revid": "1610933", "url": "https://it.wikipedia.org/wiki?curid=2113398", "title": "Albatro vermicolato", "text": ""}
{"id": "2113400", "revid": "42179", "url": "https://it.wikipedia.org/wiki?curid=2113400", "title": "Meirchion &quot;Gul&quot; ap Gwrast", "text": ""}
{"id": "2113405", "revid": "42179", "url": "https://it.wikipedia.org/wiki?curid=2113405", "title": "Gwrast &quot;Lledlwm&quot; ap Ceneu", "text": ""}
{"id": "2113407", "revid": "42179", "url": "https://it.wikipedia.org/wiki?curid=2113407", "title": "Elidyr &quot;Llydanwyn&quot; ap Meirchion", "text": ""}
{"id": "2113411", "revid": "1305772", "url": "https://it.wikipedia.org/wiki?curid=2113411", "title": "The Astrud Gilberto Album", "text": "The Astrud Gilberto Album \u00e8 il primo album solo della cantante brasiliana Astrud Gilberto, pubblicato dalla Verve Records nel marzo del 1965.\nClassifica.\nAlbum"}
{"id": "2113412", "revid": "1005847", "url": "https://it.wikipedia.org/wiki?curid=2113412", "title": "Vertamocori", "text": "I Vertamocori erano una popolo celtico stanziato nella Gallia cisalpina attorno a Novara, nel Piemonte orientale. Sono ricordati da Plinio il Vecchio nel III libro della \"Naturalis Historia\", dove sono indicati come fondatori della citt\u00e0 di Novara:\nPlinio precisa quindi anche l'origine celtica dei Vertamocori, perch\u00e9 i Voconzi erano un popolo gallico della Gallia narbonese."}
{"id": "2113413", "revid": "124123", "url": "https://it.wikipedia.org/wiki?curid=2113413", "title": "Nati nel 449", "text": ""}
{"id": "2113419", "revid": "1226", "url": "https://it.wikipedia.org/wiki?curid=2113419", "title": "Anello orbitale", "text": ""}
{"id": "2113421", "revid": "122470554", "url": "https://it.wikipedia.org/wiki?curid=2113421", "title": "Bocchignano", "text": "Bocchignano \u00e8 una frazione del comune di Montopoli di Sabina, in provincia di Rieti.\nOrigini del nome.\nL'origine del nome del paese (chiamato nelle fonti medioevali \"Buccinianum\" o \"Vacunianum\") \u00e8 incerta. Secondo alcuni deriverebbe dalla buccina, un antico tipo di tromba utilizzato in guerra, mentre per altri deriverebbe dal nome della dea Vacuna. Secondo un'altra teoria, il toponimo deriverebbe da un personaggio di nome Voconius, menzionato in un'iscrizione ritrovata nei pressi del paese.\nStoria.\nA partire dal II secolo a.C. il territorio di Bocchignano cominci\u00f2 ad essere abitato stabilmente dalle nobili famiglie di Roma. In particolare durante il periodo augusteo si conosce un'epigrafe riguardante la famiglia dei Nonii e dei Sosii.\nNonostante si ritenga che il borgo abbia avuto origine come fortificazione romana, la prima prova certa della sua esistenza risale al settembre del 939, con la cessione di una parte del castello all'abbazia di Farfa. Successivamente la famiglia Crescenzi se ne impossess\u00f2, ma l'abate Ugo I ne chiese la restituzione all'abbazia. Non riuscendo nel suo scopo, fu costretto a chiedere aiuto a Papa Benedetto VIII, il quale intervenne personalmente assediando il castello, che si arrese per mancanza d'acqua il 18 luglio 1014.\nTra il dicembre del 1153 e il gennaio del 1154 gli abitanti tentarono di istituire un libero comune, ma l'insurrezione venne immediatamente repressa e segn\u00f2 per gli abitanti l'inizio di un periodo buio e difficile, aggravato nel luglio del 1235 dall'assedio dell'esercito della citt\u00e0 di Viterbo, che su ordine del Papa Gregorio IX incendi\u00f2 e distrusse il castello. La rinascita si ebbe solo agli inizi del XIV secolo, quando il nobile Processo Rossi ne inizi\u00f2 la ricostruzione, proseguita poi dal figlio Matteuccio, un sovrano saggio e illuminato. Alla sua morte, per\u00f2, il paese fu indebolito da una guerra contro Fara Sabina e all'inizio del XV secolo fin\u00ec per essere nuovamente saccheggiato. Venne allora acquistato da Giovanni da Fogliano, che ricostru\u00ec gli edifici distrutti e innalz\u00f2 la Chiesa di San Giovanni, e nel 1482 dalla famiglia Orsini. Nel 1589 Papa Sisto V tolse il potere alla nobilt\u00e0 locale, e Bocchignano rimase unicamente sotto il governo dello Stato Pontificio.\nNel 1853 il paese fu elevato a comune autonomo, ma meno di trent'anni dopo, nel 1880, il comune fu soppresso per decreto di Agostino Depretis e aggregato a quello di Montopoli Sabina.\n\u00c8 stato notevole il contributo dato dalla popolazione di Bocchignano durante la Resistenza Partigiana in Sabina. Infatti, il suo parroco Don Igino Renzi era il cappellano ufficiale di una delle formazioni partigiane sul territorio. Egli salv\u00f2 la vita a 30 Bocchignanesi che erano stati accusati dal comando locale Nazista, di aver ucciso 3 soldati del Reich.\nSociet\u00e0.\nEvoluzione demografica.\n\"Abitanti censiti\"\nInfrastrutture e trasporti.\nStrade.\nAi piedi di Bocchignano scorre la Via Tancia (SP 46), la strada provinciale che collega Rieti a Poggio Mirteto, con la quale Bocchignano \u00e8 collegata anche ai vicini centri di Castel San Pietro e Salisano. Montopoli, sede del comune, dista appena un chilometro in linea d'aria ma per raggiungerlo sono necessari 4 km di strada, in quanto bisogna prima raggiungere Poggio Mirteto con la Via Tancia.\nInoltre una strada secondaria (\"Via Romana\") collega Bocchignano con la Via Mirtense (SP 42), che scorre un paio di chilometri a sud del paese. Tramite la Via Mirtense si raggiunge Osteria Nuova, dove si pu\u00f2 imboccare la SS4 Salaria per Rieti, oppure la localit\u00e0 di Colonnetta, dove si pu\u00f2 imboccare la SS 313 per Passo Corese e il casello dell'A1 (che dista 23 km).\nFerrovie.\nBocchignano non \u00e8 servito da alcuna stazione ferroviaria. La pi\u00f9 vicina \u00e8 quella di Poggio Mirteto, distante circa 8,5 km, nella quale fermano i treni della linea FL1 con un collegamento ogni mezz'ora da e per Roma. Avrebbe dovuto servirlo pi\u00f9 direttamente la ferrovia Rieti-Roma, mai costruita."}
{"id": "2113426", "revid": "1543377", "url": "https://it.wikipedia.org/wiki?curid=2113426", "title": "Scrittura Tangut", "text": "La scrittura tanguta \u00e8 un sistema di scrittura logografico, non pi\u00f9 in uso, per scrivere la lingua tanguta, anch'essa oggi estinta. Fu la lingua ufficiale della Dinastia X\u012bxi\u00e0 o Xi\u00e0 occidentale, i cui territori si trovavano nelle zone delle odierne Cina settentrionale, Mongolia e Tibet nord-occidentale.\nStoria.\nSecondo la \"S\u00f2ngsh\u01d0\" (), la scrittura tanguta fu inventata nel 1036 dall'alto ufficiale Y\u011bl\u00ec R\u00e9nr\u00f3ng sotto la supervisione dell'imperatore Xi\u00e0 occidentale L\u01d0 Yu\u00e1nh\u00e0o. La scrittura fu inventata in un tempo considerevolmente breve e fu rapidamente posta in uso, giacch\u00e9 furono fondate delle scuole statali per insegnarla. Essa fu usata per i documenti ufficiali della dinastia X\u012bxi\u00e0 (solo quelli di natura diplomatica erano bilingui, in tanguto e cinese). Fu poi tradotto in tanguto, dal tibetano e dal cinese, un rilevante numero di scritti sacri buddhisti, che furono anche xilografati in questa scrittura. La dinastia X\u012bxi\u00e0 croll\u00f2 nel 1227 sotto i colpi di Gengis Khan, ma la scrittura tanguta le sopravvisse per oltre due secoli: uno degli esempi pi\u00f9 tardi risale al 1502.\nCaratteri e stili.\nSecondo i calcoli pi\u00f9 recenti, ne sono noti 5863 caratteri, escludendo le varianti grafiche. L'aspetto dei caratteri Tangut ricorda vagamente quello dei caratteri cinesi, e ne segue in parte lo stesso tratteggio, ma i metodi per formare i caratteri tangut sono significativamente diversi da quelli per formare i caratteri cinesi: in ogni caso, essi risultano completamente illeggibili ai cinesi. Come la calligrafia cinese, anche la scrittura tanguta presenta gli stili del sigillo, semi-corsivo e \"d'erba\", o corsivo. La codificazione nel sistema Unicode della scrittura tanguta \u00e8 attualmente in corso, ma sono gi\u00e0 disponibili alcuni font.\nStruttura.\nI caratteri Tangut si possono suddividere in due classi: semplici e composti. Questi ultimi sono pi\u00f9 frequenti.\nCaratteri semplici.\nI caratteri semplici possono avere natura semantica o fonetica. Quasi nessun carattere tangut \u00e8 pittografico, com'erano invece alcuni dei caratteri cinesi al tempo della loro creazione: si tratta di una delle principali differenze tra i caratteri tangut e cinesi.\nCaratteri composti.\nLa maggioranza dei caratteri composti ha due componenti; solo pochi ne hanno tre o quattro. Un componente pu\u00f2 essere un carattere semplice, o una parte di un carattere composto. I caratteri composti possono avere natura semantico-semantica o semantico-fonetica. Un piccolo gruppo di caratteri composti aveva la specifica funzione di traslitterare prestiti cinesi o sanscriti.\nCoppie notevoli.\nEsistono alcune coppie notevoli di caratteri composti. Tali caratteri, che hanno significati affini, sono composti dagli stessi componenti, collocati per\u00f2 in posizioni diverse (es.: AB e BA, ABC e ACB).\nRiscoperta e decifrazione.\nLa maggioranza dei testi tangut oggi noti fu scoperta nel 1908 da P\u00ebtr Kuzmi\u010d Kozlov negli scavi archeologici di Khara-Khoto, e questi reperti sono attualmente conservati nella sezione di San Pietroburgo dell'Istituto di Studi Orientali dell'Accademia russa delle scienze. La raccolta ammonta a circa 10.000 volumi, in maggioranza testi religiosi buddisti, testi giuridici e documenti, datati dalla met\u00e0 dell'XI secolo sino al primo XIII secolo. Tra i testi buddhisti \u00e8 stata recentemente scoperta una serie di testi nuovi, di cui non esistono versioni in lingua cinese o tibetana. Si conservano inoltre il Canone buddhista, i Classici confuciani ed un gran numero di testi indigeni. Le altre collezioni principali di testi in lingua e scrittura tanguta, di dimensioni considerevolmente minori, appartengono al British Museum, alla Biblioteca Nazionale di Pechino e ad altre biblioteche.\nLa ricerca sulla scrittura e sulla lingua tangut cominci\u00f2 nel primo XX secolo, quando M. Maurisse acquist\u00f2 una copia tangut del \"Sutra del Loto\", parzialmente studiata da studiosi cinesi di cui non \u00e8 nota l'identit\u00e0. Dopo la scoperta, da parte di P. K. Kozlov, della biblioteca di Khara-Khoto, la scrittura fu identificata come quella dello Stato tangut degli Xi\u00e0 occidentali. Si apr\u00ec cos\u00ec, anche grazie a vocabolari d'epoca trovati in quella biblioteca, la possibilit\u00e0 di studiare, contemporaneamente, una lingua ed una scrittura precedentemente ignote. Contributi successivi allo studio di entrambe sono stati realizzati da studiosi come A. I. Ivanov, Ishihama Juntaro (\u77f3\u6ff1\u7d14\u592a\u90ce), B. Laufer, Luo Fuchang (\u7f85\u798f\u8407), Luo Fucheng (\u7f85\u798f\u6210), e Wang Jingru (\u738b\u975c\u5982) hanno successivamente contribuito alle ricerche su lingua e scrittura tanguta. Il contributo pi\u00f9 significativo proviene dallo studioso russo N. A. Nevskij, che compil\u00f2 il primo dizionario Tangut, rendendo possibile la lettura e la comprensione dei testi. Le sue ricerche, pubblicate nel 1960 col titolo di \"Tangutskaya Filologia\" gli valsero il premio Lenin, conferito in memoria nel 1962 (Nevskij era caduto nel 1937, vittima delle purghe staliniane)."}
{"id": "2113428", "revid": "181699", "url": "https://it.wikipedia.org/wiki?curid=2113428", "title": "Gran Colombia", "text": ""}
{"id": "2113432", "revid": "144796", "url": "https://it.wikipedia.org/wiki?curid=2113432", "title": "Quartiere Villa Pagani", "text": "Il quartiere Villa Pagani (\"Vila dal Pag\u00e0n\" in corbettese, : ) \u00e8 un quartiere del comune di Corbetta in provincia di Milano, situato a breve distanza dal centro storico del centro del comune di appartenenza.\nStoria.\nIl quartiere come lo si pu\u00f2 vedere oggi sorse attorno agli anni '20 del XX secolo, in concomitanza con l'apertura di via Roma attraverso l'ex giardino della seicentesca Ca' Erba e la costruzione di Villa Pagani, l'edificio pi\u00f9 rappresentativo del quartiere da cui esso, appunto, trae il nome.\nDal completamento della villa nel 1929, il quartiere divenne sempre pi\u00f9 un'area residenziale raffinata con numerosi villini alto-borghesi di stile liberty ed uffici di pubblico utilizzo, come il vecchio palazzo comunale (oggi sede della biblioteca comunale e precedentemente sede della Posta di Corbetta), sorto proprio di fronte all'ingresso della villa riadattando un villino d'abitazione privata, per volere di Enrico Pagani, proprietario della villa omonima ed in quegli anni podest\u00e0 del comune di Corbetta.\nSino alla chiusura della tratta Milano-Magenta nel 1957, il quartiere era attraversato dalle rotaie del \"Gamba de legn\", la nota tramvia che collegava Milano con la periferia ovest ed il magentino.\nNella medesima area del quartiere si trova anche l'acquedotto cittadino, costruito nel 1938, oltre all'ambulatorio medico \"Suor Michelina\", dedicato alla benemerita religiosa corbettese.\nQui sorge anche l'unico istituto di istruzione superiore presente entro il territorio corbettese, ovvero l'istituto odontotecnico Mainardi, alloggiato entro le mura della vecchia scuola elementare comunale.\nMonumenti e luoghi d'interesse.\nArchitetture civili.\nVilla Pagani Della Torre.\nLa villa, situata in piazza XXV Aprile, risale al primo ventennio del Novecento. La costruzione presenta all'esterno decorazioni ad affresco ed incisioni che si riallacciano ai motivi tipici del villino borghese, seguendo la moda liberty dell'epoca. La casa sorge su quanto rimane del giardino dell'antica Ca' Erba che si estendeva dall'attuale via Verdi a via Battisti. Iniziata la costruzione nel 1925 e terminata nel 1929, da quell'anno sino al 1934 fu la residenza del podest\u00e0 Enrico Pagani. \nNel 1971 la villa venne acquistata dal comune di Corbetta ed intitolata ad Angelo Della Torre, il bambino miracolato dalla Madonna del santuario. Da allora fu sede prima dell'ufficio tecnico, poi del magazzino comunale; attualmente ospita le sedi della Pro Loco, della banda e di altre associazioni culturali locali.\nIl portico d'ingresso, retto da colonne binate in cemento decorativo, \u00e8 ornato da due grandi graffiti a tratto nero su sfondo ocra, che riproducono un duello fra cavalieri e una figura in armatura con valletti, inquadrati in una prospettiva architettonica."}
{"id": "2113433", "revid": "3115", "url": "https://it.wikipedia.org/wiki?curid=2113433", "title": "Renee Russo", "text": ""}
{"id": "2113437", "revid": "37401", "url": "https://it.wikipedia.org/wiki?curid=2113437", "title": "Rocca cadmea", "text": ""}
{"id": "2113439", "revid": "55935", "url": "https://it.wikipedia.org/wiki?curid=2113439", "title": "Rocca Cadmea", "text": ""}
{"id": "2113441", "revid": "76963", "url": "https://it.wikipedia.org/wiki?curid=2113441", "title": "Mark Herman", "text": "Biografia.\nHa studiato alla Leeds Polytechnic e si \u00e8 avvicinato al mondo del cinema poco prima dei trent'anni, precedentemente aveva lavorato come animatore e fumettista, con una formazione presso la National Film School. Dopo aver diretto alcuni cortometraggi, debutta come regista con il film \"Tutta colpa del fattorino\" una commedia su uno scambio d'identit\u00e0 interpretata Dudley Moore e Bryan Brown.\nNel 1996 scrive e dirige l'apprezzato \"Grazie, signora Thatcher\", storia di una banda musicale formata da minatori che devono fronteggiare le difficolt\u00e0 dopo la perdita del proprio posto di lavoro. Il film vince numerosi premi tra cui il Premio C\u00e9sar per il miglior film straniero e viene incluso nella BFI 100, lista dei cento migliori film britannici. Due anni pi\u00f9 tardi dirige \"Little Voice - \u00c8 nata una stella\", basato su un'opera teatrale di Jim Cartwright. Per questi due film viene candidato al BAFTA alla migliore sceneggiatura. Nel 2000 dirige \"Prenditi un sogno\", film sportivo sul calcio, mentre nel 2003 torna dietro la macchina da presa per \"Hope Springs\".\nDopo qualche anno di pausa, torna nel 2008 per dirigere \"Il bambino con il pigiama a righe\", tratto dall'omonimo best seller di John Boyne."}
{"id": "2113445", "revid": "124123", "url": "https://it.wikipedia.org/wiki?curid=2113445", "title": "Nati nel 627", "text": ""}
{"id": "2113449", "revid": "124123", "url": "https://it.wikipedia.org/wiki?curid=2113449", "title": "Nati nel 662", "text": ""}
{"id": "2113452", "revid": "124123", "url": "https://it.wikipedia.org/wiki?curid=2113452", "title": "Nati nel 669", "text": ""}
{"id": "2113453", "revid": "1305772", "url": "https://it.wikipedia.org/wiki?curid=2113453", "title": "King Charles", "text": ""}
{"id": "2113454", "revid": "76963", "url": "https://it.wikipedia.org/wiki?curid=2113454", "title": "Lateef Crowder", "text": "Esperto di capoeira e di taekwondo, ha cominciato a praticare capoeira all'et\u00e0 di 5 anni, e ne \u00e8 diventato campione americano alla sola et\u00e0 di 18 anni.\nSuccessivamente si \u00e8 dedicato a imparare il taekwondo per migliorare la sua tecnica.\nLateef Crowder ha interpretato il personaggio Eddy Gordo nel film tratto dalla popolare serie di videogiochi Tekken.\nNel giugno 2010 \u00e8 apparso nel cortometraggio \"\" di Kevin Tancharoen."}
{"id": "2113455", "revid": "124123", "url": "https://it.wikipedia.org/wiki?curid=2113455", "title": "Nati nel 690", "text": ""}
{"id": "2113456", "revid": "1573940", "url": "https://it.wikipedia.org/wiki?curid=2113456", "title": "Hypseloconidae", "text": "Gli Hypseloconidae costituiscono una famiglia di molluschi monoplacofori estinti, rinvenuti fossili in depositi riferibili al Cambriano Superiore e all'Ordoviciano Inferiore di America settentrionale (est e mid-west), Antartide, Cina settentrionale. Sono ritenuti da vari studiosi come le forme ancestrali dei nautiloidi, e quindi dei cefalopodi.\nDescrizione.\nSi tratta di forme con conchiglia conica a sezione ovale o ellittica, sviluppata lungo un asse debolmente ricurvo, generalmente pi\u00f9 lunga che larga, di piccole dimensioni (pochi centimetri). L'ornamentazione esterna della conchiglia, ove presente, \u00e8 costituita (a seconda dei generi) da coste concentriche pi\u00f9 o meno marcate e/o da sottili pieghe longitudinali (\"lirae\"). I ritrovamenti finora documentati sono costituiti da fossili molto ricristallizzati, il cui materiale (silice cripto-microcristallina, calcite o dolomite) non \u00e8 pi\u00f9 quello originario, ma si ritiene generalmente che la conchiglia fosse aragonitica. \nNell'ambito di questo gruppo sono presenti alcuni generi (\"Knightoconus\" , \"Shelbyoceras\" , \"Biloboconus\" ), caratterizzati dalla presenza nella parte interna apicale della conchiglia di setti (da 2-3 setti nelle forme pi\u00f9 primitive a 5-7 nelle forme pi\u00f9 avanzate. Non sono documentate strutture analoghe al sifone dei cefalopodi. L'apice della conchiglia \u00e8 generalmente contraddistinto da un \u201cbottone\u201d tondeggiante. Queste forme sono considerate (Stinchcomb e Angeli, 2002; Webers e Yochelson, 1989), come i candidati pi\u00f9 probabili per costituire le forme ancestrali dei nautiloidi.\nSistematica.\nIn questa sede viene seguita l'impostazione tuttora pi\u00f9 diffusa tra gli autori, che inserisce nella famiglia \"Hypseloconidae\" tanto le forme prive di setti (genere \"Hypseloconus\" \"sensu lato\") quanto le forme settate (come \"Knightoconus\"). Queste ultime tuttavia sono state inserite da Stinchcomb (1986) nella nuova famiglia \"Shelbyoceridae\" per la presenza di setti interni e di un ispessimento apicale, considerati come caratteri sufficientemente distintivi.\nHabitat.\nQueste forme sono documentate in associazione con strutture stromatolitiche in contesti di piattaforma continentale interna e di piana tidale. Si trattava probabilmente di componenti del benthos, cio\u00e8 abitatori di fondali marini fangosi, poco profondi. Forme comunque poco mobili, con uno stile di vita da microfagi (che si nutrivano di microorganismi animali o vegetali) simile a quello dei monoplacofori attuali (ma questi ultimi sono migrati attualmente in acque pi\u00f9 profonde a causa della competizione da parte di gruppi pi\u00f9 evoluti). Secondo Stinchcomb e Angeli (2002), le forme settate si distinguerebbero anche per un diverso tipo di associazione faunistica (associazione con gasteropodi primitivi e trilobiti), che implicherebbe una maggiore profondit\u00e0 e una maggiore mobilit\u00e0. La presenza di queste forme (che con ogni probabilit\u00e0 non erano nectoniche nello stadio adulto) in depositi riferibili a placche continentali diverse e lontane anche nel Paleozoico inferiore (Webers e Yochelson, 1989), farebbe pensare a uno stadio larvale planctonico, capace di dispersione oceanica."}
{"id": "2113459", "revid": "149727", "url": "https://it.wikipedia.org/wiki?curid=2113459", "title": "L\u00fctzlow", "text": ""}
{"id": "2113460", "revid": "149727", "url": "https://it.wikipedia.org/wiki?curid=2113460", "title": "Meichow", "text": ""}
{"id": "2113461", "revid": "149727", "url": "https://it.wikipedia.org/wiki?curid=2113461", "title": "Pol\u00dfen", "text": ""}
{"id": "2113465", "revid": "17204", "url": "https://it.wikipedia.org/wiki?curid=2113465", "title": "Great Giana Sisters", "text": ""}
{"id": "2113471", "revid": "124123", "url": "https://it.wikipedia.org/wiki?curid=2113471", "title": "Nati nell'803", "text": ""}
{"id": "2113472", "revid": "167080", "url": "https://it.wikipedia.org/wiki?curid=2113472", "title": "Storia della Gran Bretagna", "text": ""}
{"id": "2113473", "revid": "124123", "url": "https://it.wikipedia.org/wiki?curid=2113473", "title": "Nati nell'808", "text": ""}
{"id": "2113474", "revid": "124123", "url": "https://it.wikipedia.org/wiki?curid=2113474", "title": "Nati nell'817", "text": ""}
{"id": "2113475", "revid": "287204", "url": "https://it.wikipedia.org/wiki?curid=2113475", "title": "Yamaha YZR 350", "text": "La Yamaha TZ 350 \u00e8 una motocicletta da competizione di tipo \"production racer\" della casa Yamaha Motor, che ha debuttato nella classe 350 del motomondiale nel 1973 in sostituzione delle precedenti TR3 e TR2. Sulla base di questa moto la Yamaha ha ricavato la YZR 350 (0W16) utilizzata come moto \"factory\" dal 1973 al 1975.\nNelle sue diverse varianti vincer\u00e0 tre titoli piloti, nelle stagioni 1974 con Giacomo Agostini, 1975 con Johnny Cecotto, 1977 con Takazumi Katayama, ottenendo anche cinque titoli costruttori consecutivi, dal 1973 al 1977.\nEvoluzione.\nCaratterizzata da un motore bicilindrico raffreddato ad acqua, la TZ350 debutt\u00f2 con sospensioni doublecross e freni a tamburo, poi nel '76 si pass\u00f2 a un sistema a sospensione posteriore singola (monocross, cantilever senza articolazioni progressive) e impianto frenante a disco integrale, mentre nel '79 venne rivisto il motore e maggiorato il carburatore, passando dal 34 al 38, con la potenza che incrementa di 8 cavalli, passando da 64 a 72\u00a0CV.\nRimase in produzione fino al 1982, anno in cui venne abolita la classe 350.\nYZR350 (0W16).\nAl TT di Assen del 1973 fece il suo esordio una versione speciale della TZ 350 guidata dal finlandese Teuvo L\u00e4nsivuori, pilota di punta della casa giapponese rappresentata in classe 350 tramite un team semiufficiale. Questa moto adottava un telaio alleggerito derivato dalla Yamaha 0W17 \"factory\" della classe 250, e impiegava numerosi componenti in lega di magnesio, differenziandosi dalle altre TZ 350 impiegate da piloti privati.\nL'anno seguente, a seguito del clamoroso passaggio di Giacomo Agostini dalla MV Agusta alla Yamaha, venne allestito un team ufficiale anche per la classe 350 che comprendeva Agostini e L\u00e4nsivuori. Il pilota italiano vinse il titolo mondiale del 1974.\nNel 1975 Agostini non riusc\u00ec a difendere il titolo, che venne invece conquistato da Johnny Cecotto su una YZR350 con specifiche 1974 del team semiufficiale Diemme Venemetos; durante la stagione Cecotto utilizz\u00f2 anche un telaio Bimota.\nNel 1976 la Yamaha abbandon\u00f2 il motomondiale e, pur rientrandovi nel 1977, non schier\u00f2 pi\u00f9 una propria squadra ufficiale nella classe 350 ponendo fine alla carriera della YZR350.\nBimota YB1.\nA partire dal 1974 diversi piloti e team privati, che non apprezzavano il telaio originale Yamaha, si rivolsero ad altri costruttori quali Bakker, Maxton, Bimota e Spondon per far costruire teali speciali per la TZ350. \nLa versione che ottenne il maggior successo fu quella della Bimota, denominata YB1, che nel 1975 venne impiegata in alcune gare anche dal team semi-ufficiale Diemme Venemotos, contribuendo al titolo mondiale di Johnny Cecotto.\nYSK-33.\nPer la stagione 1977 la Yamaha era impegnata con un team ufficiale solo nella classe 500; nella 350 la squadra era gestita dall'importatore europeo Yamaha, con base nei Paesi Bassi.\nGrazie al lavoro di Rudi Kurth e Kent Andersson, venne sviluppato un nuovo motore a tre cilindri derivato da quello della Yamaha TZ 250. La moto poteva usare tre differenti tipi di telaio: l'originale Yamaha, il Bakker e lo Spondon.\nLa denominazione YSK-33 indicava Yamaha San Kit\u014d 350cc 3-cilindri, dove i termini \"san kit\u014d\" significano \"tre cilindri\" in giapponese.\nAffidata a Takazumi Katayama e Giacomo Agostini, la moto conquist\u00f2 il titolo piloti grazie al giapponese; ciononostante il progetto non ricevette alcun supporto da parte della casa e venne quindi abbandonato."}
{"id": "2113477", "revid": "287204", "url": "https://it.wikipedia.org/wiki?curid=2113477", "title": "Tu\u0161ino", "text": "Tu\u0161ino (in russo \u0422\u0443\u0448\u0438\u043d\u043e), era un villaggio a Nord di Mosca che \u00e8 divenuto parte della citt\u00e0 a partire dal 1960. Fra il 1939 e il 1960, Tu\u0161ino era considerata come una citt\u00e0. Nella parte meridionale di Tushino scorre il fiume Skhodnya.\nStoria.\nI primi insediamenti risalgono al tardo XIV secolo e rientravano nei possedimenti del boiaro Vasili Ivanovich Kvashnin-Tusha e successivamente dei suoi figli Pyotr e Semyon.\nVerso la met\u00e0 del XVI secolo il villaggio e il vicino Monastero del Salvatore, furono acquisiti dal Monastero della Trinit\u00e0 di San Sergio.\nNel tardo XVI secolo il monastero era utilizzato per concedere alloggio ed ospitalit\u00e0 alle missioni diplomatiche straniere prima del loro arrivo a Mosca. Durante il Periodo dei torbidi, il Falso Dimitri II e i suoi sostenitori si stabilirono a Tu\u0161ino fra il 1608 e il 1610. L'accampamento di Tu\u0161ino era una replica della corte moscovita. Infatti aveva i suoi prikaz (uffici istituzionali) e addirittura il suo Patriarca. Da qui il Falso Dimitry II teneva il Cremlino di Mosca sotto assedio.\nNel dicembre 1609, il \"ladro di Tu\u0161ino\" (soprannome con cui veniva indicato il falso Dimitri II) e sua moglie, Marina Mniszech fuggirono da Tu\u0161ino verso Kaluga dopo aver perso l'appoggio polacco. Nel 1610 l'armata mista composta da russi e svedesi al comando di Mikhail Skopin-Shuisky e Jacob de La Gardie, mise in fuga da Tu\u0161ino i sostenitori del Falso Dimitri II. In seguito il monastero venne abbandonato ed il villaggio and\u00f2 in rovina.\nNella seconda met\u00e0 del XIX secolo, Tu\u0161ino vide nascere insediamenti industriali con mulini a vento e industrie tessili.\nNegli anni venti, fu costruita la Fabbrica di Conserve di Tu\u0161ino. Nel 1929, il governo Sovietico vi stabil\u00ec una scuola per piloti della Osoaviakhim e quindi l'Aeroporto di Tu\u0161ino con strutture di ricerca e fabbriche aeronautiche."}
{"id": "2113478", "revid": "149727", "url": "https://it.wikipedia.org/wiki?curid=2113478", "title": "B\u00f6hmerheide", "text": ""}
{"id": "2113479", "revid": "1784938", "url": "https://it.wikipedia.org/wiki?curid=2113479", "title": "Bertrand Bar\u00e8re", "text": "Bertrand Bar\u00e8re inizi\u00f2 la sua carriera politica con la Rivoluzione francese come deputato del Terzo stato degli Hautes-Pyr\u00e9n\u00e9es agli Stati Generali del 1789 e poi come membro della Convenzione nazionale. Schierato su posizioni di estrema sinistra, fu tra i pi\u00f9 intransigenti capi montagnardi e uno dei principali fautori e organizzatori del regime del Terrore. Promotore del Comitato di salute pubblica, ne fece parte insieme agli altri capi giacobini, distinguendosi come ispiratore della politica estera aggressiva della Repubblica e della guerra rivoluzionaria contro le monarchie dell'Ancien R\u00e9gime, e come rigido assertore di provvedimenti terroristici fortemente repressivi contro i nemici interni ed esterni della Rivoluzione.\nMinacciato dalla nuova politica di Maximilien de Robespierre contraria agli eccessi del Terrore, Bar\u00e8re prese parte alla cospirazione del 9 Termidoro che port\u00f2 alla caduta e alla morte del capo giacobino e dei suoi seguaci principali. Nonostante questa svolta politica, Bar\u00e8re fu ben presto destituito e imprigionato dalla nuova classe politica termidoriana. Destinato alla deportazione e trasferito sull'isola di Ol\u00e9ron, riusc\u00ec a fuggire nascondendosi a Bordeaux e a Tarbes. Venne richiamato e amnistiato da Napoleone Bonaparte durante il Consolato.\nDurante la guerra Bar\u00e8re ebbe posizioni pubbliche fortemente anti-britanniche, mentre sembra che in segreto si tenesse in corrispondenza con lord Stanhope, cognato di William Pitt e cugino di lord Grenville, capo del Foreign Office.\nBiografia.\nLe origini.\nBertrand Bar\u00e8re de Vieuzac era il nipote di Laurent Bar\u00e8re (1695-1750), un notaio di Bernac-Debat. Anche il primo figlio di questi, Bertrand Bar\u00e8re, marito di Grantianne Dambarr\u00e8re, fu notaio a Tarbes, ed ebbe una parte importante nei movimenti di denaro tra i membri del clan Bar\u00e8re. Un altro figlio di Laurent Bar\u00e8re fu Jean (1728-1788), il padre del convenzionale: sposato con la nobile Catalina Marrast de Nays, da cui ebbe due maschi - Bertrand e Jean-Pierre \u2013 e tre figlie. Procuratore del siniscalco di Tarbes, Jean Bar\u00e8re, proprietario, attraverso la moglie, di un feudo nella valle di Argel\u00e8s, a Vieuzac, negli Alti Pirenei, trasmise poi a Bertrand questa signoria \u2013 da cui il nome aggiunto di Vieuzac \u2013 e altri beni siti nella Bigorre, in particolare fattorie a Mauvezin, Vignerie, Abedeille, N\u00e9bouzan e altre, ereditate dalla successione del principe Camille de Lorraine.\nA quindici anni Bertrand Bar\u00e8re ottenne la dispensa di poter cominciare anzi tempo gli studi di diritto a Tolosa, citt\u00e0 in cui era cresciuto: prest\u00f2 giuramento nel 1775 e divenne avvocato al Parlamento di Tolosa. Educato come un gentiluomo, del quale aveva del resto le maniere, secondo quanto assicura Madame de Genlis nelle sue \"Memorie\", egli era \u00abl'uomo di tutte le accademie, l'uomo buono per tutti i salotti\u00bb. Premiato a Montauban per aver composto un panegirico del re Luigi XII, fatto membro dell'Accademia delle scienze di Tolosa per aver studiato una pietra recante un'iscrizione di tre parole latine, nel 1788 fu accolto nell\"'Acad\u00e9mie des Jeux floraux\" per aver composto tre brevi poesie, e fece anche parte della loggia massonica della citt\u00e0.\nDue anni dopo, il 14 maggio 1785, spos\u00f2 a Vic-de-Bigorre la giovanissima - non ancora tredicenne - Catherine-Elisabeth (1772-1852), figlia del nobile Antoine de Monde e di Th\u00e9r\u00e8se de Briquet, Dotato di una solida cultura storica e politica, con un'intelligenza superiore alla media, Bar\u00e8re parlava correntemente l'inglese e l'italiano: infine, era un avversario dei \"philosophes\" - come dimostra il suo panegirico di Lefranc de Pompignan, allora celebre antagonista di Voltaire e degli illuministi - mostrava sensibilit\u00e0 per l'arte ed era molto socievole.\nNel 1788 part\u00ec per Parigi per seguirvi un processo, trascorrendovi una parte dell'inverno. Ritorn\u00f2 a casa all'inizio del 1789, dopo aver saputo della morte del padre. Qualche settimana dopo, partecip\u00f2 alla redazione dei \"cahiers de dol\u00e9ances\" e anche in quell'occasione si fece notare. Present\u00f2 la sua candidatura a rappresentante della nobilt\u00e0 agli Stati Generali ma, poich\u00e9 voleva estendere la sua fiscalit\u00e0 fino alla superiore nobilt\u00e0 di spada, la candidatura non fu accettata. Cos\u00ec, egli non fu \u00abche deputato del Terzo stato del siniscalcato di Bigorre e part\u00ec per Versailles, dove si aprivano gli Stati generali\u00bb.\nAll'Assemblea costituente.\nAll'Assemblea costituente partecip\u00f2 a dibattiti relativi a proposte di riforma degli istituti giuridici, finanziari e amministrativi. Discusse sulla denominazione da dare alla prima assemblea parlamentare e sottoscrisse la proposta di Legrand, che propose la formulazione di \u00abAssemblea nazionale\u00bb. Entr\u00f2 nel \u00abComitato delle lettres de cachet\u00bb presieduto da Mirabeau, poi nel \u00abComitato dei beni demaniali e della feudalit\u00e0\u00bb, dove mise all'ordine del giorno la questione della restituzione delle propriet\u00e0 confiscate ai protestanti a seguito della revoca dell'Editto di Nantes, proposta che non avrebbe certamente aggravato il debito pubblico.\nFond\u00f2 il 10 giugno 1789 il \u00abPoint du Jour, ou R\u00e9sultat de ce qui s'est pass\u00e9 la veille \u00e0 l'Assembl\u00e9e\u00bb, un giornale che egli vantava essere stato il primo quotidiano creato a questo scopo dall'inizio della Rivoluzione. Le pubblicazioni cessarono il 21 ottobre 1791, ed egli fece precedere l'edizione completa del giornale da un discorso preliminare nel quale faceva la storia della Rivoluzione dal 27 aprile al 17 giugno 1789, data della costituzione dei Comuni. Il quotidiano dava conto delle discussione e dei decreti dell'Assemblea e si caratterizzava per la sua moderazione: Vi collaborava l'abate Nicolas Madget, traduttore degli articoli per l'Inghilterra.\nSecondo Bar\u00e8re, il modello politico ed economico inglese - monarchia costituzionale e bicameralismo - era quello pi\u00f9 conveniente per la Francia. Bar\u00e8re elogi\u00f2 Necker nel 1789, fu ricevuto da M.me Necker, adulandone lo spirito, frequent\u00f2 il conte e la contessa Guibert, e fu un seguace di Mirabeau, considerandolo un vero e proprio modello da seguire: di Mirabeau pronuncer\u00e0 nell'aprile del 1791 l'elogio funebre. Dopo le giornate del 5 e 6 ottobre 1789 e il ritorno dell'Assemblea nazionale a Parigi, Bar\u00e8re prese alloggio nell'h\u00f4tel particolare del sindaco Jean Sylvain Bailly del quale sembra essere stato intimo.\nEgli era stato anche introdotto al Palais-Royal, residenza del duca d'Orl\u00e9ans, cugino del re, grazie alla raccomandazione della principessa Rohan-Rochefort, testimone al suo matrimonio. La principessa, nota per la sua originalit\u00e0, essendo nata Rothelin faceva parte della famiglia d'Orl\u00e9ans: teneva salotto ed estese relazioni nell'ambiente aristocratico, cos\u00ec che pot\u00e9 dare a Bar\u00e8re la spinta necessaria per varcare la chiusa cerchia dei famigliari del duca.\nBar\u00e8re si rec\u00f2 per la prima volta a Londra verso l'estate del 1790, accompagnato dalla moglie e dal figlio, per trarre beneficio dalle aperture politiche e dalle relazioni ministeriali del duca d'Orl\u00e9ans, anch'egli esiliato in Inghilterra dopo i fatti del 6 ottobre 1789. Fu ricevuto come membro d'onore della societ\u00e0 costituzionale londinese, che doveva passare sotto l'influenza del Partito conservatore. Prese alloggio presso Westminster, dove moglie e figlio vissero per anni sotto falso nome, ricevendo una pensione da Bar\u00e8re tramite Jean-Fr\u00e9d\u00e9ric Perregaux, suo protetto nel periodo del Regime del Terrore.\nTornato a Parigi, Bar\u00e8re frequent\u00f2 i circoli massonici, in particolare il \"Cercle social\" e il \"Club de Valois\" e fu poi un \"habitu\u00e9\" del \"Parc Monceau\" e del castello di Raincy, presso Parigi, dove si davano convegno gli intimi del duca d'Orl\u00e9ans. Vi conobbe cos\u00ec Agn\u00e8s de Buffon, l'amante del duca, che invano solleciter\u00e0 Bar\u00e8re durante il Terrore di intervenire a favore del marito; conobbe altres\u00ec, tra gli altri, Antoine Omer Talon, lo zio di questi, Maximilien Radix de Sainte-Foix, il dottor Geoffroy Seiffert e Nathaniel Parker-Forth, un referente del governo britannico. Altro salone nel quale era assiduo era quello di Madame de Genlis, a Bellechasse, nel Faubourg Saint-Germain, dove poteva vedersi spesso con il futuro Luigi Filippo. Qui brillavano la figlia del duca, Ad\u00e9la\u00efde d'Orl\u00e9ans e le sue probabili sorellastre, Henriette e Pam\u00e9la, che forse il duca aveva avuto al tempo della sua relazione con Madame de Genlis e che aveva fatto adottare utilizzando le conoscenze di Nathaniel Parker-Forth. Bar\u00e8re fu nominato tutore di M.lle Pamela, fin quando questa si spos\u00f2 nel 1792.\nQuesto incarico, che si sommava agli introiti derivanti dalle sue propriet\u00e0, comportava una rendita di 12.000 lire, corrispondenti agli interessi fruttati da un capitale di 240.000 lire, che era stato mascherato sotto forma di donazione. Nel 1793 Bar\u00e8re cercher\u00e0 di cancellare le tracce di questo regalo principesco sottraendo, con la complicit\u00e0 di Merlin de Douai e di Clarke, futuro duca di Feltre, dei documenti provenienti dal duca d'Orl\u00e9ans, la cui esecuzione sulla ghigliottina fu eseguita in gran fretta, malgrado le promesse di risparmiarlo.\nIntanto, nell'Assemblea i suoi interventi guadagnavano di sicurezza e di consistenza: nel febbraio del 1791 difese invano il principio della costituzione della giuria popolare anche nei processi civili; con Antoine Barnave, Merlin de Douai e alcuni altri, propose un decreto che proibiva e puniva l'emigrazione, prendendo cos\u00ec le distanze da Mirabeau: il 9 luglio fu approvato il decreto che tassava del triplo l'emigrato che non facesse rientro in patria entro due mesi. E comment\u00f2: \u00abQuando un cittadino prende il nome di emigrante, perde quello di cittadino\u00bb.\nDurante il dibattito sull'abolizione della pena di morte, prese una posizione opposta a quella di Robespierre, giustificando il mantenimento della massima pena in questi termini: \u00abSiamo nelle circostanze e nel grado di perfezione sociale che possa consentire l'abolizione della pena di morte? \u00c8 questa pena, nell'attuale stato delle cose e nella situazione dei nostri spiriti, una pena meno repressiva di quella della perdita dell'onore e della libert\u00e0?\u00bb.\nTra i Foglianti.\nDel resto, egli si dichiarava ammiratore di Voltaire e, come a dimostrarlo a chi ne dubitasse, insistette per far parte della delegazione dei deputati alla cerimonia del trasferimento dei resti del filosofo, il 12 luglio, nella chiesa di Sainte-Genevi\u00e8ve, divenuta il Panth\u00e9on. Con Antoine Barnave, Bar\u00e8re fu anche commissario incaricato dall'Assemblea di ricondurre Luigi XVI a Parigi, dopo la fuga del re e il suo arresto a Varennes-en-Argonne, ma, nei dibattiti che seguirono, egli non chiese la destituzione di Luigi, segnando cos\u00ec il suo allontanamento dai Giacobini. Era stato infatti membro del club giacobino nella sua versione iniziale e ora, contrario alla dichiarazione di decadenza del re, si un\u00ec al club realista dei Foglianti, prendendone la presidenza fino al giugno del 1791. Contrariamente a Condorcet, a Camille Desmoulins o a Maximilien de Robespierre, che si erano gi\u00e0 dichiarati pubblicamente repubblicani, Bar\u00e8re era adesso apertamente monarchico. La porte del club dei Giacobini gli rimarr\u00e0 chiusa e, per ragioni tattiche, egli far\u00e0 di tutto per esservi riammesso: solo sotto il grande Terrore egli, reso sicuro dal suo potere di vita e di morte su ogni cittadino, forzer\u00e0 l'ingresso al club giacobino per controllare meglio quell'ultimo luogo di relativa libera espressione politica di fronte agli onnipotenti Comitati.\nIl club dei Foglianti raccoglieva i membri dell'aristocrazia mercantile e numerosi proprietari coloniali, come i Lameth, e finanzieri che avevano sostenuto Necker. Bar\u00e8re annod\u00f2 nuove relazioni con gli ambienti bancari e in particolare con Charles Pierre Paul Savalette de Lange: durante molti anni, il Savalette occup\u00f2 un appartamento nel lussuoso palazzo Savalette, in rue Saint-Honor\u00e9. Egli era presidente della loggia massonica \"Amis r\u00e9unis\" e, come molti massoni dell'epoca, un melomane protettore dei compositori Nicolas-Marie Dalayrac, Honor\u00e9-Fran\u00e7ois-Marie Langl\u00e9 e altri; disponeva di un teatro nel suo castello della Chevrette a Saint-Ouen, e godeva di una considerevole fortuna, costituita non solo dai suoi immensi terreni a Magnanville, ma anche a Lange, nell'Ain, o ancora a Longjumeau, oltre a beni immobili nell'\u00cele de France, accresciuti dalle acquisizioni recenti di beni nazionali. Ma dopo la sua bancarotta, nel 1791, che rovin\u00f2 molti clienti, fra i quali il musicista Dalayrac, trasfer\u00ec i suoi capitali all'estero, in gran parte nella City di Londra insieme con i beni del duca d'Orl\u00e9ans. Poco noto \u00e8 che questo amico di Bar\u00e8re finanzi\u00f2 con discrezione il conte d'Artois, fratello di re Luigi, scommettendo tre milioni di lire sul suo prossimo ritorno I colossali interessi di questa somma, che continueranno ad aumentare fino alla Restaurazione, non saranno mai interamente rimborsati.\nIl 1792.\nConclusa la Costituente, Bar\u00e8re continu\u00f2 a occuparsi di affari politici: il 15 novembre 1791 mand\u00f2 una lettera per raccomandare il generale Valence, genero della contessa di Genlis e rispose agli inviti della Corte, trasmessi da Radix de Sainte-Foix, del quale eviter\u00e0 la condanna a morte sotto il Terrore, da Talon e dai consiglieri della reggia che, in cerca di segrete complicit\u00e0, distribuivano finanziamenti occulti. Anche il nome di Bar\u00e8re fu infatti trovato nel famoso armadio di ferro ma, scrisse il ministro Bertrand de Molleville nelle sue \"M\u00e9moires\", non furono considerati sufficienti gli elementi a suo carico emersi dopo gli avvenimenti del 10 agosto 1792. Secondo altre fonti, Bar\u00e8re percep\u00ec denaro dal conte di Narbonne, sempre allo scopo di legarlo al partito della Corte.\nDopo quelle memorabili giornate, entr\u00f2 a far parte del Consiglio di giustizia sotto il ministero Danton. Formata il 22 settembre la nuova assemblea - la Convenzione nazionale - Bar\u00e8re, deputato degli Alti Pirenei, ne era il presidente quando si apr\u00ec il processo contro Luigi XVI e, dopo che il deputato di Tolosa Mailhe ebbe letto l'atto d'accusa, egli procedette all'interrogatorio del re. Bar\u00e8re fu tra coloro che si espressero per la condanna a morte, pronunciando una frase di Thomas Jefferson: \u00abL'albero della libert\u00e0 cresce quando \u00e8 innaffiato con il sangue dei tiranni\u00bb.\nNel Comitato di salute pubblica.\nBertrand Bar\u00e8re svolse un ruolo di primo piano nel regime del Terrore; fu il primo deputato a essere eletto nel Comitato di salute pubblica, costituito il 6 aprile 1793, nel quale svolse le funzioni di relatore. Difensore dei progetti federalisti dei Girondini, cerc\u00f2 di opporsi al crescente potere della Comune di Parigi e, nel maggio 1793, fece istituire la \u00abCommissione dei dodici\u00bb, d'ispirazione girondina, incaricata di indagare sugli arresti effettuati dalla Municipalit\u00e0 parigina. La commissione procedette, tra l'altro, all'arresto provvisorio di Jacques-Ren\u00e9 H\u00e9bert e accus\u00f2 i convenzionali, amministratori di polizia, Panis e Sergent, di avere avuto gravi responsabilit\u00e0 nei massacri di settembre.\nNel Comitato, che era diviso in sezioni e aveva l'incarico di esaminare i progetti da presentare alla Convenzione nazionale, Bar\u00e8re si occup\u00f2 degli Affari esteri e dello spionaggio, della Marina e delle Colonie, dell'Istruzione e soprattutto della repressione interna, di concerto con il suo confidente Vadier, molto influente nel Comitato di sicurezza generale, la polizia politica.\nNei suoi rapporti al Comitato, Bar\u00e8re si espresse per la necessit\u00e0 della guerra e illustr\u00f2 i pericoli della Vandea, la parte avuta da spagnoli e genovesi nell'incendio della flotta a Tolone, l'urgenza di rinviare a giudizio Maria Antonietta, la necessit\u00e0 di distruggere la ribelle Lione e di confiscare i beni dei sospetti, la presunta colpevolezza di Danton e Desmoulins e i complotti, veri o presunti, che potevano essere fomentati da vecchi parlamentari e antichi \"fermiers g\u00e9n\u00e9raux\".\nDopo il rinnovamento del primo Comitato di salute pubblica, che vide l'estromissione di Danton, solo Bertrand Bar\u00e8re e Robert Lindet rimasero al loro posto. Il Comitato, composto di nove membri, sostitu\u00ec poco alla volta i vecchi ministeri - con l'eccezione di quello dell'Economia, gestito da Cambon - cos\u00ec che Bar\u00e8re ebbe mano libera sugli Affari esteri. Oltre che su Robert Lindet, Bar\u00e8re poteva contare su Jean-Marie Collot d'Herbois, Billaud-Varenne e Lazare Carnot che votarono quasi sempre come lui. \nIn compenso, Georges Couthon, Antoine de Saint-Just e Maximilien Robespierre, i cosiddetti triumviri, si distinguevano dalle decisioni dei loro colleghi, specie sulle questioni della repressione e, in generale, sull'opportunit\u00e0, da essi giudicata con favore, di rallentare il Terrore.\nBar\u00e8re propose la dispersione dei resti dei reali custoditi nella basilica di Saint-Denis e la cosiddetta legge del maximum. Il 25 settembre 1793 richiese alla Convenzione il massimo impegno nella guerra vandeana, invocando la costituzione di un esercito di 400.000 uomini: l'esercito ribelle fu distrutto a Savenay il 23 dicembre. Chiese e ottenne il rinvio a giudizio di Maria Antonietta e di Madame Elisabeth, ghigliottinata il 10 maggio 1794.\nFu il relatore della severissima legge del 22 pratile anno II (8 giugno 1794) con cui intendeva svuotare le carceri: gli accusati perdevano il diritto all'avvocato d'ufficio e all'appello, e la sentenza era ridotta a morte o assoluzione.\nEbbe anche un ruolo di primo piano nell'arresto e nel processo, tenuto a porte chiuse il 30 ottobre 1793, di 21 deputati che si erano opposti alla dittatura del Comitato di salute pubblica e firm\u00f2 il decreto che rinviava il duca d'Orl\u00e9ans (\"Filippo Egalit\u00e9\"), suo antico protettore e membro della Convenzione nazionale, al Tribunale rivoluzionario. \nPer quanto fosse sorpreso da talune sue decisioni, ma confidando sulla sincerit\u00e0 dei suoi principi, Robespierre fin\u00ec per soprannominarlo \u00abl'equivoco\u00bb.\nFine della carriera politica.\nDopo il colpo di Stato del 9 termidoro (27 luglio 1794), nonostante il suo ruolo nel Grande Terrore e nella promulgazione del detestato \"maximum\", grazie al suo appoggio alla congiura si salv\u00f2 dell'eliminazione immediata del gruppo robespierrista ma fu in seguito epurato dai Termidoriani con altri giacobini; fu arrestato assieme a compagni di partito come Collot d'Herbois e Jacques Nicolas Billaud-Varenne, e quindi condannato come loro alla deportazione in Guyana, ma riusc\u00ec a fuggire mentre era in sosta all'isola di Ol\u00e9ron. Amnistiato da Napoleone, torn\u00f2 in Francia dove svolse una campagna politica anti-britannica; fu bandito come regicida da Luigi XVIII con la legge del 1816, come quasi tutti i convenzionali superstiti (Siey\u00e8s, David, Fouch\u00e9) che avevano votato la condanna del re con l'eccezione di Barras e Tallien. Dopo la rivoluzione di luglio del 1830, la legge fu annullata dal nuovo re Luigi Filippo d'Orl\u00e9ans (figlio del duca d'Orl\u00e9ans) e i regicidi in vita poterono tornare.\nBar\u00e8re mor\u00ec nel 1841 a 84 anni; il suo corpo \u00e8 sepolto presso il cimitero di San Giovanni a Tarbes, suo paese natale.\nCultura di massa.\nBertrand Bar\u00e8re \u00e8 stato interpretato dall'attore Fran\u00e7ois-\u00c9ric Gendron nella miniserie televisiva \"La rivoluzione francese\" (1989).\nStoriografia.\nLa figura di Bertrand Bar\u00e8re, le cui \"M\u00e9moires\" sono state pubblicate nel 1842 con la collaborazione di Hippolyte Carnot, il figlio dell'\u00abl'organisateur de la victoire\u00bb Lazare Carnot, resta controversa e assai enigmatica.\nPoco \u00e8 stato scritto su di lui. L'unica biografia di riferimento in francese \u00e8 quella, gi\u00e0 vecchia, di Robert Launay nel 1929, \"Bar\u00e8re, l'Anacr\u00e9on de la guillotine\", ristampato nel 1989 con una prefazione di Jean Tulard e non gli \u00e8 molto favorevole.\nLeo Gershoy, uno storico anglo-sassone della Rivoluzione francese, gli ha dedicato una biografia nel 1962, \"Bar\u00e8re, a reluctant terrorist\" (terrorista a malincuore).\nJean-Pierre Thomas, nel suo libro \"Bertrand Bar\u00e8re La Voix de la R\u00e9volution\", da Desjonqu\u00e8res, 1989, ripercorre la vita del politico e scrittore.\nOlivier Blanc, nelle sue opere, \"La corruption sous la Terreur\" (1992) e \"Les espions de la R\u00e9volution et de l'Empire\" (2003) fa di Bar\u00e8re de Vieuzac \u00abun homme de Londres\u00bb (\"un uomo di Londra\"), al servizio del governo di William Pitt e pagato per aggravare la crisi rivoluzionaria.\nPierre Serna, in un articolo, \"Bar\u00e8re penseur et acteur d'un premier opportunisme r\u00e9publicain face au directoire ex\u00e9cutif\", vede piuttosto in Bar\u00e8re, un pensatore e attore di una repubblica \u00abdu juste milieu\u00bb (del giusto centro), la cui caratteristica \u00e8 un apparato esecutivo forte e strutturato."}
{"id": "2113481", "revid": "113812707", "url": "https://it.wikipedia.org/wiki?curid=2113481", "title": "Finowfurt", "text": "Finowfurt \u00e8 una frazione del comune tedesco di Schorfheide, nel Brandeburgo.\nStoria.\nFinowfurt fu fondata nel 1929 con l'unione dei centri abitati di Sch\u00f6pfurth e Steinfurth.\nCostitu\u00ec un comune autonomo fino al 26 ottobre 2003."}
{"id": "2113482", "revid": "149727", "url": "https://it.wikipedia.org/wiki?curid=2113482", "title": "Gro\u00df Sch\u00f6nebeck", "text": ""}
{"id": "2113483", "revid": "124123", "url": "https://it.wikipedia.org/wiki?curid=2113483", "title": "Nati nel 907", "text": ""}
{"id": "2113486", "revid": "149727", "url": "https://it.wikipedia.org/wiki?curid=2113486", "title": "Schluft", "text": ""}
{"id": "2113487", "revid": "124123", "url": "https://it.wikipedia.org/wiki?curid=2113487", "title": "Nati nel 953", "text": ""}
{"id": "2113489", "revid": "149727", "url": "https://it.wikipedia.org/wiki?curid=2113489", "title": "Werbellin", "text": ""}
{"id": "2113508", "revid": "599013", "url": "https://it.wikipedia.org/wiki?curid=2113508", "title": "Altenhof", "text": ""}
{"id": "2113528", "revid": "21880", "url": "https://it.wikipedia.org/wiki?curid=2113528", "title": "Ptychadena hylaea", "text": ""}
{"id": "2113534", "revid": "1318658", "url": "https://it.wikipedia.org/wiki?curid=2113534", "title": "Richard Sennett", "text": "Biografia scientifica.\nLaureatosi col massimo dei voti nel 1964 all'Universit\u00e0 di Chicago, ha conseguito il Ph.D. all'Universit\u00e0 Harvard, nel 1969.\nProfessore Incaricato alla Yale University dal 1967 al 1968, in seguito diventa direttore di un programma di studio sulla famiglia urbana presso il e, nel 1971, viene eletto Membro di Facolt\u00e0 alla New York University.\nInsegna sociologia presso la London School of Economics, sociologia e storia alla New York University, mentre \u00e8 \"Adjunct Professor\" di sociologia al Massachusetts Institute of Technology. Nel 1975 ha fondato il New York Institute for the Humanities, che ha diretto fino al 1984. Dal 1988 al 1993 \u00e8 stato direttore della Commissione sugli Studi Urbani dell'UNESCO e dal 1996 dirige il . \u00c8 stato membro del \"Center for Advanced Study in the Behavioral Sciences\" (\"Centro di studi avanzati nelle scienze del comportamento\") della Stanford University ed \u00e8 membro dell'American Academy di Roma, dell'American Academy of Arts and Sciences e della Royal Society of Literature.\nNel 1998 con il libro \"The Corrosion of Character\" \u00e8 stato premiato nella Sezione \"Nuove prospettive sociologiche\" al Premio Europeo Amalfi per la Sociologia e le Scienze Sociali.\nNel 1999 \u00e8 stato insignito del premio \"Friedrich Ebert\" per la sociologia.\nNel 2006 ha vinto il Premio Hegel, assegnato dalla citt\u00e0 tedesca di Stoccarda.\n\u00c8 sposato con la sociologa ed economista Saskia Sassen."}
{"id": "2113535", "revid": "125032853", "url": "https://it.wikipedia.org/wiki?curid=2113535", "title": "Vtt", "text": ""}
{"id": "2113541", "revid": "287204", "url": "https://it.wikipedia.org/wiki?curid=2113541", "title": "Anjar (India)", "text": " \nAnjar \u00e8 una suddivisione dell'India, classificata come \"municipality\", di 68.343 abitanti, situata nel distretto del Kutch, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 7' 60 N e 70\u00b0 1' 0 E e ha un'altitudine di 80 .\nSociet\u00e0.\nEvoluzione demografica.\nAl censimento del 2001 la popolazione di Anjar assommava a 68.343 persone, delle quali 35.341 maschi e 33.002 femmine, per un totale di 14.411 nuclei familiari."}
{"id": "2113571", "revid": "24443", "url": "https://it.wikipedia.org/wiki?curid=2113571", "title": "Paul Julius Moebius", "text": ""}
{"id": "2113584", "revid": "2187", "url": "https://it.wikipedia.org/wiki?curid=2113584", "title": "San Pasquale Bayl\u00f3n", "text": ""}
{"id": "2113602", "revid": "767487", "url": "https://it.wikipedia.org/wiki?curid=2113602", "title": "Visa de Censure n\u00baX", "text": "Visa de Censure n\u00baX \u00e8 un film sperimentale \"fiammeggiante\" del 1967 di Pierre Cl\u00e9menti, girato in 16mm e sonorizzato nel 1975.\nDel cast fanno parte Pierre Cl\u00e9menti, Jean-Pierre Kalfon, Yves Beneyton, Val\u00e9rie Lagrange.\nPierre Cl\u00e9menti a proposito di \"Visa de Censure n\u00b0X\".\nIncontro tra l'immagine e le pulsioni psichedeliche colorate di quell'epoca lievemente acida...\nDesiderio di ritrovare il canto delle origini, immagini che si iscrivono fino a noi come un doppio e che ci fanno segno. A tastoni nella camera nera dalle idee multinazionali, io fremo e balbetto. Cinema dell'interno e dell'esterno, di ci\u00f2 che \u00e8 dietro e di ci\u00f2 che \u00e8 dentro... Faccia a faccia con lo specchio magico dalle multiple visioni, ritrovo il filo della mia memoria e schiudo in un attimo l'album di famiglia, di nascita e di morte.\nDavanti a questo torrente di impressioni multicolore, cartoni animati, rianimati dalla passione e l'amore dell'uomo dalla valigia di cartone, agitavo le mie grandi forbici e tagliavo e ritagliavo come uno scultore ispirato di fronte alla sua prima opera. Cascate di immagini riemerse dal cuore del tempo, l'istante in cui tutto si capovolge, sala di montaggio di un battello ebbro... Nuovi segni si inscrivono sulla carne della pellicola. La giovinezza di questo film (1967) furono le emozioni, gli eventi, le riflessioni, lo scorrere del tempo... Per il montaggio, una selezione di scene per molti anni, come il vecchio vino, frammentata da nuove invenzioni, scoperte, nuovi ritmi restitu\u00ec a questo film tutta l'innocenza e la gioia di riscoprire intatto il mistero del cinematografo."}
{"id": "2113615", "revid": "287204", "url": "https://it.wikipedia.org/wiki?curid=2113615", "title": "Visa de censure n\u00b0X", "text": ""}
{"id": "2113652", "revid": "729019", "url": "https://it.wikipedia.org/wiki?curid=2113652", "title": "Battaglie di \u0130n\u00f6n\u00fc", "text": "Le battaglie di \u0130n\u00f6n\u00fc sono due battaglie che opposero le forze armate turche a quelle greche nel corso della guerra greco-turca. Esse ebbero luogo presso il villaggio turco di \u0130n\u00f6n\u00fc e furono entrambe vinte dai Turchi rivoluzionari e nazionalisti di Mustafa Kemal. Tali battaglie segnarono un tornante storico nella guerra, dal momento che invertirono la tendenza fino ad allora favorevole alla Grecia, che aveva avuto gioco facile a sconfiggere i Turchi, reduci da una pesante I guerra mondiale e male organizzati.\nPrima battaglia di \u0130n\u00f6n\u00fc.\nLa Prima battaglia di \u0130n\u00f6n\u00fc ebbe luogo dal 9 all'11 gennaio 1921. Le truppe greche, comandate da Anastasios Papoulas, dovevano attaccare le truppe turche comandate da \u0130smet Pasci\u00e0, asserragliate nella stazione di \u0130n\u00f6n\u00fc. Inizialmente vittoriosi, i Greci respinsero i Turchi che erano sul punto di abbandonare Eski\u015fehir, allorch\u00e9 la dura resistenza turca costrinse i Greci ad abbandonare la battaglia e a ritirarsi.\nSeconda battaglia di \u0130n\u00f6n\u00fc.\nLa Seconda battaglia di \u0130n\u00f6n\u00fc cominci\u00f2 con l'assalto delle truppe greche contro le posizioni delle truppe turche comandate da \u0130smet Pasci\u00e0, il 26 marzo 1921. I Greci, meglio equipaggiati, respinsero i Turchi e presero la collina di \u0130n\u00f6n\u00fc il 27 marzo. Un contrattacco turco nella notte fall\u00ec. Il 31 marzo i Turchi ripresero la collina. Nel corso del mese d'aprile, i Turchi proseguirono nella loro avanzata, prendendo Afyon.\nConseguenze.\nMalgrado il tornante nella guerra, marcato dalle due decisive vittorie turche, una polemica \u00e8 sorta sull'azione di \u0130smet Pasci\u00e0. Il comandante turco in effetti manc\u00f2 l'opportunit\u00e0 di distruggere l'insieme delle forze armate nemiche greche sul posto, che al termine dello scontro ebbero la possibilit\u00e0 di ritirarsi in buon ordine. Occorre per\u00f2 sottolineare che le due parti avevano avuto nelle due battaglie numerose perdite, e nessuno dei due eserciti era ormai in grado di lanciare una nuova offensiva.\n\u0130smet Pasci\u00e0, uno dei pi\u00f9 intimi collaboratori di Mustafa Kemal cambi\u00f2 il suo nome in \u0130smet \u0130n\u00f6n\u00fc. Dopo la morte di Atat\u00fcrk ne diventer\u00e0 il successore e, quindi, il secondo Presidente della Repubblica turca, nel 1938."}
{"id": "2113654", "revid": "1305772", "url": "https://it.wikipedia.org/wiki?curid=2113654", "title": "Niendorf (disambigua)", "text": ""}
{"id": "2113677", "revid": "2056233", "url": "https://it.wikipedia.org/wiki?curid=2113677", "title": "QRP", "text": "Nel linguaggio del Codice Q di uso radiotelegrafico, il codice QRP indica \"Diminuite (o diminuisco) la potenza di trasmissione\": se seguito dal punto interrogativo (QRP?) assume il significato: \"Devo diminuire la potenza di emissione?\"\nIn ambito radioamatoriale, l'espressione indica una modalit\u00e0 di trasmissione a bassa potenza cercando di aumentare sempre pi\u00f9 la distanza del collegamento. La potenza massima utilizzabile, per essere considerata attivit\u00e0 in QRP \u00e8 , ma gli appassionati tentano talvolta collegamenti a lunga distanza con l'utilizzo di o anche meno, soprattutto se la propagazione \u00e8 favorevole.\nIl massimo club mondiale che raggruppa e organizza l'attivit\u00e0 degli OM appassionati di QRP \u00e8 il G-QRP CLUB. All'interno di \"Radiorivista\", periodico dell'Associazione Radioamatori Italiani \u00e8 nata una rubrica dedicata alle trasmissioni in bassa potenza.\nAll'interno del band plan sono state riservate delle frequenze apposite per lo svolgimento di questa attivit\u00e0.\nQRP e radiantismo.\nLa pratica nasce sia dal bisogno di alcuni radioamatori di ritornare all'origine della storia della sperimentazione radio, autocostruendo i loro apparati e talvolta anche come reazione alle abitudini frequenti di parecchi radioamatori di trasmettere con l'uso di potenze elevate, talvolta superiori ai 500\u00a0W concessi dall'autorizzazione generale.\nI radioamatori che si avvicinano al QRP sono convinti che non sia necessario usare potenze elevate. Si garantisce, cos\u00ec, un rispetto per l'ambiente, evitando gli sprechi di un uso eccessivo di potenza e il rischio di interferenze alle televisioni dei vicini.\nNumerose sono le attivit\u00e0 che incentivano la pratica radiantistica in corrispondenza di cime montane o, comunque, di zone naturali. Data la necessit\u00e0 di raggiungere tali localit\u00e0 a piedi e con lo zaino in spalla, l'uso di trasmettitori, di antenne e di batterie di piccole dimensioni \u00e8 fondamentale."}
{"id": "2113685", "revid": "599013", "url": "https://it.wikipedia.org/wiki?curid=2113685", "title": "Vtx", "text": ""}
{"id": "2113706", "revid": "46291", "url": "https://it.wikipedia.org/wiki?curid=2113706", "title": "Phaetusa", "text": ""}
{"id": "2113718", "revid": "228587", "url": "https://it.wikipedia.org/wiki?curid=2113718", "title": "Gro\u00df Niendorf", "text": ""}
{"id": "2113725", "revid": "767487", "url": "https://it.wikipedia.org/wiki?curid=2113725", "title": "Hamid Dastmalchi", "text": "Dastmalchi vinse il Main Event delle World Series of Poker 1992, incassando la sua pi\u00f9 alta vincita in carriera: un milione di dollari. Nel 1995 giunse invece quarto.\nIn carriera ha vinto altri due braccialetti WSOP nel 1986 e nel 1993"}
{"id": "2113727", "revid": "46291", "url": "https://it.wikipedia.org/wiki?curid=2113727", "title": "Hydroprogne", "text": ""}
{"id": "2113738", "revid": "46291", "url": "https://it.wikipedia.org/wiki?curid=2113738", "title": "Gelochelidon", "text": ""}
{"id": "2113743", "revid": "287204", "url": "https://it.wikipedia.org/wiki?curid=2113743", "title": "Bhachau", "text": " \nBhachau \u00e8 una suddivisione dell'India, classificata come \"municipality\", di 25.389 abitanti, situata nel distretto del Kutch, nello stato federato del Gujarat. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 16' 60 N e 70\u00b0 20' 60 E e ha un'altitudine di 40 .\nSociet\u00e0.\nEvoluzione demografica.\nAl censimento del 2001 la popolazione di Bhachau assommava a 25.389 persone, delle quali 13.310 maschi e 12.079 femmine, per un totale di 5.703 nuclei familiari."}
{"id": "2113744", "revid": "106908", "url": "https://it.wikipedia.org/wiki?curid=2113744", "title": "Eichhorst (Meclemburgo-Pomerania Anteriore)", "text": "Eichhorst \u00e8 una frazione del comune di Friedland del Meclemburgo-Pomerania Anteriore, in Germania.\nGi\u00e0 comune autonomo \u00e8 stato incorporato al comune di Friedland nel maggio del 2014."}
{"id": "2113745", "revid": "599013", "url": "https://it.wikipedia.org/wiki?curid=2113745", "title": "Vub", "text": ""}
{"id": "2113747", "revid": "20602738", "url": "https://it.wikipedia.org/wiki?curid=2113747", "title": "Cosacca", "text": ""}
{"id": "2113750", "revid": "149727", "url": "https://it.wikipedia.org/wiki?curid=2113750", "title": "Sch\u00f6nhausen (Meclemburgo-Pomerania Anteriore)", "text": ""}
{"id": "2113753", "revid": "149727", "url": "https://it.wikipedia.org/wiki?curid=2113753", "title": "Klandorf", "text": ""}
{"id": "2113760", "revid": "767487", "url": "https://it.wikipedia.org/wiki?curid=2113760", "title": "L'ala o la coscia?", "text": "L'ala o la coscia? (\"L'aile ou la cuisse\") \u00e8 un film del 1976 diretto da Claude Zidi.\nLa pellicola, con protagonisti Louis de Fun\u00e8s e Coluche, si \u00e8 piazzata al secondo posto nella classifica dei film pi\u00f9 visti in Francia nel 1976 (dopo \"Lo squalo\"), con 5,8 milioni di spettatori.\nTrama.\nCharles Duchemin, direttore di una guida gastronomica conosciuta in tutto il mondo, e che ha l'abitudine di provare in incognito i ristoranti francesi, \u00e8 appena stato ammesso all'Acad\u00e9mie fran\u00e7aise.\nFervido difensore di una cucina tradizionale francese e di qualit\u00e0, Duchemin si prepara ad andare in pensione dopo la pubblicazione della nuova edizione della sua \"Guida Duchemin\", e addestra suo figlio G\u00e9rard all'arte di critico gastronomico, nella speranza che un giorno possa succedergli in questo ruolo. G\u00e9rard, tuttavia, a differenza di suo padre ha poco interesse per la buona cucina, e cerca di creare in segreto una piccola \"troupe\" da circo, che invece \u00e8 la sua vera passione.\nA pochi giorni dalla pubblicazione della nuova edizione della \"Guida\", Duchemin viene a conoscenza dei piani di Jacques Tricatel, amministratore delegato di una catena di ristorazione industriale, in cui il cibo, invece che essere preparato con i metodi tradizionali, viene prodotto in un apposito stabilimento. Tricatel \u00e8 fortemente presente sulla rete autostradale francese, su cui \u00e8 gi\u00e0 proprietario di diversi punti di ristoro, e progetta di espandere la propria attivit\u00e0, acquistando molti dei ristoranti che Duchemin era in procinto di esaminare, con il rischio, quindi, di ottenere la sua certificazione di qualit\u00e0 poco prima di diventare \"fast food\" della catena di Tricatel.\nMa Duchemin, con l'aiuto del figlio, riuscir\u00e0 a intrufolarsi nello stabilimento di Tricatel, in cui scopre che il cibo viene letteralmente fabbricato: ad esempio, quella che viene venduta come carne \u00e8 in realt\u00e0 un composto ricavato dal petrolio. In questo modo, Duchemin finir\u00e0 per ribaltare la situazione, e in TV, davanti a milioni di spettatori, roviner\u00e0 la reputazione di Tricatel, costringendolo ad assaggiare il suo \"cibo\" davanti a milioni di persone.\nProduzione.\nLa sceneggiatura, originariamente intitolata \"Merci patron\", era stata scritta per Louis de Fun\u00e8s e il gruppo rock demenziale Les Charlots con cui Zidi aveva fatto i suoi primi quattro film. A seguito di un disaccordo tra Les Charlots e il produttore Christian Fechner che port\u00f2 poi allo scioglimento del gruppo, Zidi riscrisse la sceneggiatura per Pierre Richard, col quale aveva girato \"La Moutarde me monte au nez\" (1974) e \"La Course \u00e0 l'\u00e9chalote\" (1975). Ma \u00e8 infine Coluche che velocemente sostitu\u00ec Pierre Richard, dopo il rifiuto di quest'ultimo a partecipare. Sebbene Coluche e de Fun\u00e8s siano ai poli opposti nel loro approccio alla commedia, insieme lavorano sorprendentemente bene: non vi \u00e8 alcun senso di rivalit\u00e0 o tensione, a volte evidente in alcuni altri memorabili abbinamenti di de Fun\u00e8s (ad esempio con Jean Gabin in \"Nemici... per la pelle\" del 1968).\nAll'uscita nelle sale il film dimostra che i francesi non hanno dimenticato il grande comico: per incassi nel 1976 risulta secondo a livello nazionale, superato solo da \"Lo squalo\" di Steven Spielberg.\nRiprese.\nIl film \u00e8 stato girato in vari luoghi, tra cui Puteaux (Hauts-de-Seine), Rungis (Valle della Marna) e Guise (Aisne). Gli uffici della Guida Duchemin erano ambientati in un palazzo al n\u00ba 5 di Place d'Iena a Parigi, il cui primo proprietario fu Gustave Eiffel che all'epoca godeva di una vista mozzafiato dalla Torre omonima; \u00e8 successivamente diventato di propriet\u00e0 della famiglia Hariri.\nIl film segna l'unico faccia a faccia di due superstar francesi: Coluche in piena ascesa e Louis de Fun\u00e8s (con ascendenze spagnole), di ritorno dopo un doppio infarto. Una squadra di rianimazione rimase sul set per tutto il tempo delle riprese, pronta ad ogni evenienza, insieme a un'ambulanza. Il produttore Christian Fechner e il regista Claude Zidi, che desideravano collaborare con de Fun\u00e8s, avevano infatti ottenuto, dopo il benestare dei cardiologi, un'assicurazione sanitaria per due settimane di lavorazione \u2013 dopo forti difficolt\u00e0 da parte della casa cinematografica che, conoscendo lo stato di salute malferma del grande comico, non se la sentiva di metterlo sotto contratto.\nDistribuzione.\nData di uscita.\nIl film \u00e8 uscito nelle sale francesi a partire dal 27 ottobre 1976, mentre in Italia dal 17 marzo 1977.\nAccoglienza.\nIncassi.\nIl film ha accumulato 5.841.956 spettatori francesi. \u00c8 il film francese numero 1 al botteghino del 1976, il secondo in tutti i paesi, superato solo da \"Lo squalo\" di Steven Spielberg.\nCritica.\nLa pellicola si caratterizza per il ritmo veloce e le trovate divertenti. Degni di nota anche gli eccentrici travestimenti che Duchemin implega per entrare nei ristoranti senza farsi riconoscere.\nIl critico cinematografico italiano Edoardo Caroni scrive:\nAnche \"L'ala o la coscia?\", come altri film del comico francese, \u00e8 tutto giocato sulle antinomie: Duchemin/Tricatel, cucina tradizionale/cibi precotti, antichi valori/societ\u00e0 moderna, anziani/giovani. Proprio in tali contrasti risiede la cifra stilistica dell'opera e la chiave di volta della sua comicit\u00e0. Considerato come uno dei migliori film che de Fun\u00e8s ha fatto col regista Claude Zidi, \"L'ala o la coscia?\" non \u00e8 solo una divertente commedia, ma anche una satira sulla cultura gastronomica francese. Il film \u00e8 indubbiamente incentrato sul talento dei due comici protagonisti, ciascuno dei quali ha raggiunto una popolarit\u00e0 con pochi uguali nel corso della propria carriera.\nJulien Guiomar fa la parte del cattivo, Tricatel, con un gusto evidente, mentre su insistenza di de Fun\u00e8s, Claude Gensac appare brevemente nel film come segretaria di Duchemin, sebbene sia cos\u00ec pesantemente truccata da essere a malapena riconoscibile. Il regista Zidi era riluttante ad usare Gensac a causa della sua continuativa associazione con de Fun\u00e8s nella serie di film \"I gendarmi di Saint-Tropez\", in cui interpretava il ruolo della moglie infelice. Poco prima di girare questo film, Louis de Fun\u00e8s sub\u00ec un doppio infarto e la conseguenza \u00e8 un notevole cambiamento nel suo stile comico, che diventa meno frenetico e pi\u00f9 sottile rispetto al passato, ma altrettanto efficace, in particolare quando il suo personaggio assume vari travestimenti (un esempio, quello di una dolce vecchietta). Da parte sua Coluche fornisce la comicit\u00e0 fisica che non pu\u00f2 pi\u00f9 dare de Fun\u00e8s. Gli sforzi combinati di questi due grandi interpreti comici, insieme a una sceneggiatura piena di gag e a un cast di supporto molto capace, sono ci\u00f2 che rendono \"L'ala o la coscia?\" una delle pi\u00f9 divertenti commedie del cinema francese.\nColonna sonora.\nLa colonna sonora \u00e8 stata composta da Vladimir Cosma ed \u00e8 stata pubblicata in LP da Larghetto Music e Wagram Music nel 1976.\nLa traccia \"\u00cele Flottante\" \u00e8 stata riutilizzata, dieci anni dopo, nel film \"Asterix e la pozione magica\", nella scena dove Obelix \u00e8 rinchiuso nella \"Torre di Londinium\"."}
{"id": "2113761", "revid": "1305772", "url": "https://it.wikipedia.org/wiki?curid=2113761", "title": "Monte Campione", "text": ""}
{"id": "2113766", "revid": "167080", "url": "https://it.wikipedia.org/wiki?curid=2113766", "title": "Antico Irlandese", "text": ""}
{"id": "2113770", "revid": "188323", "url": "https://it.wikipedia.org/wiki?curid=2113770", "title": "Montesa Honda", "text": ""}
{"id": "2113771", "revid": "287204", "url": "https://it.wikipedia.org/wiki?curid=2113771", "title": "Gandhidham", "text": " \nGandhidham \u00e8 una suddivisione dell'India, classificata come \"municipality\", di 151.693 abitanti, situata nel distretto del Kutch, nello stato federato del Gujarat. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 23\u00b0 4' 60 N e 70\u00b0 7' 60 E e ha un'altitudine di 26 .\nSociet\u00e0.\nEvoluzione demografica.\nAl censimento del 2001 la popolazione di Gandhidham assommava a 151.693 persone, delle quali 79.379 maschi e 72.314 femmine, per un totale di 29.872 nuclei familiari."}
{"id": "2113773", "revid": "188323", "url": "https://it.wikipedia.org/wiki?curid=2113773", "title": "Honda-Montesa", "text": ""}
{"id": "2113776", "revid": "1543377", "url": "https://it.wikipedia.org/wiki?curid=2113776", "title": "Montesa Cota", "text": "La Cota \u00e8 una motocicletta da Trial prodotta dalla Montesa a partire dal 1968 per partecipare ai mondiali di Trial.\nMontesa.\nLa moto fin dai suoi albori era una moto a due tempi, che inizialmente non si discostava molto dai modelli da fuoristrada del tempo, anche se gi\u00e0 si possono notare le linee tipiche di questa disciplina, dove le moto hanno una forma a V, forma che inizia ad essere evidente nel 1988 e arrivare alla forma definitiva nel 1996.\n50.\nProdotta dal 1972 al 1997\nNel 1987 si pass\u00f2 dal sistema ammortizzante posteriore doublecross al sistema monocross, inoltre passa dal tamburo integrale al disco anteriore e tamburo posteriore,\nNel 1995 venne adottato il sistema di raffreddamento a liquido.\n75.\nProdotta dal 1972 al 1978\n125.\nProdotta dal 1971 al 1990\nNel 1986 si pass\u00f2 dal sistema ammortizzante posteriore doublecross al sistema monocross, inoltre passa dal tamburo integrale al disco anteriore e tamburo posteriore, mentre nel 1987 si ha solo la versione a disco integrale,\nNel 1992 venne adottato il sistema di raffreddamento a liquido.\n175.\nProdotta dal 1975 al 1977\n200.\nProdotta dal 1980 al 1982\n250.\nProdotta dal 1967 al 2004\nil primo modello1967 codificato 11M (moto pre-serie costruita in pochi esemplari) ha la denominazione \"250\" i successivi, fino al 1982 portano il nome \"247\".\nNel 1968 appare il primo modello di serie codificato 21M (chiamata anche MK1 o tamburi grandi).\nDal design avveniristico (un esemplare \u00e8 esposto al MOMA di New York) mantiene quasi inalterate le sue caratteristiche per 15 anni.\nIl modello \"247\" \u00e8 stato costruito, nelle sue molteplici varianti, in 27337 esemplari.\nil nome \"Cota\" viene mantenuto anche successivamente sia per le cilindrate superiori che anche nel tempo per identificare specificamente il modello specializzato per la disciplina del \"trial\".\nNel 1986 si pass\u00f2 dal sistema ammortizzante posteriore doublecross al sistema monocross, inoltre passa dal tamburo integrale al disco anteriore e tamburo posteriore, mentre nel 1987 si ha solo la versione a disco integrale,\nNel 1992 venne adottato il sistema di raffreddamento a liquido.\nDal 1986 la moto non ha il nome della cilindrata, ma usa un altro numero, nel 1986 usa il \"304\", nel 1987 il \"307\", nel 1988 il \"309\", dal 1989 il \"310\", dal 1992 il \"311\", dal 1994 il \"314 R\", dal 2003 il \"315 R\".\n300.\nProdotta dal 1981 al 1985 con il nome Cota 348.\n330.\nProdotta dal 1985 al 1989 con il nome Cota 335\nNel 1986 si passa dal sistema frenante a tamburo integrale al sistema a disco integrale.\n350.\nProdotta dal 1983 al 1985 con il nome Cota 350.\nSotto Honda.\nHonda ha acquisito Montesa nel 1982, ma solo a partire dai primi anni '90, con il modello 314, compare il logo della \"HRC\" (la divisione corse di Honda), e con il modello 4RT del 2005 compare il marchio giapponese sul motore. A partire dal 2005 la moto \u00e8 passata alla motorizzazione a quattro tempi, riprendendo cos\u00ec la lunga tradizione Honda nei modelli trial spinti da questo tipo di propulsore negli anni '70 e '80, che con il pilota belga Eddy Lejeune si aggiudico' tre campionati mondiali.\nMoto prodotta nella sola cilindrata 250, con il nome Cota 4RT."}
{"id": "2113777", "revid": "729019", "url": "https://it.wikipedia.org/wiki?curid=2113777", "title": "Calcio agli Island Games 2001", "text": "Il torneo di calcio agli Island Games 2001 \u00e8 stata la settima edizione torneo. Si \u00e8 svolto dall'8 al 13 luglio 2001 sull'Isola di Man.\nIl torneo maschile vide la partecipazione di 12 squadre e fu vinto dalla Selezione di calcio di Guernsey, quello femminile di 7 squadre e termin\u00f2 con la vittoria della Nazionale di calcio femminile delle Isole F\u00e6r \u00d8er.\nFormato.\nTorneo maschile.\nLe dodici squadre furono divise in quattro gruppi, di tre squadre ciascuno.\nLa prima fase prevedeva un girone all'italiana con gare di sola andata; nella seconda le squadre dei due gironi si affrontavano in base alla posizione in classifica per assegnare le posizioni finali, dal dodicesimo al primo posto.\nTorneo femminile.\nLe sette squadre furono divise in due gruppi, uno da quattro ed uno da tre. Dopo una prima fase con girone all'italiana, con gare di sola andata, la seconda attribu\u00ec le posizioni dalla settima alla prima con scontri diretti in base alla posizione in classifica."}
{"id": "2113781", "revid": "162719", "url": "https://it.wikipedia.org/wiki?curid=2113781", "title": "Operazione Dinak", "text": ""}
{"id": "2113796", "revid": "287204", "url": "https://it.wikipedia.org/wiki?curid=2113796", "title": "Kandla", "text": " \nKandla \u00e8 una suddivisione dell'India, classificata come \"census town\", di 14.695 abitanti, situata nel distretto del Kutch, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 1' 60 N e 70\u00b0 13' 0 E e ha un'altitudine di 2 .\nSociet\u00e0.\nEvoluzione demografica.\nAl censimento del 2001 la popolazione di Kandla assommava a 14.695 persone, delle quali 8.469 maschi e 6.226 femmine, per un totale di 2.979 nuclei familiari."}
{"id": "2113799", "revid": "21079", "url": "https://it.wikipedia.org/wiki?curid=2113799", "title": "Dualit\u00e0 poliedrale", "text": ""}
{"id": "2113808", "revid": "287204", "url": "https://it.wikipedia.org/wiki?curid=2113808", "title": "Galemys pyrenaicus", "text": "Il desman pirenaico (Galemys pyrenaicus \u00c9. Geoffroy, 1811) \u00e8 un piccolo mammifero semi-acquatico che vive sui Pirenei e nella parte settentrionale della penisola iberica. \u00c8 l'unica specie del genere Galemys e vive in aree palustri e temperate.\nDescrizione.\nIl desman pirenaico \u00e8 lungo 11\u201316\u00a0cm e ha una coda di 12\u201316\u00a0cm; pesa 35-80 g (la femmina \u00e8 pi\u00f9 grande del maschio). Pu\u00f2 vivere pi\u00f9 di 3,5 anni. \u00c8 un insettivoro dalle abitudini notturne.\nLe zampe posteriori somigliano a quelle del topo: sono robuste e agili, e sono usate per muoversi rapidamente nell'acqua. La parte anteriore del corpo \u00e8 simile a quella di una talpa; le zampe anteriori sono adattate per scavare la terra e creare tane per difendersi dai predatori e per allevare la prole.\n\u00c8 dotato di un caratteristico muso prolungato, tanto che in Francia \u00e8 soprannominato \"rat \u00e0 trompette\" per la forma del suo muso.\nSottospecie.\nSono conosciute due sottospecie di desman iberico: \nMinacce.\nL\"habitat\" del desman iberico \u00e8 molto vulnerabile: le minacce sono l'inquinamento idrico e la frammentazione dell\"habitat\" a causa della costruzione di centrali idroelettriche e bacini idrici.\nI principali predatori del desman iberico sono il visone americano, specie alloctona oggetto di progetti di eradicazione, ed altri predatori naturali quali la lontra, alcuni uccelli trampolieri, come la cicogna bianca o l'airone cenerino, oltre ai rapaci notturni."}
{"id": "2113824", "revid": "767487", "url": "https://it.wikipedia.org/wiki?curid=2113824", "title": "Sternula", "text": "Sternula \u00e8 un genere di uccelli caradriformi della famiglia Laridae e della sottofamiglia Sterninae.\nDescrizione.\nLe specie appartenenti a \"Sternula\" sono piccole sterne dal piumaggio prevalentemente bianco che vivono in quasi tutto il mondo.\nTassonomia.\nQuesto genere era fino a poco tempo fa compreso nel genere \"Sterna\". Le specie che lo compongono sono 7:"}
{"id": "2113826", "revid": "1318658", "url": "https://it.wikipedia.org/wiki?curid=2113826", "title": "Gerolamo Araolla", "text": "Fu scrittore in tre lingue, sardo, spagnolo e italiano, persegu\u00ec il fine di dare spessore letterario alla sua lingua, il sardo, nella variante logudorese; parallelamente volle recuperare la tradizione dei racconti sui santi sardi.\nBiografia.\nNon si conoscono molti particolari della vita di Gerolamo Araolla. Nacque a Sassari nel primo ventennio del secolo XVI, da nobile famiglia, che nel 1531 risultava in possesso di un castello a Porto Torres.\nDopo una giovent\u00f9 vivace, intraprese gli studi di letteratura e di filosofia sotto la guida di Gavino Sambigucci ma, dopo qualche tempo, lasci\u00f2 la Sardegna per completare gli studi di diritto all\u2019Universit\u00e0 di Bologna. Questa scelta rappresenta un elemento di rilievo al fine di individuare la sua formazione intellettuale, che fu italiana pi\u00f9 che iberica e orientata verso l'ideale di una cultura cosmopolita, come quella allora bolognese. Ben presto si ciment\u00f2 nella imitazione letteraria della poesia dantesca e petrarchesca e infine del Tasso.\nNel 1543-44, Araolla figurava come primo consigliere del comune di Sassari: carica che ancora ricopr\u00ec negli anni 1548-49 e 1554-55, mentre venivano a rafforzarsi quei vincoli di salda amicizia con i poeti Angelo Simone Figo, Gavino Sugner e, soprattutto, con lo storico Giovanni Francesco Fara che risalivano probabilmente al tempo del discepolato col Sambigucci, e che il poeta avrebbe rievocato in una pagina altamente commossa delle \"Rimas espirituales\".\nProduzione poetica.\nFu importante poeta, autore di versi in sardo, spagnolo ed italiano, in sostanziale sintonia con la situazione sociolinguistica che caratterizzava la Sardegna del suo periodo (la prima lingua acquisita come naturale codice espressivo, le altre due come quello dell'intellettualit\u00e0).\nNel 1582 pubblic\u00f2 il suo poema \"Sa vida, su martiriu, et morte dessos gloriosos Martires Gavinu, Brothu et Gianuari\", che compose attingendo dal vasto materiale delle leggende popolari sulla vita dei martiri turritani. Quest'opera, articolata in 244 stanze e per circa duemila versi, ebbe larga circolazione nell'isola, divulgato probabilmente dal clero dei villaggi come sussidio dell'opera pastorale. Il poema costituisce il massimo sforzo per la costruzione di una lingua letteraria sarda, e a tal fine si giustifica anche la struttura metrica dell'opera, l'ottava rima.\nPochi anni dopo focalizza le proprie concezioni di poetica e retorica nell'introduzione/dedica della sua opera successiva, \"Rimas diversas spirituales\" (1597), col compito di \"magnificare et arrichire sa limba nostra sarda\" (\"esaltare e arricchire la nostra lingua sarda\"), allo stesso modo in cui i poeti spagnoli, francesi ed italiani lo avevano fatto per la loro rispettiva lingua, seguendo schemi gi\u00e0 collaudati (es. \"la Deffense et illustration de la langue fran\u00e7oyse\", \"il Dialogo delle lingue\"): per la prima volta \u00e8 cos\u00ec posta la cosiddetta \"questione della lingua sarda\", poi approfondita da vari altri autori.\nAraolla afferm\u00f2 che la poesia deve soprattutto \"delectare, docere, e movere\". Ritenne per\u00f2 che si dovesse superare la concezione umanistica dell'arte poetica quale \"decorum e imitatio\". Egli fu petrarchista di profondissima cultura e grande conoscitore dell'opera di Tasso, filosoficamente vicino ad un rigoroso neoplatonismo poggiato sulla solida base del pensiero agostiniano.\nNel primo XVII secolo \u00e8 attestato a Sassari, come studente del Seminario Tridentino fondato da Antonio Canopolo, un giovane omonimo del poeta, probabilmente un suo nipote."}
{"id": "2113832", "revid": "188323", "url": "https://it.wikipedia.org/wiki?curid=2113832", "title": "Montesa Cota 50", "text": ""}
{"id": "2113833", "revid": "188323", "url": "https://it.wikipedia.org/wiki?curid=2113833", "title": "Montesa Cota 75", "text": ""}
{"id": "2113835", "revid": "188323", "url": "https://it.wikipedia.org/wiki?curid=2113835", "title": "Montesa Cota 125", "text": ""}
{"id": "2113838", "revid": "188323", "url": "https://it.wikipedia.org/wiki?curid=2113838", "title": "Montesa Cota 200", "text": ""}
{"id": "2113841", "revid": "188323", "url": "https://it.wikipedia.org/wiki?curid=2113841", "title": "Montesa Cota 175", "text": ""}
{"id": "2113843", "revid": "188323", "url": "https://it.wikipedia.org/wiki?curid=2113843", "title": "Montesa Cota 250", "text": ""}
{"id": "2113845", "revid": "188323", "url": "https://it.wikipedia.org/wiki?curid=2113845", "title": "Montesa Cota 300", "text": ""}
{"id": "2113848", "revid": "31886", "url": "https://it.wikipedia.org/wiki?curid=2113848", "title": "Equus hemionus hemippus", "text": "L'asino selvatico siriano (Equus hemionus hemippus ()), noto anche come emippo o localmente come \"achdari\", \u00e8 una sottospecie estinta dell'asino selvatico asiatico (\"Equus hemionus\"). Veniva generalmente considerato come la forma pi\u00f9 piccola tra gli equidi moderni.\nDescrizione.\nL'asino selvatico siriano raggiungeva un'altezza al garrese di circa 100 cm (i dati di un'altezza al garrese di soli 97 cm si basano sulla misurazione dello scheletro montato di una femmina, che ricoperto dai tessuti molli avrebbe dovuto essere alto poco pi\u00f9 di un metro). La colorazione generale del mantello del maschio era nocciola o grigio chiaro con una sfumatura rosa. Con la vecchiaia il manto diventava color grigio topo. Il colore era pi\u00f9 chiaro sulla testa e pi\u00f9 scuro sui fianchi. Sulla parte anteriore dei fianchi si trovava un'area chiara. La parte posteriore, l'addome e l'interno delle zampe erano grigio-biancastro sporco. L'esterno delle zampe, la parte inferiore del collo e la superficie delle orecchie erano viola-grigiastro opaco. Le estremit\u00e0 delle orecchie erano inizialmente marrone scuro, ma divenivano quasi bianche con l'et\u00e0. La criniera, piuttosto lunga, era grigio-brunastro opaco. La linea dorsale, che si estendeva dalla criniera al ciuffo della coda, era dello stesso colore ed era delimitata da una zona pi\u00f9 chiara. L'area sopra le narici era grigio-biancastra. Le narici erano molto grandi e la regione nasale appariva pi\u00f9 rigonfia rispetto al resto del muso. Nelle femmine, il mantello andava dal nocciola al marrone-fulvo. Le parti posteriori e inferiori erano di un bianco puro.\nDistribuzione e habitat.\nL'areale della sottospecie si estendeva dalla Palestina, attraverso la Siria, fino all'Iraq.\nEstinzione.\nL'asino selvatico siriano \u00e8 stato menzionato fin dall'antichit\u00e0 e compare gi\u00e0 negli scritti dell'Antico Testamento. Una raffigurazione di caccia a quest'animale si trova in un bassorilievo del palazzo del re Assurbanipal a Ninive. Anche Senofonte lo cit\u00f2 nel 401 a.C. Esso era ancora comune durante il XVI e XVII secolo. L'esploratore britannico John Eldred lo avvist\u00f2 nel 1584 tra la citt\u00e0 irachena di H\u012bt e Aleppo; nel 1603, non lontano da Anah sull'Eufrate, il viaggiatore inglese John Cartwright vide \u00abogni giorno grandi mandrie di animali selvatici simili agli asini selvatici, completamente bianchi\u00bb. Nel 1625 il viaggiatore italiano Pietro Della Valle descrisse un asino selvatico od onagro in cattivit\u00e0 a Bassora, nel sud dell'Iraq. A quanto pare l'asino selvatico scomparve dall'Arabia settentrionale durante il XIX secolo, mentre nel deserto siriano e in Palestina divenne sempre pi\u00f9 raro dal 1850 in poi. Secondo Henry Baker Tristram, gli asini selvatici erano ancora comuni in Mesopotamia intorno al 1884 e in estate si potevano ancora vedere grandi mandrie bianche sulle montagne armene. L'ultimo rifugio dell'asino selvatico siriano fu la distesa di lava nella parte sud-orientale del Gebel Druso, un'elevata regione vulcanica nel sud della Siria, nel distretto amministrativo di as-Suwayda.\nDiversi autori affermano che l'ultimo asino selvatico siriano in cattivit\u00e0 sia morto nel 1927 nello zoo di Sch\u00f6nbrunn. Al contrario, lo zoologo Otto Antonius scrisse che nel 1928 un maschio, che era stato catturato nel deserto a nord di Aleppo nel 1911, era ancora presente nello stesso zoo. In natura, l'asino selvatico siriano si estinse nello stesso periodo. L'ultimo esemplare venne ucciso in Giordania nel 1927 nell'oasi di al-Gharns non lontano da el-Azraq. Durante la prima guerra mondiale, gli asini selvatici furono una facile preda per le truppe turche, beduine e britanniche, pesantemente armate. In questo periodo l'automobile inizi\u00f2 a sostituire il cammello e il treno e divenne pi\u00f9 facile accedere al deserto. Nel 1938 Otto Antonius scrisse:\nNon poteva resistere alla potenza delle armi moderne nelle mani dei nomadi Anaza e Shammar e la sua velocit\u00e0, per quanto fosse grande, non era sufficiente a fuggire dai veloci mezzi a motore moderni, che andavano sostituendo le carovane di cammelli dell'Antico Testamento."}
{"id": "2113851", "revid": "188323", "url": "https://it.wikipedia.org/wiki?curid=2113851", "title": "Montesa Cota 330", "text": ""}
{"id": "2113852", "revid": "188323", "url": "https://it.wikipedia.org/wiki?curid=2113852", "title": "Montesa Cota 350", "text": ""}
{"id": "2113853", "revid": "188323", "url": "https://it.wikipedia.org/wiki?curid=2113853", "title": "Montesa Cota 4RT", "text": ""}
{"id": "2113854", "revid": "188323", "url": "https://it.wikipedia.org/wiki?curid=2113854", "title": "Montesa Cota 335", "text": ""}
{"id": "2113855", "revid": "188323", "url": "https://it.wikipedia.org/wiki?curid=2113855", "title": "Montesa Cota 348", "text": ""}
{"id": "2113856", "revid": "188323", "url": "https://it.wikipedia.org/wiki?curid=2113856", "title": "Montesa Cota 304", "text": ""}
{"id": "2113858", "revid": "188323", "url": "https://it.wikipedia.org/wiki?curid=2113858", "title": "Montesa Cota 307", "text": ""}
{"id": "2113859", "revid": "167080", "url": "https://it.wikipedia.org/wiki?curid=2113859", "title": "Antico corsivo romano", "text": ""}
{"id": "2113860", "revid": "188323", "url": "https://it.wikipedia.org/wiki?curid=2113860", "title": "Montesa Cota 309", "text": ""}
{"id": "2113863", "revid": "188323", "url": "https://it.wikipedia.org/wiki?curid=2113863", "title": "Montesa Cota 310", "text": ""}
{"id": "2113864", "revid": "188323", "url": "https://it.wikipedia.org/wiki?curid=2113864", "title": "Montesa Cota 311", "text": ""}
{"id": "2113866", "revid": "188323", "url": "https://it.wikipedia.org/wiki?curid=2113866", "title": "Montesa Cota 314 R", "text": ""}
{"id": "2113867", "revid": "188323", "url": "https://it.wikipedia.org/wiki?curid=2113867", "title": "Montesa Cota 315 R", "text": ""}
{"id": "2113869", "revid": "1266208", "url": "https://it.wikipedia.org/wiki?curid=2113869", "title": "Visconti (disambigua)", "text": "Altro.\nPlurale di visconte, titolo nobiliare"}
{"id": "2113873", "revid": "38120", "url": "https://it.wikipedia.org/wiki?curid=2113873", "title": "Star Trek - The Original Series", "text": ""}
{"id": "2113874", "revid": "729019", "url": "https://it.wikipedia.org/wiki?curid=2113874", "title": "Aristazabal", "text": "Aristazabal \u00e8 un'isola situata nella provincia della Columbia Britannica, in Canada.\nGeografia.\nL'isola \u00e8 situata a sud-ovest dell'Isola della Principessa Reale, ha un'area di 420\u00a0km\u00b2. e si trova all'interno del Distretto Regionale di Kitimat-Stikine.\nStoria.\nAll'isola fu dato il nome il 30 agosto 1792 dal capitano di Corvetta Jacinto Caama\u00f1o, a capo della corvetta spagnola \"Aranzazu\", in onore al capitan spagnolo Gabriel de Aristaz\u00e1bal, uno dei pi\u00f9 famosi del tempo. Il termine errato \"Aristizable\" appare sulle carte del capitano Vancouver."}
{"id": "2113877", "revid": "767487", "url": "https://it.wikipedia.org/wiki?curid=2113877", "title": "Auguste Dum\u00e9ril", "text": "Figlio di Andr\u00e9 Marie Constant Dum\u00e9ril, anch'egli zoologo, nel 1857 diviene professore di Erpetologia e Ittiologia al Mus\u00e9um National d'Histoire Naturelle di Parigi. Nel 1869 viene nominato membro della Acad\u00e9mie des sciences."}
{"id": "2113878", "revid": "1442080", "url": "https://it.wikipedia.org/wiki?curid=2113878", "title": "Rudi Ghedini", "text": "Biografia.\nVive a Bologna dall'et\u00e0 di vent'anni, dopo la laurea in Scienze politiche, dal 1984 al 1990 lavora come funzionario del PCI e poi presso la redazione de l'Unit\u00e0. Dal 1987 al 1990 e dal '90 al 1995 \u00e8 consigliere al Comune di Bologna. Dal 1998 al 2016 lavora presso l'Assemblea legislativa dell'Emilia-Romagna, e in seguito presso l'Agenzia regionale di Protezione civile. \nSelezionato per l'edizione di Barcellona 1987 della Biennale dei giovani artisti dell'Europa mediterranea, ha scritto e prodotto due film documentari: \"Mai pi\u00f9\" - presentato al Torino Film Festival 1997 - a dieci anni dall'incidente sul lavoro a bordo della Elisabetta Montanari, ferma per riparazioni nel porto di Ravenna; \"Bologna Novantanove\" - presentato a OffiCinema 2004 - su ci\u00f2 che ha preparato una delle pi\u00f9 simboliche sconfitte della Sinistra. Ha collaborato alla sceneggiatura di \"Javier Zanetti capitano di Buenos Aires\", uscito nelle sale cinematografiche nel 2015. Insieme a Luca Carmignani e Luca Tronchetti, \u00e8 l'autore della biografia \"Simoni si nasce. Tre vite per il calcio\", uscita nel novembre 2016 per Goalbook. \nNei primi anni Novanta, \u00e8 stato fra i promotori di due piccole riviste di politica e letteratura, Opposizioni e Nunatak. Dal 1995 al 2003 \u00e8 stato direttore editoriale di Zero in condotta. Ha scritto per Rendiconti (rivista letteraria diretta da Roberto Roversi), Linea Bianca, il magazine on-line Pickwick.it, il settimanale Carta, il Guerin Sportivo, e pubblicato vari interventi su Le Monde diplomatique. La sua ultima pubblicazione ha per titolo \"Rivincite\", ed \u00e8 una narrazione all'incrocio fra sport, storia e politica."}
{"id": "2113880", "revid": "729019", "url": "https://it.wikipedia.org/wiki?curid=2113880", "title": "Michel Crauste", "text": "Biografia.\nSoprannominato \"Le Mongol\" (\u201cil Mongolo\u201d) in ragione del suo aspetto vagamente asiatico e i baffi a manubrio, Michel Crauste \u00e8 nativo della cittadina aquitana di Saint-Laurent-de-Gosse.\nComp\u00ec gli studi superiori a Aire-sur-l'Adour e poi frequent\u00f2 la scuola professionale vicino a Parigi, a Gurcy-le-Ch\u00e2tel.\nAssunto all'\u00c9lectricit\u00e9 de France a Parigi nel servizio che si occupava dell'alimentazione dei trasporti regionali su rotaia, fu ingaggiato dal ; nel 1955 fu campione di Francia con la squadra militare del club.\nNel 1957 esord\u00ec in nazionale francese contro la e l'anno seguente disput\u00f2 il primo di 8 tornei del Cinque Nazioni consecutivi, vincendone 4 dal al (uno dei quali a pari merito con l').\nNel 1959 fu campione di Francia con il Racing e, alla fine della stagione, si trasfer\u00ec al ; chiese pertanto all'EDF il trasferimento e il cambio di mansioni, che gli fu concesso: dapprima fu destinato a Tarbes, poi alla stessa Lourdes.\nNella squadra pirenaica Crauste vinse subito il campionato al termine della sua prima stagione, nel 1960; in nazionale, durante un movimentato - a Grenoble, nel 1963, tenne a battesimo il suo dirimpettaio di mischia azzurro, l'esordiente Marco Bollesan, con il quale ebbe modo di scambiare alcuni colpi duri in gioco chiuso e aperto e al quale al termine dell'incontro regal\u00f2 la sua maglia numero 8.\nDisput\u00f2 il suo ultimo incontro internazionale a Napoli in Coppa Europa 1965-66 contro l'.\nNel 1968, anno del suo ritiro definitivo, vinse il suo secondo titolo di campione di Francia con il Lourdes, terzo assoluto per lui.\nDopo il ritiro continu\u00f2 a giocare a livello aziendale, intraprendendo anche l'attivit\u00e0 di allenatore. Dapprima nello stesso Lourdes all'inizio degli anni settanta, per poi trascorrere circa un decennio a Morla\u00e0s; nel 1972 fu costretto a smettere di scendere in campo a causa di un incidente di gioco che lo tenne paralizzato per un periodo.\nIn seguito fu delegato allo sport per i comuni di Lons e Pau; entrato nel comitato direttivo della F\u00e9d\u00e9ration Fran\u00e7aise de Rugby e divenuto, nel frattempo, dirigente dell'EDF, fu accompagnatore della Nazionale francese in un \"tour\" negli Stati Uniti in preparazione della .\nTornato a Lourdes e impegnatosi con alcuni amici nel tentativo di rilanciare il suo antico club, retrocesso nelle serie inferiori, nel 1998 ne accett\u00f2 la presidenza, incarico che tenne fino al 2013 quando, a 79 anni, si ritir\u00f2 dalla dirigenza; un anno dopo termin\u00f2 anche l'incarico di consigliere municipale a Pau, la citt\u00e0 dove mor\u00ec il a 84 anni."}
{"id": "2113881", "revid": "732173", "url": "https://it.wikipedia.org/wiki?curid=2113881", "title": "Giacomo Prestia", "text": "Nato a Firenze, ha studiato canto con il Maestro Sergio Catoni. Vincitore del Concorso lirico di Parma nel 1990/1 debutta nell\"Alzira\" di Verdi a Fidenza e l'anno successivo al Teatro Regio di Parma. Nel 1992 vince il Concorso Luciano Pavarotti e interpreta a Philadelphia il ruolo di Colline nella \"Boh\u00e8me\" e Baldassarre ne \"La Favorita\".\nNel 1992 si ricorda la sua interpretazione di Angelotti nella diretta televisiva di Rai 1 di \"Tosca\", allestita a Roma nei luoghi e nelle ore del capolavoro pucciniano e seguita da oltre un miliardo di persone in 117 paesi. Lo spettacolo, con la regia di Giuseppe Patroni Griffi, vede impegnati anche Catherine Malfitano (Tosca), Ruggero Raimondi (Scarpia), Pl\u00e1cido Domingo (Cavaradossi), Giorgio Gatti (Sacrestano) e l'Orchestra Sinfonica di Roma della RAI diretta da Zubin Mehta. L'evento \u00e8 stato premiato con 3 premi Emmy.\nAl Teatro alla Scala debutta il 7 dicembre 1992 nella serata d'inaugurazione della stagione d'opera come uno dei Deputati fiamminghi in \"Don Carlo\" diretto da Riccardo Muti con Samuel Ramey, Luciano Pavarotti, Paolo Coni, Daniela Dess\u00ec e Luciana D'Intino. \nNel 1995 debutta all'Arena di Verona come Il re in \"Aida\" diretto da Nello Santi con Maria Chiara, Bruna Baglioni, Kristj\u00e1n J\u00f3hannsson, Bonaldo Giaiotti e Silvano Carroli. Nello stesso anno durante un Rigoletto a Monte Carlo conosce Benito Vassura, agente all\u2019epoca di importanti artisti quali la Ricciarelli e Raimondi. Entra quindi a far parte della sua rosa di cantanti ed a lavorare nei migliori teatri del mondo. \nAll'Op\u00e9ra municipal de Marseille nel 1997 debutta il ruolo di Filippo II nel \"Don Carlo\" di Giuseppe Verdi e nel 1998 quello di Jacopo Fiesco ne il \"Simon Boccanegra\" al Teatro Comunale di Bologna, dove nella stessa stagione avr\u00e0 l'occasione di cantare anche il ruolo di Timur ne La \"Turandot\" di Giacomo Puccini con la direzione di Daniele Gatti. Nel 1999 \u00e8 la volta di Padre Guardiano ne \"La forza del destino\" diretto da Riccardo Muti con Georgina Luk\u00e1cs, Leo Nucci e Jos\u00e9 Cura. A Bilbao nel 1999 canta in \"Gli ugonotti\" con Marcello Giordani e nel 2000 \"Aida\" con Dolora Zajick all'Arena di Verona. All'Op\u00e8ra National de Paris Bastille nel 2000 interpreta Oroveso in \"Norma\" diretto da Bruno Campanella con June Anderson e Sonia Ganassi. Nel 2001 \u00e8 all'Op\u00e9ra National de Marseille per la Messa di Requiem di Giuseppe Verdi, Ramfis in \"Aida\" e Pagano ne \"I Lombardi alla prima crociata\", e nel 2002 per il \"Don Quichotte\" di Jules Massenet.\nAlla Wiener Staatsoper nel 2001 debutta come Zaccaria in \"Nabucco\" diretto da Fabio Luisi con Maria Guleghina e Leo Nucci, nel 2003 Balthazar ne \"La Favorita\". Nel 2004 interpreta il Conte Rodolfo ne \"La Sonnambula\" di Vincenzo Bellini all'Opera di Firenze e Banquo nel \"Macbeth\" di Verdi al Teatro de la Maestranza di Siviglia.\nA gennaio del 2005 \u00e8 Mefistofele nel \"Faust\" di Gounod all'Opernhaus Zurich; nel 2006 al Teatro dell'Opera di Firenze interpreta Timur nella \"Turandot\" con la direzione di Zubin Mehta.\nA Barcellona nel 2007 debutta il ruolo di Filippo II nella versione francese in cinque atti del \"Don Carlos\" di Verdi ed a Marzo 2008 \u00e8 Enrico VIII nell\"'Anna Bolena\" di Donizetti al Teatro Massimo di Palermo con Mariella Devia diretto da Marco Guidarini. Nello stesso anno torna a Vienna per una produzione del \"Simon Boccanegra\" con Mario Malagnini e Leo Nucci.\nNel 2009 al Teatro alla Scala di Milano \u00e8 Ramfis in \"Aida\" diretto da Daniel Barenboim con Violeta Urmana, Salvatore Licitra e Juan Pons, ruolo che affronter\u00e0 nuovamente l'anno successivo al Royal Opera House, Covent Garden di Londra diretto da Nicola Luisotti con Marcelo \u00c1lvarez, Micaela Carosi e Daniela Barcellona. Nel 2009 inoltre \u00e8 alla Lyric Opera di Chicago per vestire i panni di Silva ne l\"'Ernani\" di Giuseppe Verdi diretto da Renato Palumbo con Salvatore Licitra e Sondra Radvanovsky.\nL'anno 2010 lo vede protagonista del Festival Verdiano al Teatro Regio di Parma, nell'opera \"I Vespri Siciliani\" con Daniela Dess\u00ec, Fabio Armiliato, Leo Nucci e la bacchetta di Massimo Zanetti.\nNel 2012 \u00e8 Oroveso in Norma al Teatro Regio di Torino con D\u012bm\u012btra Theodosiou e Marco Berti e Filippo II in \"Don Carlo\" al Teatro comunale Luciano Pavarotti di Modena ed a Piacenza.\nNel 2013 \u00e8 Jacopo Fiesco in \"Simon Boccanegra\" al Teatro Regio di Parma con Roberto Frontali ed al Teatro Regio di Torino, in occasione dell'anniversario della ricostruzione dello stesso, sotto la direzione di Gianandrea Noseda interpreta Filippo II in \"Don Carlo.\" Entrambi gli spettacoli con la regia, scene e costumi di Hugo de Ana.\nNel 2014 \u00e8 Timur in \"Turandot\" con Carmen Giannattasio a Torino, Ramfis in \"Aida\" con Fiorenza Cedolins allo Sferisterio di Macerata e Jacopo Fiesco in \"Simon Boccanegra\" al Gran Teatro La Fenice di Venezia diretto da Chung Myung-whun con Simone Piazzola, Maria Agresta e Francesco Meli trasmesso da Rai 5. Sempre nel 2014 \u00e8 Narbal in \"Les Troyens\" di Berlioz diretto da Antonio Pappano con Gregory Kunde, Anna Caterina Antonacci e Daniela Barcellona. Lo stesso anno lo vede protagonista nel \"Don Carlo\" alla Wiener Staatsoper con Roberto Alagna e Adrianne Pieczonka; riprender\u00e0 nuovamente il ruolo nel 2015 e nel 2017 alla Deutsche Oper di Berlino con Anja Harteros e Rolando Villazon.\nNel 2016 debutta il \"Mefistofele\" di Arrigo Boito al Teatro Verdi di Pisa per la regia di Enrico Stinchelli con Antonello Palombi e Valeria Sepe. Nello stesso anno \u00e8 alla Sydney Opera House per \"Simon Boccanegra\". Nel 2017 \u00e8 Ramfis nell\"'Aida\" verdiana al Teatro de la Monnaie di Bruxelles e Filippo II nel \"Don Carlo\" alla Deutsche Oper di Berlino.\nA Gennaio 2018 \u00e8 Sparafucile ne il \"Rigoletto\" di Giuseppe Verdi al Teatro Regio di Parma, con Leo Nucci, Rossana Rinaldi, Jessica Nuccio con la direzione d'orchestra di Francesco Ivan Ciampa. A Marzo dello stesso anno \u00e8 Alvise Badoero ne \"La Gioconda\" di Amilcare Ponchielli nei Teatri di Piacenza, Modena e Reggio Emilia, diretto da Daniele Callegari con Francesco Meli, Saioa Hernandez, Sebastian Catana, Anna Maria Chiuri e Agostina Smimmero. A Luglio \u00e8 Banco nel \"Macbeth\" di Giuseppe Verdi a Li\u00e8ge, con Leo Nucci, Tatiana Serjan e la direzione di Paolo Arrivabeni. Nel 2019 alterna ai vari concerti una produzione di \"Simon Boccanegra\" alla The Israeli Tel Aviv Opera con Vittorio Vitelli nel ruolo del titolo e il M. Giuliano Carella alla bacchetta. A Settembre \u00e8 Loredano ne \"I Due Foscari\" al Teatro Regio di Parma, opera che apre ufficialmente il Festival Verdi 2019; nel cast Vladimir Stoyanov, Stefan Pop e Maria Katzarava, per la direzione di Paolo Arrivabeni e la regia di Leo Muscato. A Gennaio 2020 \u00e8 insignito del prestigioso premio Verdi d'Oro dalla Corale Verdi di Parma ed apre la Stagione 2019/2020 del Teatro Regio di Parma con l'opera \"Turandot\" nel ruolo di Timur. Nel 2021 vince gli International Opera Awards come miglior basso del mondo per la stagione 2020.\nDal 2006 intensifica l'attivit\u00e0 di docenza e Masterclass in diversi conservatori ed enti lirici italiani tra cui: Accademia del Ridotto di Stradella (PV), Istituto Superiore di Studi Musicali Tchaikovsky di Nocera Terinese (CZ), Conservatorio Cherubini di Firenze, Accademia del Maggio Musicale Fiorentino, Accademia Georg Solti presso il NCPA di Pechino, Progetto Sipario bis bis del Teatro Pergolesi di Jesi, Associazione Alef di Modena, Summercamp all'interno del Festival della Val Tidone, Associazione Ventidio Basso ad Ascoli.\nAd Ottobre 2017 pubblica il suo primo libro, un thriller dal titolo \"Operazione 1009\" edito dalla Viola Editrice; libro che vince il Premio Speciale Logos Cultura al Concorso Letterario Internazionale Citt\u00e0 di Cattolica (aprile 2018) ed entra in finale al Premio Letterario \"Iusartelibri 2018\". A settembre 2019 esce, per la stessa casa editrice, il suo secondo romanzo dal titolo \"Trentatr\u00e9 quarantaquattro\"."}
{"id": "2113882", "revid": "228587", "url": "https://it.wikipedia.org/wiki?curid=2113882", "title": "Onychoprion", "text": "Onychoprion \u00e8 un genere di uccelli caradriformi della sottofamiglia Sterninae, nella famiglia Laridae.\nDescrizione.\nLe specie appartenenti a \"Onychoprion\" sono sterne di medie dimensioni dal piumaggio bruno sul dorso. Tre delle quattro specie vivono nelle regioni tropicali, mentre una (\"Onychoprion aleuticus\") vive in zone subpolari ma migra a sud per l'inverno.\nSpecie.\nQuesto genere era fino a poco tempo fa compreso nel genere \"Sterna\". Le specie che lo compongono sono 4:"}
{"id": "2113888", "revid": "767487", "url": "https://it.wikipedia.org/wiki?curid=2113888", "title": "Sepideh Raissadat", "text": "Biografia.\nSpecializzata in diversi metodi di canto originari del suo paese, \u00e8 conosciuta per aver inciso in duetto con Franco Battiato il brano \"Il venait d'avoir 18 ans\" (ispirato al romanzo di Colette \"Il grano in erba\" e portato al successo da Dalida) contenuto nell'album \"Fleurs 2\", pubblicato nel novembre 2008.\nIn Italia, dove si \u00e8 trasferita per studiare musicologia (\u00e8 iscritta al DAMS di Bologna), dopo aver conseguito nel 2002 il diploma in Belle Arti), \u00e8 nota anche per aver cantato in manifestazioni di musica etnica (a Bologna, canti delle mondine) e per aver partecipato all'incisione di canti popolari della Sardegna (con Andrea Parodi, gi\u00e0 del gruppo dei Tazenda, con cui si \u00e8 esibita al \"Sardinian Folks Music\") e per aver eseguito il brano \"La Pasqua\", su versi in ebraico ed arabo dal Salmo 121, Canto da \"La Bibbia Giorno e Notte\", alla Basilica di Santa Croce in Gerusalemme a Roma.\nFa parte della sezione Soprani di Mikrokosmos - Coro Multietnico di Bologna.\nIn accordo con quanto riporta la biografia contenuta nel suo sito web, ha iniziato a studiare canto a nove anni. Nel 2000 ha registrato \"Konj-e-Sabouri\" in duo con A. Rostamian e Parviz Meshkatian. In seguito si \u00e8 esibita in concerto con il Norouz Ensemble al teatro Niyavaran di Teheran.\nSempre in Italia - dove ha partecipato a programmi televisivi RAI, cantando su musiche di compositori iraniani e non iraniani - ha svolto seminari di studio sulla musica dell'antica Persia."}
{"id": "2113892", "revid": "287204", "url": "https://it.wikipedia.org/wiki?curid=2113892", "title": "Gabriel Bibron", "text": ""}
{"id": "2113898", "revid": "124201351", "url": "https://it.wikipedia.org/wiki?curid=2113898", "title": "Ela Weber", "text": "Conosciuta anche con il soprannome di \"Sellerona\" datole da Paolo Bonolis.\nBiografia.\nNata in una famiglia di cuochi, fin da bambina aiuta i suoi nel ristorante di famiglia.\nGli esordi.\nGi\u00e0 a 15 anni inizi\u00f2 a lavorare come modella, facendo anche uno stage a New York nel 1984. Dopo aver esercitato da giovanissima la professione di benzinaia, arriva nel 1988 in Italia, iniziando a lavorare allo Schilling di Modena come entraineuse e successivamente presso una Pompa di benzina dell'Agip sulla via Emilia di fronte al vecchio autodromo. L'avvenente benzinaia finisce sul giornale locale il Resto del Carlino e viene notata da un talent scout di Canale 5. Inizia la carriera di showgirl in televisione con la trasmissione \"Telecamere a richiesta\", un programma su Canale 5 condotto da Alessandro Ippolito.\nIl successo arriva nel 1996 con \"Tira &amp; molla\", come assistente di Paolo Bonolis per la conduzione della trasmissione: qui le viene attribuito dallo stesso Bonolis il divertente soprannome di \"Sellerona\" (grosso sedano, tipico nomignolo romanesco attribuito alle persone di notevole statura, dovuto al fatto che la Weber \u00e8 alta 1 metro e 80 centimetri). Il 1996 \u00e8 un anno molto fortunato per la showgirl teutonica che partecipa a due commedie cinematografiche di successo: \"Uomini senza donne\" di Angelo Longoni ed \"A spasso nel tempo\" di Carlo Vanzina. Poi dal 1998 al 2000 \u00e8 il volto femminile di \"Goleada\" su TMC insieme a Massimo Caputi, e nello stesso anno si trasforma in \"maestrina\" di tedesco per il \"Tappeto Volante\" di Luciano Rispoli; sempre su TMC conduce \"Crazy Camera\", contenitore di videoclip e candid camera.\nIn questi anni torna al cinema interpretando se stessa nei film di Neri Parenti \"Paparazzi\" (1998) e \"Tifosi\" (1999). Non sono da dimenticare neanche le numerose partecipazioni alla famosa trasmissione sportiva \"Il processo di Biscardi\", in onda il luned\u00ec sera, negli anni 1998 e 1999. Nelle estati del 1999 e del 2000 \u00e8 alla guida con Gigi Sabani di \"Sette per uno\", un programma ideato da Jocelyn.\nGli anni 2000.\nL'11 dicembre 2000 conduce insieme a Massimo Giletti dall'Auditorium del Foro Italico di Roma la cerimonia di premiazione del FIFA World Player 2000, durante la quale sono stati premiati Diego Armando Maradona e Pel\u00e9 come \"Migliori calciatori del secolo\". Poi \u00e8 a \"Domenica in\" nella stagione 2001/2002 con Carlo Conti, Mara Venier e Antonella Clerici. Nel 2001 recita anche in \"Se lo fai sono guai\" di Michele Massimo Tarantini.\nDopo qualche anno di assenza dagli schermi, nella primavera del 2004 \u00e8 tra i concorrenti della prima edizione del reality show \"La fattoria\", in onda su Italia 1 e condotto da Daria Bignardi e Daniele Bossari, dal quale viene eliminata dopo tre settimane al televoto con Donatella Rettore. Durante l'estate del 2007 presenta assieme a Barbara Chiappini da diverse citt\u00e0 del nord Italia le tappe della manifestazione musicale \"Festival Show\", trasmesse in televisione su Canale Italia. Nel 2008 incide un singolo, intitolato \"Voglio solo amare\", e prende parte ad un secondo reality show partecipando alla sesta edizione dell\"'Isola dei famosi\", condotta da Simona Ventura con l'inviato Filippo Magnini, entrando come riserva in sostituzione di Flavia Vento, che casualmente aveva condiviso con lei l'esperienza del reality \"La fattoria\" partecipando entrambe alla prima edizione: dal reality viene eliminata nel corso della nona puntata con il 60% dei voti.\nGli anni 2010.\nDal 22 ottobre 2018 torna in televisione partecipando come concorrente alla terza edizione del \"Grande Fratello VIP\", condotto da Ilary Blasi su Canale 5, venendo eliminata nel corso dell'undicesima puntata, salvata solo con il 21% dei voti.\nVita privata.\nIl 12 luglio 2009 si sposa con la guardia del corpo Andrea Bonacci presso lo stabilimento \"Waterfront\" di Focene. Al posto dei regali di nozze gli sposi hanno chiesto a tutti gli ospiti di fare una donazione all'associazione \"Aquilone Blu ONLUS\" per la realizzazione di un'area ludico-didattica in favore dei bambini terremotati dell'Aquila. Anche i proventi della vendita dell'esclusiva ai giornali sono stati donati al progetto \"Aiutiamo i bambini dell'Abruzzo\" di Aquilone Blu ONLUS.\nNel 2002 il giornalista Roberto D'Agostino pubblica sul suo sito Dagospia una foto della rivista \"Playmen\" datata 1993, in cui sarebbe ritratta la Weber in atteggiamenti softcore con un'altra modella. La foto non risult\u00f2 poi ritrarre la bionda tedesca, che nel 2005 ha ottenuto un risarcimento per danni morali e professionali e ha vinto una causa per diffamazione."}
{"id": "2113910", "revid": "110157", "url": "https://it.wikipedia.org/wiki?curid=2113910", "title": "Sicurezza semantica", "text": "In crittografia si definisce sicurezza semantica un criterio di valutazione della sicurezza in un cifrario a chiave asimmetrica. Affinch\u00e9 un sistema crittografico si possa definire semanticamente sicuro un attaccante che disponga di una potenza di calcolo limitata deve essere incapace di derivare delle informazioni significative sul messaggio (il testo in chiaro) dato il solo testo cifrato e la corrispondente chiave pubblica.\nLa sicurezza semantica tiene conto solo del caso di un attaccante \"passivo\", vale a dire che osserva soltanto la generazione di testi cifrati. A differenza di altre definizioni di sicurezza, quella semantica non considera il caso di un attaccante in grado di richiedere la decifratura di testi cifrati scelti (attacco con testo cifrato scelto): molti schemi di cifratura semanticamente sicuri sono spesso insicuri contro scenari di questo tipo. Come conseguenza di ci\u00f2, la sicurezza semantica \u00e8 oggi considerata una condizione insufficiente per stabilire il livello di sicurezza di uno schema di cifratura di uso generale.\nLa nozione di sicurezza semantica fu esposta per la prima volta da Shafi Goldwasser e Silvio Micali in una loro pubblicazione del 1982. Tuttavia, la definizione che essi inizialmente proposero non offriva nessun metodo semplice per dimostrare la sicurezza dei sistemi crittografici reali. Gli autori in seguito dimostrarono che la sicurezza semantica \u00e8 equivalente alla propriet\u00e0 dell'indistinguibilit\u00e0 di un testo cifrato. Questa equivalenza permise di verificare la sicurezza dei sistemi crittografici reali, tanto che la definizione di indistinguibilit\u00e0 \u00e8 ora usata molto pi\u00f9 frequentemente della prima definizione di sicurezza semantica.\nL'indistinguibilit\u00e0 sotto un attacco con testo in chiaro scelto \u00e8 definita comunemente dal seguente gioco:\nIl sistema crittografico in esame \u00e8 considerato indistinguibilmente sicuro sotto un attacco con testo in chiaro scelto (e quindi semanticamente sicuro sotto il medesimo attacco) se l'avversario non pu\u00f2 determinare quale dei 2 messaggi \u00e8 stato scelto e cifrato dall'oracolo con una probabilit\u00e0 significativamente pi\u00f9 grande di formula_4 (il tasso di successo di una scelta casuale). Le varianti di questa definizione definiscono l'indistinguibilit\u00e0 sotto un attacco con testo cifrato scelto ed un attacco adattivo con testo cifrata scelto.\nA causa del fatto che l'attaccante possiede la chiave pubblica di cifratura, uno schema di cifratura semanticamente sicuro deve essere per definizione probabilistico, possedere cio\u00e8 una componente di casualit\u00e0: se questo non accade, l'attaccante pu\u00f2 semplicemente calcolare la cifratura deterministica di formula_1 e formula_2 e comparare i risultati con il testo cifrato formula_3 restituito dall'oracolo per indovinare la sua scelta con successo.\nAlgoritmi di cifratura semanticamente sicuri sono il Goldwasser-Micali, l'ElGamal ed il Paillier: questi schemi sono considerati provatamente sicuri dato che la loro sicurezza semantica pu\u00f2 essere ridotta alla risoluzione di alcuni problemi matematici difficilmente risolvibili. "}
{"id": "2113913", "revid": "123085371", "url": "https://it.wikipedia.org/wiki?curid=2113913", "title": "Nonne di Plaza de Mayo", "text": "L'Associazione Civile Nonne di Plaza de Mayo \u00e8 un'organizzazione per i diritti umani argentina che ha la finalit\u00e0 di localizzare e restituire alle famiglie legittime tutti i bambini sequestrati e desaparecidos nell'ultima dittatura militare (1976-1983), creare le condizioni per predisporre la Commissione per quei crimini contro l'umanit\u00e0 e ottenere la giusta pena per tutti i responsabili. \u00c8 presieduta da Estela Barnes de Carlotto e ha la sede centrale a Buenos Aires. Il 12 maggio 2008 ha ottenuto una nomina al Premio Nobel per la Pace. In maggio 2010 \u00e8 stata ripresentata la candidatura allo stesso premio.\nRapimento di neonati durante la dittatura argentina.\nLa dittatura militare instaurata in Argentina il 24 marzo 1976, autodenominata Processo di riorganizzazione nazionale (1976-1983), stabil\u00ec un metodo di eliminazione di massa degli oppositori, giuridicamente considerata un genocidio, durante il quale furono imprigionate-desaparecidas migliaia di persone, con l'uso su grande scala di centri clandestini di detenzione (CCD) dove si procedeva alla loro tortura, al loro assassinio e alla sparizione dei corpi.\nIn quel contesto i figli dei detenuti-desaparecidos furono trattati, dalle forze repressive, come \u201cbottino di guerra\u201d, per il quale si pianific\u00f2 dettagliatamente persino per iscritto, un sistema di detenzione per le donne in stato interessante, parti clandestini, falsificazioni d'identit\u00e0 e simulazione di adozioni con lo scopo di appropriarsi dei bambini. In questa maniera circa 500 bambini vennero appropriati indebitamente e privati della loro identit\u00e0, e in molti casi portati a vivere con persone che credevano loro genitori e che in realt\u00e0 furono autori partecipi o occultatori dell'assassinio dei loro veri genitori.\nQuesta \u201criorganizzazione\u201d, considerata necessaria dai militari per \u201csalvare\u201d la societ\u00e0 argentina, esigeva che i figli dei \u201csovversivi\u201d fossero separati dai genitori per essere consegnati a \u201cbuone famiglie\u201d (per es: di militari o di classe elevata) (Suarez-Orozco, 1987). Ramon Camps, Capo di Polizia della Provincia di Buenos Aires dove quantit\u00e0 di bambini/e furono sequestrati/e, diceva:\nGli inizi delle Nonne di Plaza de Mayo.\nMadri....\nIl colpo di Stato del 24 marzo 1976 stabil\u00ec un regime dittatoriale che ebbe come asse la sparizione forzata degli oppositori e l'imposizione di un sentimento di paura generalizzato destinato a paralizzare qualsiasi protesta; il solo fatto di chiedere il recapito di un familiare prigioniero-desaparecido era rischioso e poteva significare a sua volta la propria detenzione-scomparsa. In quel momento la situazione di non difesa e impotenza dei familiari delle persone \"desaparecidas\" era estrema, poich\u00e9 in nessuna democrazia del mondo, n\u00e9 la Chiesa cattolica, di grande influenza nel paese, n\u00e9 le organizzazioni internazionali umanitarie, erano disposte a condannare il regime militare e, al contrario, in alcuni casi collaboravano con la repressione illegale. Non era nemmeno possibile ricorrere al sistema giudiziario, poich\u00e9 i giudici argentini rifiutavano sistematicamente i ricorsi per \"habeas corpus\".\nIn quelle condizioni un gruppo di madri, padri e familiari di desaparecidos iniziarono un movimento di resistenza non violenta. La proposta sorse da Azucena Villaflor, in seguito desaparecida e assassinata. Il 30 aprile 1977 cominciarono a marciare ogni gioved\u00ec intorno alla Piramide de Mayo, nella piazza con lo stesso nome, situata di fronte al palazzo del Governatore. Inizialmente si riconoscevano tra loro per un piccolo chiodo; in seguito le donne decisero di coprirsi la testa con un fazzoletto di tessuto bianco. Il gruppo ricevette rapidamente il nome di Madri di Plaza de Mayo e per la loro sola presenza cominci\u00f2 a esercitarsi una pressione nazionale e internazionale sul destino delle persone scomparse in Argentina.\nMadri... e nonne.\nQuasi contemporaneamente, il 15 maggio, Maria Eugenia Casinelli (consuocera del poeta Juan Gelman) e altre undici nonne firmavano una richiesta collettiva di \"habeas corpus\" sotto forma di lettera, diretta al tribunale di Mor\u00f3n, in cui facevano conoscere l'esistenza dei neonati desaparecidos e sollecitavano la sospensione di tutte le adozioni. La lettera \u00e8 stata considerata documento storico e precedente immediato della costituzione delle Nonne di Plaza de Mayo alla fine di quell'anno. Un frammento dice:\nA settembre Alicia Zubasnabar di De la Cuadra, \u201cLicha\u201d, cominci\u00f2 ad assistere alle ronde delle Madri di Plaza de Mayo, che cercavano un figlio, una figlia incinta, la nuora e il genero. Contemporaneamente, un'altra madre-nonna, Mar\u00eda Isabel Chorobik de Mariani, \u201cChicha\u201d aveva cominciato a cercare altre madri di \"desaparecidos\" che, come lei, avevano nipoti piccoli desaparecidos. Mariani era stata spinta a unirsi ad altre nonne da Lidia Pegenaute, un'avvocata, consulente minorile nei tribunali di La Plata, che le diede l'indirizzo di Alicia di De la Cuadra affinch\u00e9 andasse a trovarla. La dott.ssa Peganaute, fu uno dei casi eccezionali del potere giudiziario, che collabor\u00f2 autenticamente con i familiari dei desaparecidos. Negli ultimi mesi dell'anno, Chicha Mariani and\u00f2 a cercare Licha De la Cuadra nella sua casa di La Plata:\nQuel giorno Alicia De la Cuadra invit\u00f2 Chicha Mariani a unirsi all'azione che le Madri di Plaza de Mayo stavano preparando per la visita in Argentina del Segretario di Stato degli Stati Uniti Cyrus Vance.\nContemporaneamente, Alicia di De la Cuadra cominci\u00f2 a chiedere alle madri di Plaza de Mayo, chi cercava anche nipoti, per iniziare un'azione congiunta destinata a recuperarli. Il 21 novembre le Madri di Plaza de Mayo fecero irruzione durante la cerimonia ufficiale per consegnare all'alto funzionario statunitense, ognuna una relazione sui propri figli e nipoti scomparsi. Fu la prima volta che le dodici nonne considerate fondatrici stettero tutte insieme.\nLe prime dodici.\nLe fondatrici delle Nonne di Plaza de Mayo furono dodici madri-nonne di \"desaparecidos\", che avevano allora un'et\u00e0 compresa tra i 50 e i 60 anni:\nInizialmente adottarono il nome di Abuelas Argentinas con Nietitos Desaparecidos e Alicia di De la Cuadra fu riconosciuta come la prima presidentessa del gruppo; nel 1980 finirono con l'accettare la denominazione con la quale erano conosciute, Abuelas de Plaza de Mayo.\nQuesto sottogruppo delle Madri comprese che la situazione dei bambini sequestrati dalle forze di sicurezza, era diversa da quella dei loro genitori e che erano necessarie strategie e metodi specifici per recuperarli.\n\u00ab\"Cercare i nipoti senza dimenticare i figli\"\u00bb fu il motto che le un\u00ec.\nNello stesso periodo, occorre segnalare, che nel gruppo delle Madri di Plaza de Mayo, si organizz\u00f2 un sottogruppo, quello delle Nonne, \u201cdoppiamente\u201d madri, che svolgono un ruolo essenziale per quel che riguarda i neonati. Si dedicano ai bambini sequestrati insieme ai genitori e mai riapparsi, e alle giovani che, sequestrate in stato interessante, si suppone abbiano partorito in prigione. Queste madri, per la testimonianza che portano, rappresentano molto, non solo per l'Argentina, ma per il mondo intero. (Adolfo P\u00e9rez Esquivel, Premio Nobel per la Pace 1980)\nUna delle caratteristiche essenziali delle Nonne di Plaza de Mayo, come delle Madri, fu quella di organizzarsi come gruppo di donne. Questo non signific\u00f2 che i nonni, e in generale tutti gli altri uomini e donne non collaborassero con l'Associazione, ma la direzione e la rappresentazione ricadde sempre sulle donne che avevano nipoti \"desaparecidos\".\nLa costituzione delle Nonne di Plaza de Mayo non si ebbe in un momento preciso, n\u00e9 ebbe un atto formale. Fu un processo di confluenze tra donne che cercavano nipoti. Cos\u00ec si form\u00f2 un nucleo iniziale di dodici nonne, che cominciarono a riunirsi in modo sistematico, dalla fine del 1977. Le Nonne di Plaza de Mayo hanno adottato come data della loro fondazione, sabato 22 ottobre 1977; tuttavia loro stesse chiariscono che la data \u00e8 simbolica e che si tratt\u00f2 di \u00abuna confusione di memoria\u00bb che le port\u00f2 a confondere il giorno in cui consegnarono i loro appunti a Cyrus Vance.\nAzione durante la dittatura.\nTerrore locale, indifferenza mondiale.\nLe nonne si costituirono progressivamente in un'organizzazione. Nei primi mesi ci furono dure discussioni tra le Madri di Plaza de Mayo sulla convenienza o no che le nonne si organizzassero formalmente come gruppo differenziato. Tuttavia la ricerca dei nipoti richiedeva una serie di attivit\u00e0 specifiche (tragitto di case-famiglia e orfanotrofi, tramiti di fronte ai giudici minorili, ricerche dei casi di adozione conosciuti) che le portavano naturalmente a riunirsi, a coordinare azioni e infine, presentarsi come Nonne.\nCominciarono a riunirsi in chiese e caffetterie tradizionali di Buenos Aires, come la \u201cRichmond, la \u201cLondon\u201d, \u201cLas Violetas\u201d o il \u201cTortoni\u201d fingendo di essere donne anziane che prendevano il caff\u00e8 o che festeggiavano il compleanno di qualcuna.\nMantennero anche alcuni incontri alla fermata \u201cEl Palenque\u201d del Parco Pereyra Iraola, sulla strada da Buenos Aires verso La Plata, simulando pic-nic, in un luogo di svago popolare di massa. Si trattava di persone senza alcuna esperienza in attivit\u00e0 politiche od organizzative, n\u00e9 conoscenze sui meccanismi istituzionali nazionali e internazionali, che provavano ad agire praticamente senza appoggi interni n\u00e9 esterni, in un ambiente in cui non esisteva il bench\u00e9 minimo rispetto per i diritti umani.\nIl lavoro iniziale, come gi\u00e0 facevano le Madri di Plaza de Mayo, fu quello di redigere un riassunto scritto presentato in cartelle, di ognuno dei familiari desaparecidos, evidenziando la condizione di stato interessante delle loro figlie o nuore, o la scomparsa dei propri nipoti. Alcune, che avevano ricevuto notizie sulla nascita dei nipoti, misero anche la data supposta di nascita, il sesso e in alcuni casi, i nomi e perfino le foto dei bambini desaparecidos, per presentarle a organizzazioni nazionali e internazionali, per sollecitare un aiuto umanitario.\nMa probabilmente la cosa pi\u00f9 notevole delle Nonne di Plaza de Mayo \u00e8 stato il diretto lavoro investigativo che affrontarono e organizzarono, per stabilire la sorte e il domicilio dei loro nipoti. Agendo come detective, loro stesse organizzarono senza mezzi, un sistema di intelligence coordinato, percorrendo i tribunali minorili, orfanotrofi e case famiglia, cercando incoerenze nelle adozioni o \u201cnascite\u201d strane dell'epoca, osservando le famiglie sospettate di essersi appropriate dei loro nipoti, scattando foto ai bambini negli asili e nelle scuole, ecc.\nTutte queste informazioni venivano condivise, analizzate in modo sistematico in gruppo e annotate. Poco a poco cominciarono a ricevere anche, e continuano a ricevere, denunce e dati che la popolazione faceva loro arrivare, come un modo di collaborare nel lavoro di localizzazione dei piccoli.\nLe Nonne (e le Madri) crearono cos\u00ec un'ampissima rete di raccolta informale di dati che arriv\u00f2 fino ai posti pi\u00f9 impensabili.\nTra l'8 e il 10 dicembre del 1977 furono sequestrate e \"desaparecidas\" dodici persone legate alle Madri di Plaza de Mayo, tra cui la fondatrice Azucena Villaflor e le suore francesi Alice Domon e L\u00e9onie Duquet; la maggior parte fu sequestrata direttamente nella chiesa della Santa Croce. Da una ricerca che ha richiesto decenni, si \u00e8 scoperto che furono portate all'ESMA, torturate e gettate vive in mare da un aereo.\nLa prima richiesta di aiuto umanitario fu diretta alla Chiesa Cattolica. A gennaio del 1978 le Nonne sollecitarono l'intervento umanitario di Papa Paolo VI nella questione dei neonati \"desaparecidos\"; il Papa, tuttavia, non rispose alla richiesta n\u00e9 fece nulla. Richieste simili furono in seguito dirette alla Corte Suprema di Giustizia della Nazione, alla Conferenza Episcopale Argentina, all'UNICEF e alla Croce Rossa. In tutti i casi queste istituzioni assistettero in silenzio o rifiutarono la petizione rimanendo inattive.\nPrimi risultati.\nA novembre del 1977 le Nonne presentarono una petizione all'Organizzazione degli Stati Americani (OSA) e per la prima volta venne dato corso al reclamo, affidando l'intervento alla Commissione Interamericana dei Diritti Umani (CIDU).\nIn quello stesso mese nonostante il terrore imperante, il quotidiano tradizionale della comunit\u00e0 britannica in Argentina, il \"Buenos Aires Herald\", diretto da Robert Cox, pubblic\u00f2 una lettera ai lettori delle Nonne di Plaza de Mayo, facendo sapere che c'erano bambini desaparecidos nel Paese. Le organizzazioni dei diritti umani hanno sempre riconosciuto il valore che dimostr\u00f2 Cox in quel momento e l'importanza che ebbero le sue pubblicazioni in un momento in cui nessuno nel mondo era disposto a denunciare le violazioni dei diritti umani in Argentina.\nNell'aprile del 1978, le Nonne presero l'abitudine di radunarsi nella localit\u00e0 di San Miguel, nel cono urbano di Buenos Aires, dove si realizzavano annualmente le riunioni della Conferenza Episcopale Argentina. Per vari anni le diedero massima priorit\u00e0 nel cercare l'appoggio della Chiesa Cattolica, fino a che conclusero che la cupola era strettamente legata al governo militare e a conoscenza delle appropriazioni illegali dei neonati. Pochi anni dopo, le Nonne arrivarono a criticare severamente e formalmente l'atteggiamento della Chiesa Cattolica Argentina, in una lettera diretta alla Conferenza Episcopale:\nDomenica 5 agosto 1978, Giornata dell'Infanzia, dopo appena un mese dal trionfo nei Mondiali giocati in Argentina, il quotidiano \"La Prensa\" accett\u00f2 di pubblicare la prima richiesta in cui si protestava per i bambini desaparecidos. Il testo, che sarebbe stato chiamato in Italia l'Inno delle Nonne, fu un fattore decisivo per cominciare la mobilizzazione dell'opinione pubblica internazionale:\nNell'agosto del 1978, inoltre, le Nonne uscirono per la prima volta dall'Argentina, approfittando del viaggio in Italia per motivi familiari di Chicha Mariani. Poich\u00e9 Mariani aveva a Roma un piccolo appartamento vuoto, anche le Madri di Plaza de Mayo, ne approfittarono, per dirigersi a Roma, rimanendo tutte insieme. L\u00ec ebbero un colloquio con il deputato socialista Sandro Pertini e con il cardinale argentino Eduardo Pironio, con scarse conseguenze.\nFino al 1985 fecero in totale circa 40 viaggi, quasi senza mezzi (per l'intero viaggio potevano contare su 200 dollari).\nIl 18 novembre del 1978, la Commissione Interamericana dei Diritti Umani si pronunci\u00f2 sul caso 2553 sulla scomparsa di Clara Anah\u00ed Mariani, nipote di Chicha Mariani, concludendo che i casi denunciati costituivano \u201cgravissime violazioni al diritto alla libert\u00e0, alla sicurezza e all'integrit\u00e0 della persona e al diritto di protezione contro la detenzione arbitraria\u201d e che il governo doveva restituire la bambina Clara Anah\u00ed alla sua famiglia, disporre immediatamente una ricerca completa e imparziale per determinare l'autore e sanzionare i responsabili, e informare la Commissione in 30 giorni.\nIl 31 luglio 1979, CLAMOR, organizzazione dei diritti umani della Chiesa Cattolica del Brasile, con la collaborazione delle Nonne, trov\u00f2 in Cile i primi nipoti, i fratelli Anatole e Victoria Julien Grisonas.\nUno dei primi e pi\u00f9 importanti risultati dei viaggi internazionali, fu la relazione che stabilirono con il Comitato della Difesa dei Diritti Umani per i Paesi del Cono del Sud (CLAMOR), dipendente dall'arcivescovato di San Paolo e diretta dal cardinale Paulo Evaristo Arns. Sebbene il Brasile fosse anch'esso governato da una dittatura, coordinata con le altre dal Piano Condor, l'Arcidiocesi di San Paolo, adott\u00f2 una posizione umanitaria attiva di fronte alla violazione dei diritti umani nel Paese.\nPrecisamente il 31 luglio 1979, CLAMOR, con la collaborazione delle Nonne di Plaza de Mayo localizz\u00f2 per la prima volta due nipoti \"desaparecidos\", i fratelli Anatole e Victoria Julien Grisonas, rispettivamente di nazionalit\u00e0 uruguaiana e argentina, sequestrati a Buenos Aires da militari argentini e uruguaiani e trasportati prima a Montevideo e poi in Cile, allora sotto la dittatura di Pinochet, regime che coordinava anch'esso le azioni terroristiche internazionali attraverso il Piano Condor. I bambini erano stati abbandonati in una piazza a Valpara\u00edso e adottati in buona fede da una famiglia cilena. Le Nonne si riunirono con la famiglia adottiva, verificarono la loro onest\u00e0 e accettarono che i bambini rimanessero con i genitori adottivi in stretto contatto con la famiglia biologica.\nLe nonne presero anche contatti con Amnesty International, che si mostr\u00f2 immediatamente ricettiva, realizzando campagne e dandogli appoggio organizzativo e finanziario. Una delle loro prime attivit\u00e0 fu l'avvio di una petizione internazionale per i bambini desaparecidos che raccolse 14.000 firme, includendo personalit\u00e0 di gran nome come Simone de Beauvoir, Costa-Gavras ed Eug\u00e8ne Ionesco. A poco a poco le organizzazioni dei diritti umani di tutto il mondo diffondevano la situazione dei bambini desaparecidos in Argentina.\nIl 6 settembre 1979, la Commissione Interamericana dei Diritti Umani (CIDU) della OSA si install\u00f2 per quattordici giorni in Argentina per esaminare la situazione dei diritti umani nel Paese. La visita \u00e8 molte volte ricordata per la tristemente celebre propaganda ufficiale con la quale il governo militare cerc\u00f2 di screditarla, utilizzando il motto \u201cnoi argentini siamo diritti e umani\u201d. Le Nonne presentarono alla CIDU 5.566 casi documentati di scomparse, nonostante le condizioni di lavoro virtualmente proibite.\nIl 14 dicembre la CIDU present\u00f2 un'estesa relazione con cui per la prima volta, un organismo officiale metteva in discussione la dittatura argentina per le \u201cnumerose e gravi violazioni ai fondamenti dei diritti umani\u201d, stabilendo il dovere del governo argentino di dare informazioni su ogni persona desaparecida. Nella sua relazione la CIDU si rese anche conto della \u201cscomparsa dei neonati, fanciulli e bambini, situazione questa per cui la Commissione ha ricevuto varie denunce\u201d, ponendo come testimonianza-caso quello di Clara Anah\u00ed Mariani.\nLe relazioni internazionali delle Nonne, portate avanti principalmente da Chicha Mariani ed Estela Carlotto (che si aggiunse nel 1978), risultarono vincenti e costituirono un elemento importante del successo come organizzazione.\nAgli inizi degli anni ottanta, ricevevano gi\u00e0 aiuto finanziario e organizzativo dal Consiglio Mondiale della Chiesa, l'Organizzazione Cattolica Canadese per lo Sviluppo e la Pace, l'Entraide Protestante Suisse (EPER), L'Organizzazione Terre des Hommes, il Folke Kirkens NOD-HJELP danese, il Comitato Cattolico contro la Fame e per lo Sviluppo francese, il R\u00e4dda Barnen stoccolmese, chiese protestanti norvegesi, municipi e comunit\u00e0 religiose e citt\u00e0 tedesche.\nTatiana e Laura.\nIl 19 marzo 1980, quando ancora vigeva la dittatura, le Nonne localizzarono altre due nipoti, le prime a essere recuperate direttamente da loro, Tatiana Ruarte Britos e sua sorella Laura Jotar Britos, che erano state abbandonate in una piazza di Gran Buenos Aires in seguito al sequestro-scomparsa della madre e finirono con l'essere adottate legittimamente dalla coppia Sfiligoy, i quali giocarono un ruolo importante nel recupero dell'identit\u00e0 delle bambine, un atteggiamento non abituale nella maggioranza dei casi. Quello stesso anno l'attivista dei diritti umani argentino Adolfo P\u00e9rez Esquivel ricevette il Premio Nobel per la Pace, consolidando e offrendo maggior copertura all'azione delle organizzazioni dei diritti umani.\nAgli inizi degli anni ottanta, CLAMOR apr\u00ec alle Nonne i suoi archivi segreti, con una grande quantit\u00e0 di informazioni sui desaparecidos in Argentina, i repressori, i centri clandestini di detenzione, nascite clandestine, ecc., dati e precisazioni che risultarono di vitale importanza per tutte le organizzazioni dei diritti umani. Le informazioni furono portate in Argentina da Chicha Mariani ed Estela de Carlotto, nascoste in cioccolatini brasiliani e vestiti usati di donne anziane, avendo adottato intenzionalmente lo stereotipo di \u201cstupide vecchie\u201d per superare i controlli di polizia.\nIl 9 e il 10 dicembre 1981, le Madri e le Nonne di Plaza de Mayo organizzarono la Prima Marcia di Resistenza che consistette nell'estendere per 24 ore la ronda settimanale. La iniziarono circa settanta madri e nonne, circondate da polizia, che marciarono tutta la notte, sotto la pioggia e le luci della piazza staccate. La mattina seguente quasi tremila persone si aggiunsero, anche il Premio Nobel per la Pace, Adolfo P\u00e9rez Esquivel. Passate le 24 ore, i manifestanti marciarono per Avenida de Mayo fino al 9 luglio, cantando motti, tra cui uno che sarebbe diventato emblematico nella lotta per i diritti umani degli anni seguenti: \u201c\"i desaparecidos, ci dicano dove sono\"\u201d. Fu la prima volta che la stampa argentina segu\u00ec approfonditamente l'azione delle organizzazioni dei diritti umani. Quella fu la prima di una serie di marce per i diritti umani che da allora si sarebbero ripetute nei decenni seguenti, raggruppando decine di migliaia di persone e che nell'insieme costituiscono, la maggiore mobilitazione popolare per le strade della storia recente argentina.\nCaduta della dittatura.\nLa crescente mobilitazione dei settori politici, sindacali, studenteschi e dei diritti umani, nel 1981 e agli inizi del 1982, cominci\u00f2 a debilitare la dittatura militare. In quel contesto, il 2 aprile 1982, il governo militare decise di occupare le Isole Malvinas, azione che avrebbe portato alla Guerra contro la Gran Bretagna e tre mesi pi\u00f9 tardi a una sconfitta, che fece collassare il governo e obblig\u00f2 i militari a iniziare una disordinata ritirata del potere, senza condizionamenti, convocando le elezioni per ottobre 1983.\nIn quel periodo le Nonne cominciarono a prepararsi per le nuove possibilit\u00e0 di ricerca che avrebbe aperto la democrazia.\nTra il 1980 e il 1983 avevano localizzato cinque bambini \"desaparecidos \"(i fratelli Julien Grisonas, le sorelle Ruarte Britos y Jotar Britos e Carla Art\u00e9s). Si era presentato il problema di come accreditare senza alcun dubbio la loro identit\u00e0 e concretizzare la loro restituzione alle famiglie, problema che presentava complesse questioni giuridiche, biologiche, psicologiche, sociali e culturali.\nMa la possibilit\u00e0 di aprire ricerche giuridiche all'interno di uno stato di diritto, per scoprire tanto i colpevoli come per identificare i bambini desaparecidos, implicava affrontare problemi sconosciuti all'esperienza internazionale. In quel momento non esistevano metodi scientifici per determinare positivamente la paternit\u00e0, e quelli esistenti, basati sui tipi di sangue, servivano solo per scartarla.\nLe Nonne presero allora l'iniziativa di ricorrere agli scienziati di punta per sviluppare qualche tecnica che potesse determinare, senza dubbi, la filiazione di una persona in assenza dei suoi genitori. Per quella ricerca ricorsero alla Societ\u00e0 Americana per il Progresso della Scienza degli Stati Uniti, dove gli risposero: \u00ab\"quello che chiedete \u00e8 possibile, ma non \u00e8 mai stato fatto: faremo delle ricerche\"\u00bb. Il risultato fu la creazione dell\"\u00edndice de abuelidad\", che arriv\u00f2 a raggiungere il 99,99% di certezza sulla filiazione di una persona, sviluppato dai genetisti Mary-Claire King e Cristian Orrego.\nL'azione delle Nonne con il ritorno della democrazia.\nIl 10 dicembre 1983 il paese recuper\u00f2 la democrazia con l'incarico al presidente Ra\u00fal Alfons\u00edn e agli altri rappresentanti eletti dal popolo. Si apr\u00ec allora un complesso panorama di ricerca e di procedura penale dei crimini contro l'umanit\u00e0 commessi durante la dittatura, includendo la condanna dei vari elementi delle giunte militari, e allo stesso tempo di pressioni e rivolte militari per fermare le ricerche, che ebbero successo con le cosiddette leggi d'impunit\u00e0 sanzionate tra il 1986 e il 1990.\nFino al 1984 le Nonne erano riuscite a restituire dodici bambini, mediante trattative personali e familiari. Si trattava di casi in cui non era stato necessario provare filiazioni a livello giudiziario e che si poterono risolvere in maniera privata. Quell'anno le Nonne ottennero la restituzione di Paula Eva Logares, importante perch\u00e9 fu la prima nipote con cui la Giustizia accett\u00f2 la validit\u00e0 della prova di filiazione realizzata con le nuove analisi genetiche scoperte su richiesta dell'associazione.\nNel 1987 si ottenne la prima restituzione della bambina nata in prigionia, Elena Gallinari Abinet, falsamente registrata come propria da un sottocommissario della polizia di Buenos Aires, in realt\u00e0 figlia di Mar\u00eda Leonor Abinet, prigioniera-desaparecida il 16 settembre 1976, quando era incinta di sette mesi.\nNel 1989 le Nonne ottennero un successo nel provare giudiziariamente che l'adozione di Ximena Vicario era stata fatta in modo gravemente irregolare, riuscendo, per la prima volta nella storia della giustizia argentina, a far s\u00ec che si annullasse un'adozione piena.\nIn quegli anni, in un contesto di sollevazioni militari \u201ccarapintadas\u201d, la Corte d'Assise applic\u00f2 la legge del punto finale (1986) e la legge dell'obbedienza dovuta (1987), che posero fine alla possibilit\u00e0 di chiamare a giudizio gli altri responsabili delle violazioni dei diritti umani e in particolare del sequestro-scomparsa dei bambini. Il ciclo delle cosiddette \"leggi d'impunit\u00e0\" si concluse nel 1989 e nel 1990 con gli indulti concessi dal presidente Carlos Menem.\nLe Nonne, come le altre organizzazioni per i diritti umani, negarono l'accettazione di un sistema giuridico che impediva di fare ricerche e di punire i crimini contro l'umanit\u00e0, e continuarono a proporre procedimenti per l'appropriazione dei bambini. I casi di bambini sequestrati-\"desaparecidos\" furono sempre un problema irrisolvibile per le leggi d'impunit\u00e0 dovuto al fatto che niente poteva \u201cconsiderarsi chiuso\u201d, per la continuit\u00e0 e persistenza del delitto, cos\u00ec come per l'esistenza reale di quei bambini con identit\u00e0 e domicili falsificati.\nNel 1997 le Nonne di Plaza de Mayo iniziarono una causa penale sostenendo che il rapimento di neonati faceva parte di un piano sistematico avviato dal pi\u00f9 alto livello dello Stato durante la dittatura. Si tratta di uno dei processi pi\u00f9 importanti riferiti alle violazioni dei diritti umani nell'Argentina della dittatura. In esso si investiga sull'appropriazione di 194 bambini.\nNel 1998 il sottocommissario Samuel Miara fu condannato a dodici anni di carcere per l'appropriazione illegale dei gemelli Gonzalo e Matias Reggiardo Tolosa, figli di Juan Reggiardo e Maria Rosa Tolosa, \"desaparecidos\" nel 1977, uno dei casi pi\u00f9 drammatici.\nInoltre, insieme alle altre organizzazioni per i diritti umani, avviarono processi per la verit\u00e0, obbligando lo Stato argentino a continuare le ricerche, a partire dalla decisione della Corte Interamericana dei Diritti Umani nel caso Lapac\u00f2 (1999).\nDue decenni. I ragazzi diventano giovani: \u00abSai chi sei?\u00bb.\nAl compimento di due decenni nel 1997, i nipoti scomparsi non erano pi\u00f9 bambini ma adolescenti e giovani, che avevano gi\u00e0 acquisito una certa autonomia nella vita, ovunque si trovassero.\nLe Nonne decisero allora di modificare la loro linea d'azione, per intraprendere azioni di massa che coinvolgessero tutta la societ\u00e0, con lo scopo di permettere ai giovani con dubbi sulla loro origine di avvicinarsi liberamente, in un clima di solidariet\u00e0. Contemporaneamente la giustizia argentina decise che non si poteva costringere una persona maggiorenne a togliersi il sangue per determinarne la filiazione, con la tesi che questo avrebbe intaccato il suo diritto alla privacy.\nCon quell'obiettivo, per il loro 20\u00ba anniversario, nell'ottobre 1997, lanciarono la campagna \u00abSai chi sei?\u00bb. La campagna inizi\u00f2 con un concerto rock a Plaza de Mayo, presieduto dal manifesto e dallo slogan. Con lo stesso fine, crearono insieme alla CONADI, la Rete per l'identit\u00e0, che si estese per tutto il paese promuovendo il diritto all'identit\u00e0. Fu l'inizio di un nuovo approccio al problema. Non era pi\u00f9 questione di cercare i loro nipoti con mezzi indiretti, ora era possibile rivolgersi a loro direttamente. \u00abDi fatto fecero in modo che un'intera generazione s'interrogasse sulla propria storia\u00bb.\nNel 2000 venne girato il film-documentario \"Botin de guerra\", diretto da David Blaustein, che racconta la storia delle Nonne, con un notevole successo di pubblico e che ottenne il \u201cGran Premio Ecumenico\u201d al Festival di Berlino. Il 24 marzo 2004 fu recuperata l'ESMA per realizzarci uno spazio per la memoria. Durante l'atto ufficiale parlarono tre nipoti ritrovati che erano nati l\u00ec.\nNel 2006, la coscienza di massa nella societ\u00e0 argentina sui bambini desaparecidos e la loro ricerca raggiunse un picco di popolarit\u00e0 quando una telenovela di grande diffusione popolare Montecristo, diretta da Miguel Colom e trasmessa dalla televisione pubblica (Telef\u00e9), inser\u00ec nel tema centrale e nei protagonisti la presenza di giovani nati in prigionia durante la dittatura, che scoprono la verit\u00e0.\nTre decenni. I giovani diventano grandi.\nNel 2007, le Nonne ispirarono la realizzazione di una miniserie in tre capitoli chiamata Televisi\u00f3n por la identidad, con tre storie indipendenti di bambini appropriati indebitamente, due di queste reali (Tatiana y Juan) e la terza una sintesi-finzione realizzata sull'esperienza dei nipoti ritrovati. Il ciclo ebbe un altissimo indice di ascolto e fu ripetuto. Quello stesso anno una nipote ritrovata (Victoria Donda) fu eletta deputato nazionale.\nFino ad agosto 2008 le Nonne hanno recuperato 93 nipoti.\nL'attuale lavoro delle nonne.\nCon il fine di localizzare i bambini desaparecidos, le Nonne di Plaza de Mayo lavorano su quattro fronti:\nPer il lavoro, l'Associazione conta su una squadra di tecnici composta da professionisti nei campi: giuridico, medico, psicologico e genetico.\nOgni bambino indebitamente appropriato ha una causa aperta con la Giustizia, alla quale si aggiungono le denunce che ricevono con il passare del tempo e che danno elementi probatori che determinano la loro vera identit\u00e0 e quella dei responsabili del loro sequestro o appropriazione illecita.\nSuccessivamente, per assicurare la validit\u00e0 delle analisi del sangue hanno allestito una Banca Dati Genetica, creata dalla Legge Nazionale N\u00b0 23.511, in cui figurano le mappe genetiche di tutte le famiglie che hanno bambini \"desaparecidos\".\nLe Nonne agiscono in campo internazionale promuovendo norme e azioni internazionali destinate a proteggere l'infanzia. La Convenzione Internazionale sui Diritti dell'Infanzia del 1989, incorpor\u00f2 tre articoli (7, 8 e 11) proposti direttamente da loro con il fine di garantire il diritto all'identit\u00e0.\nPer identificare le nonne materne dei piccoli orfani i cui genitori risultavano tra gli \"scomparsi\", si \u00e8 ricorso, a partire dagli anni 2000, a test del DNA e pi\u00f9 in particolare all'analisi dei polimorfismi del mtDNA (DNA mitocondriale) che, trasmettendosi esclusivamente per via materna, permette di riconoscere gli individui e le loro madri. Infatti, sia la nonna materna sia i figli di questa avranno lo stesso mtDNA, e dunque si pu\u00f2 facilmente compararlo con quello della persona che cerca la propria identit\u00e0. In questo modo sono stati identificati 130 casi di bambini sottratti alle famiglie durante la guerra sporca."}
{"id": "2113916", "revid": "216538", "url": "https://it.wikipedia.org/wiki?curid=2113916", "title": "Yeoman Rand", "text": ""}
{"id": "2113923", "revid": "1573940", "url": "https://it.wikipedia.org/wiki?curid=2113923", "title": "Thalasseus", "text": "Thalasseus () \u00e8 un genere di uccelli caradriformi della famiglia Laridae e della sottofamiglia Sterninae.\nDescrizione.\nLe specie appartenenti a \"Thalasseus\" sono sterne di medio-grandi dimensioni dalla caratteristica cresta sul capo. Hanno becchi lunghi e sottili, giallo-arancio in tutte le specie tranne una (\"Thalasseus sandvicensis\") in cui \u00e8 nero con la punta gialla; il piumaggio \u00e8 prevalentemente bianco e grigio chiaro sul dorso e il capo scuro tipico di tutte le sterne; in inverno le fronti diventano bianche. Sono uccelli che vivono in tutto il mondo, nidificano in numerose colonie sulle coste o in grandi laghi non distanti da esse.\nSpecie.\n\"Thalasseus\" era fino a poco tempo fa compreso nel genere \"Sterna\". Le specie che lo compongono sono 7:"}
{"id": "2113925", "revid": "287204", "url": "https://it.wikipedia.org/wiki?curid=2113925", "title": "SEAT Exeo", "text": "La SEAT Exeo \u00e8 una berlina di classe medio-alta prodotta dalla casa automobilistica spagnola SEAT dal 2009 all'estate del 2013. Si \u00e8 insediata nel segmento D.\nL'auto.\nVersione berlina.\nLa Seat Exeo \u00e8 quasi interamente derivata, non solo nel pianale ma anche in gran parte della carrozzeria, dalla Audi A4 prodotta dal 2001 al 2007. La versione berlina viene commercializzata in Italia dal gennaio 2009 con due motori a benzina, 1.6 L da 102 cv e 2.0 TSI da 200 cv, e due motori turbodiesel common-rail, 2.0 TDI da 143 e 170 cv. Gli allestimenti sono 3: Reference, Style e Sport rispettivamente l'allestimento base, intermedio e sportivo full-optional.\nNel 2010 il motore 1.6 benzina \u00e8 stato sostituito dal 1.8 TSI da 120 cv ed \u00e8 stato aggiunto alla gamma dei diesel il 2.0 TDI depotenziato a 120 cv solo nell'allestimento Reference (per quanto riguarda il mercato italiano) e con i propulsori 2.0 TSI Sport e 2.0 TDI 143 cv Style \u00e8 disponibile il cambio automatico a variazione continua Multitronic, gi\u00e0 installato su molti modelli Audi.\nVersione ST.\nA partire dal settembre 2009 viene prodotta la Exeo ST, versione station wagon della berlina di classe medio-alta della SEAT, lunga appena un centimetro in pi\u00f9 della berlina. Le motorizzazioni e gli allestimenti utilizzati sono le stesse della berlina."}
{"id": "2113928", "revid": "1872303", "url": "https://it.wikipedia.org/wiki?curid=2113928", "title": "North End (Boston)", "text": "North End \u00e8 un quartiere di Boston, popolato fin dal 1630 circa, epoca della sua fondazione.\nAll'inizio del XIX secolo North End fu interessato da flussi immigratori provenienti soprattutto dall'Irlanda. Gli irlandesi costituirono la maggioranza della popolazione di North End fino agli inizi del XX, quando agli irlandesi cominciarono a sostituirsi gli italiani. Tuttora la presenza italiana \u00e8 forte, numerosi sono infatti locali e ristoranti italiani. \nNorth End per questo si pu\u00f2 considerare la \"Little Italy\" di Boston, una delle pi\u00f9 grandi degli Stati Uniti d'America.\nNorth End fu anche un importante centro ebraico di Boston; \u00e8 possibile riscontrare tutt'oggi iscrizioni ebraiche in diversi edifici.\nNel quartiere si verific\u00f2 nel 1919 un grave incidente, noto come l'inondazione di melassa di Boston: un grosso recipiente in pressione di melassa di uno zuccherificio della zona esplose per l'eccessiva pressione interna, uccidendo 21 persone, e inondando con un'onda alta tra 3 e 5 metri l'intera zona, sversando oltre 8 milioni di litri di liquido."}
{"id": "2113932", "revid": "216538", "url": "https://it.wikipedia.org/wiki?curid=2113932", "title": "Yeoman Janice Rand", "text": ""}
{"id": "2113935", "revid": "767487", "url": "https://it.wikipedia.org/wiki?curid=2113935", "title": "Chlidonias", "text": "Chlidonias \u00e8 un genere di uccelli caradriformi della sottofamiglia Sterninae, nella famiglia Laridae.\nTassonomia.\n\"Chlidonis albostriatus\" non ha sottospecie, \u00e8 monotipica..\nDescrizione.\nLe specie appartenenti a \"Chlidonias\" sono uccelli che prediligono le paludi e gli stagni d'acqua dolce invece delle coste come la maggior parte delle altre sterne.\nSpecie.\nQuesto genere \u00e8 suddiviso in 4 specie:"}
{"id": "2113937", "revid": "1442080", "url": "https://it.wikipedia.org/wiki?curid=2113937", "title": "Francesco Leopoldo Bertoldi", "text": "Biografia.\nFiglio di Giuseppe, originario di Ferrara e dell'argentana Lucia Mazzanti, dopo aver studiato ad Argenta e a Ravenna, nel 1760 fu ordinato sacerdote Insegn\u00f2 per tre anni a Budrio, nei pressi di Bologna, e nel 1764 la citt\u00e0 natale lo nomin\u00f2 segretario comunale, incarico che mantenne per circa sette anni. Dal 1774 al 1775, fu chiamato dal sacerdote e numismatico Vincenzo Bellini, ad aiutarlo nella sistemazione del Museo che aveva aperto a Ferrara per custodirvi le sue collezioni. All'inizio del 1776 e fino al 1778, pagato dal Comune, insegn\u00f2 lettere ad Argenta per poi assumere l'incarico di maestro di camera dell'arcivescovo Antonio Cantoni della diocesi di Ravenna-Cervia e, infine, quello di rettore del seminario. Morto nel 1783 il numismatico Bellini, l'Universit\u00e0 di Ferrara gli affid\u00f2 la responsabilit\u00e0 di custodirne il Museo. Ottenuta la nomina a canonico di una collegiata ad Argenta, lasci\u00f2 Ferrara per ritornare nella citt\u00e0 natale. Dopo l'ingresso delle truppe francesi, non volle aderire al nuovo regime e si rifiut\u00f2 di prestare giuramento alla Repubblica. Si espresse favorevolmente quando le truppe austriache ripresero il controllo della citt\u00e0 e, con il successivo ristabilimento dell'occupazione francese, fu denunciato ma poi prosciolto. Nel 1810 torn\u00f2 ancora a Ferrara come segretario di Paolo Patrizio Fava Ghisilieri, designato nel 1806 dal governo napoleonico arcivescovo della citt\u00e0 estense.\nNel 1819 fece ritorno, per l'ultima volta ad Argenta, richiamato dai suoi concittadini e qui trascorse i suoi ultimi anni. Mor\u00ec a ottantasei anni nel 1824.\nSegretario perpetuo dell'Accademia dei Fluttuanti, per la quale, sin dal 1760, si era impegnato insieme con altri sette concittadini per la sua ricostituzione ad Argenta, Bertoldi fu membro di diverse istituzioni culturali tra le quali l'Accademia Ariostea di Ferrara, le tuttora attive Rubiconia Simpemenia dei Filopatridi di Savigliano, l'Accademia Etrusca di Cortona e la Colombaria di Firenze. Cultore di storia locale, scrisse molte opere, alcune delle quali pubblicate postume. Si segnalano, in particolare, alcuni suoi scritti (es. \"Memorie del Po di Primaro\" del 1785) che descrivono le trasformazioni nel corso del tempo, naturali e a opera dell'uomo, che interessarono il territorio posto tra Ravenna e le foci del Po, e le \"Memorie storiche d'Argenta\", commissionate e sovvenzionate da quel municipio. Quest'opera, di carattere erudito e di vasto impegno, in pi\u00f9 volumi, vide la luce a partire dal 1787 per concludersi con l'ultimo volume stampato postumo nel 1864. Bertoldi si dedic\u00f2 anche alla poesia, ma con scarso successo. Nella Biblioteca comunale Ariostea di Ferrara sono conservati otto volumi della sua corrispondenza."}
{"id": "2113939", "revid": "167080", "url": "https://it.wikipedia.org/wiki?curid=2113939", "title": "Battaglia di Nola", "text": ""}
{"id": "2113940", "revid": "253269", "url": "https://it.wikipedia.org/wiki?curid=2113940", "title": "Jack Klugman", "text": "\u00c8 conosciuto al grande pubblico per il ruolo del dott. Quincy nella serie televisiva \"Quincy\" (1976-1983) e precedentemente, per aver interpretato Oscar Madison nella serie \"La strana coppia\" (1970-1975).\nBiografia.\nCarriera.\nNato a Filadelfia, Jack Klugman inizi\u00f2 a recitare dopo aver combattuto nell'esercito americano durante la seconda guerra mondiale. Nei suoi primi anni di carriera, condivise la stanza a New York con Charles Bronson, quando ancora nessuno dei due era famoso. Frequent\u00f2 la Carnegie Mellon University, laureandosi nel 1948.\nRecit\u00f2 in numerosi film divenuti classici del cinema, tra cui \"La parola ai giurati\" (1957), nella parte del giurato numero 5, ed \u00e8 stato l'ultimo a morire tra gli attori che recitarono nella parte dei giurati in quello che Klugman giudicava il suo film preferito. Tra gli altri film, recit\u00f2 ne \"I giorni del vino e delle rose\" (1962) e \"La ragazza di Tony\" (1969).\nVinse un Emmy Award per il suo ruolo nella serie televisiva \"La parola alla difesa\" e apparve in quattro episodi della celebre serie \"Ai confini della realt\u00e0\" (in cui fu l'attore con pi\u00f9 presenze insieme a Burgess Meredith). Lavor\u00f2 accanto a Humphrey Bogart e Henry Fonda in \"The Petrified Forest\", dramma trasmesso in diretta televisiva nel 1955.\nLa sua fama \u00e8 per\u00f2 sicuramente da ricondurre al ruolo di protagonista in due popolari serie televisive degli anni settanta e dei primi anni ottanta: \"La strana coppia\" (1970-1975), accanto a Tony Randall, e \"Quincy\" (1976-1983). Recit\u00f2 anche nella produzione originale teatrale de \"La strana coppia\" a Broadway, dopo aver sostituito Walter Matthau, e vinse due Emmy Award per l'adattamento televisivo della celebre commedia di Neil Simon.\nOttenne la candidatura al Tony Award nel 1960 come \"Best Supporting Actor (Musical)\" per il suo ruolo in \"\", venendo battuto da Tom Bosley che invece recitava in \"Fiorello!\". Durante il tour di prova nel 1959, molte canzoni furono tagliate, compreso il motivo \"Nice, She Ain't\" cantato dal personaggio di Herbie (interpretato da Klugman), e soppresso per via della pessima voce dell'attore.\nNel 1974 gli fu diagnosticato un tumore alla gola al quale sopravvisse, ma che successivamente si ripresent\u00f2, causandogli nel 1989 la perdita di una corda vocale, evento che gli lasci\u00f2 una voce stridula e gracchiante; tuttavia egli continu\u00f2 a recitare sia in televisione che a teatro. Negli anni novanta ebbe un ruolo da \"guest star\" in \"Un detective in corsia\", nel quale la sua malattia fu parte del suo personaggio: nell'episodio egli interpret\u00f2 infatti il ruolo di un detective precedentemente sottoposto a un intervento alla gola, il quale si trovava a dover risolvere un caso prima di morire di cancro. Apparve anche in un secondo episodio della serie, nella parte di un assassino. La sua malattia fu inclusa anche nella trama de \"\", un film TV in cui egli riform\u00f2 il sodalizio con Tony Randall.\nApparizioni negli anni novanta.\nNel 1993 apparve in una versione speciale di \"Going for Gold\", un programma televisivo trasmesso in Gran Bretagna. In questa puntata speciale alcune star televisive vennero opposte ai campioni precedenti dello stesso programma: Klugman, in qualit\u00e0 di protagonista di \"Quincy\", vinse la puntata speciale e prosegu\u00ec fino a vincere l'intera serie del 1993.\nKlugman apparve anche nella prima settimana di \"Match Game\", un revival degli anni Settanta, in cui di tanto in tanto sostitu\u00ec l'allora moglie Brett Somers, quando lei divenne una presenza fissa nel programma qualche settimana dopo.\nNel 2008 Klugman fece causa alla NBC per mancato introito dei profitti su \"Quincy\", ritenendo che la sua compagnia di produzione, la Sweater Productions, avrebbe dovuto ricevere il 25% dei guadagni netti del programma.\nVita privata.\nDal primo matrimonio con Brett Somers (sposata nel 1953), Klugman ebbe due figli, Adam (che fece una comparsa ne \"La strana coppia\" nella parte di Oscar Madison da bambino, durante un \"flashback\"), e David. Klugman e la Somers si separarono legalmente nel 1974, nonostante tecnicamente non abbiano mai divorziato e siano perci\u00f2 rimasti sposati fino alla morte di lei, avvenuta nel 2007 all'et\u00e0 di 83 anni.\nCome il suo personaggio televisivo de \"La strana coppia\", lo stesso Klugman fu un appassionato di corse dei cavalli. Uno dei suoi animali, Jaklin Klugman, fu eletto \"Cavallo dell'anno\" in California nel 1980, dopo aver vinto numerose gare, tra cui il California Derby ed il Jerome Handicap, finendo invece terzo al Kentucky Derby. Il cavallo fu poi scritturato in uno spot pubblicitario per l'ippodromo di Aksarben.\n\u00c8 morto il 24 dicembre 2012, lo stesso giorno dell'attore suo contemporaneo Charles Durning, all'et\u00e0 di 90 anni, a Northridge (California), nella sua casa di Woodland Hills, assistito dalla seconda moglie Peggy Crosby, sposata nel 2008. Klugman \u00e8 sopravvissuto alla maggior parte dei suoi colleghi contemporanei, nonch\u00e9 agli undici coprotagonisti e al regista (Sidney Lumet) del film \"La parola ai giurati\".\nL'amicizia con Tony Randall.\nUna grande amicizia lo leg\u00f2 a Tony Randall, suo co-protagonista ne \"La strana coppia\", alla cui morte Klugman pronunci\u00f2 l'elogio funebre dichiarando: \"un mondo senza Tony Randall \u00e8 un mondo che non riesco a riconoscere\".\nNel 2005 Klugman pubblic\u00f2 \"Tony And Me: A Story of Friendship\", un libro sulla sua lunga amicizia e collaborazione artistica con Randall. Al libro era allegato anche un DVD contenente alcuni \"dietro le quinte\" de \"La strana coppia\", mai trasmessi."}
{"id": "2113941", "revid": "1573940", "url": "https://it.wikipedia.org/wiki?curid=2113941", "title": "Anous", "text": "Anous \u00e8 un piccolo genere di uccelli caradriformi della famiglia Laridae.\nDescrizione.\nLe tre specie appartenenti al genere \"Anous\" sono sterne dal piumaggio scuro delle regioni tropicali.\nTassonomia.\nComprende le seguenti specie:"}
{"id": "2113942", "revid": "181699", "url": "https://it.wikipedia.org/wiki?curid=2113942", "title": "Tricolore di Francisco de Miranda", "text": ""}
{"id": "2113950", "revid": "74801", "url": "https://it.wikipedia.org/wiki?curid=2113950", "title": "Guido de Marco", "text": "Nel 1990 \u00e8 stato eletto Presidente dell'Assemblea Generale delle Nazioni Unite.\nOnorificenze.\nOnorificenze maltesi.\nPersonalmente \u00e8 stato insignito del titolo di:"}
{"id": "2113951", "revid": "767487", "url": "https://it.wikipedia.org/wiki?curid=2113951", "title": "Gygis", "text": ""}
{"id": "2113958", "revid": "37401", "url": "https://it.wikipedia.org/wiki?curid=2113958", "title": "Cultura pop", "text": ""}
{"id": "2113965", "revid": "767487", "url": "https://it.wikipedia.org/wiki?curid=2113965", "title": "Procelsterna", "text": "Procelsterna \u00e8 un piccolo genere di uccelli caradriformi della famiglia Laridae.\nDescrizione.\nLe due specie appartenenti a \"Procelsterna\" sono sterne dal piumaggio grigio delle regioni tropicali.\nTassonomia.\nComprende le seguenti specie:"}
{"id": "2113968", "revid": "729019", "url": "https://it.wikipedia.org/wiki?curid=2113968", "title": "Stazione di Ragusa SAFS", "text": "La stazione SAFS di Ragusa, chiamata \"stazione di Ragusa Secondaria\", era una delle tre stazioni di testa della ferrovia Ragusa-Vizzini-Siracusa. Fu aperta nel 1922 e rimase in esercizio fino al 1950. L'edificio \u00e8 stato demolito alla fine degli anni cinquanta.\nStoria.\nCon la costruzione della nuova linea ferroviaria a scartamento ridotto della \"Societ\u00e0 Anonima per le ferrovie secondarie della Sicilia\" (SAFS) si rese necessario costruire una seconda stazione accanto alla stazione FS di Ragusa. Aperta al traffico passeggeri e merci nel 1922, i movimenti per i primi anni furono poco produttivi. Nel 1927, con il collegamento al Porto di Siracusa (effettuato con grande ritardo), si ebbe l'avvio di un forte movimento di carri merci dato lo sfruttamento intensivo dell'asfalto ragusano per estrarne idrocarburi. La stazione fu molto attiva durante gli anni trenta fino all'inizio della seconda guerra mondiale durante la quale, a causa di bombardamenti dell'estate del '43, sub\u00ec gravi danneggiamenti.\nStrutture e impianti.\nLa stazione SAFS di Ragusa si trovava sul lato ovest della stazione FS e si presentava con una particolare architettura in quanto aveva la disposizione dei binari su pi\u00f9 livelli. I progettisti concepirono l'edificio destinato al servizio merci al piano seminterrato mentre al piano superiore, che si trovava a livello con la stazione FS, si trovava il settore passeggeri. Due eleganti rampe di scale esterne salivano alla parte viaggiatori dal lato strada. La stazione SAFS di Ragusa fu l'unica delle stazione sulla Ragusa-Vizzini-Siracusa ad avere queste caratteristiche."}
{"id": "2113973", "revid": "339392", "url": "https://it.wikipedia.org/wiki?curid=2113973", "title": "Ordine di Scanderbeg", "text": ""}
{"id": "2113980", "revid": "1892736", "url": "https://it.wikipedia.org/wiki?curid=2113980", "title": "Equatoria", "text": "Equatoria ( \"al-Istiwa'iyya\") \u00e8 una Mudiriya (provincia storica) del Sudan del Sud.\nGeografia.\nCoincide geograficamente con il bacino del Nilo Bianco, dalle Montagne di Nuba a quelle ugandesi e dallo spartiacque Nilo-Congo ai contrafforti etiopici. Nel 1948 venne creata la nuova Mudiriya di Bahr al-Ghazal che si distacc\u00f2 da Equatoria.\nHa una superficie di 184.817 km\u00b2, politicamente \u00e8 suddivisa in 3 governatorati (in arabo Wil\u0101y\u0101t, talvolta indicati anche come stati):\nStoria.\nIl 26 maggio 1871 l'esploratore britannico Samuel Baker proclam\u00f2 a Gondokoro l'annessione all'Egitto delle terre a sud del 12\u00ba parallelo, battezzandole con il nome di \"Equatoria\". Gondokoro, nei pressi dell'attuale Giuba, fu fondata nel 1851 da religiosi austriaci, che vi insediarono una missione. Fu il primo avamposto conosciuto sul Nilo a monte delle paludi del Sudd. Qui, il 15 febbraio 1862, Samuel Baker, che con la moglie stava risalendo il Nilo alla ricerca delle sue sorgenti, incontr\u00f2 la spedizione di Speke e Grant reduce dall'esplorazione della regione dei Grandi laghi.\nBaker avrebbe poi scoperto il Lago Alberto, svelando un punto decisivo del mistero delle sorgenti: l'emissario di questo lago \u00e8 il Nilo vero, quello che arriva al Delta e un suo immissario proviene dal Lago Vittoria. Speke si sarebbe invece rivelato il vero scopritore delle sorgenti del Nilo, che coincidono con quelle del Lago Vittoria da lui esplorato. Battezzata come Equatoria, la regione pi\u00f9 remota dell'Africa, fino ad allora oscura riserva di schiavi, entrava nel grande gioco della Storia. Durante la rivolta del Mahdi tale regione si trov\u00f2 distaccata dal resto del Sudan in rivolta."}
{"id": "2113981", "revid": "7", "url": "https://it.wikipedia.org/wiki?curid=2113981", "title": "Giallo Club. Invito al poliziesco", "text": ""}
{"id": "2113982", "revid": "547034", "url": "https://it.wikipedia.org/wiki?curid=2113982", "title": "Tommaso Gismondi", "text": "Biografia.\nPrimogenito di quattro fratelli, Tommaso nacque ad Anagni nel 1906 da Carlo Gismondi e da Angela Ferretti, ma si trasfer\u00ec da ragazzo con la famiglia a Roma. Nel dopoguerra and\u00f2 a Buenos Aires in Argentina, per poi tornare nella nat\u00eca Anagni sul finire degli anni Cinquanta.\nDivenne noto come \u00ablo scultore del Papa\u00bb per le opere realizzate su commissione di papa Paolo VI e di papa Giovanni Paolo II: alcune delle sue opere pi\u00f9 famose sono le porte della Biblioteca Vaticana e dell'Archivio Segreto Vaticano (1985), alcuni bronzi della basilica di San Pietro, la cattedra di Giovanni Paolo II e la Via Crucis.\nFu anche apprezzato bozzettista di monete del Vaticano e dell'Italia."}
{"id": "2113983", "revid": "113757", "url": "https://it.wikipedia.org/wiki?curid=2113983", "title": "Sindrome di Lou Gehrig", "text": ""}
{"id": "2113984", "revid": "181699", "url": "https://it.wikipedia.org/wiki?curid=2113984", "title": "Colori grancolombiani", "text": ""}
{"id": "2113986", "revid": "181699", "url": "https://it.wikipedia.org/wiki?curid=2113986", "title": "Colori colombiani", "text": ""}
{"id": "2113992", "revid": "1494169", "url": "https://it.wikipedia.org/wiki?curid=2113992", "title": "Mercede", "text": ""}
{"id": "2113994", "revid": "300067", "url": "https://it.wikipedia.org/wiki?curid=2113994", "title": "Randy Wittman", "text": "Anche suo figlio Ryan \u00e8 stato un cestista, visto in Italia in forza alla Fulgor Libertas Forl\u00ec."}
{"id": "2113995", "revid": "1573940", "url": "https://it.wikipedia.org/wiki?curid=2113995", "title": "Phaetusa simplex", "text": "La sterna beccogrosso (Phaetusa simplex, ), \u00e8 un uccello della sottofamiglia Sterninae, nella famiglia Laridae, e l'unico rappresentante del genere Phaetusa.\nTassonomia.\n\"Phaetusa simplex\" ha due sottospecie:\nDistribuzione e habitat.\nQuesta sterna vive in tutto il Sudamerica escluso il Cile. \u00c8 di passo nei Caraibi (Cuba e Aruba), negli Stati Uniti (zona dei Grandi Laghi), a Panama e su Bermuda. "}
{"id": "2113999", "revid": "466539", "url": "https://it.wikipedia.org/wiki?curid=2113999", "title": "Mario Valdemarin", "text": "Carriera.\nPer il cinema \u00e8 stato interprete di film di genere (\"peplum\", \"b-movie\", storici, \"thriller\", ecc.), mentre in televisione \u00e8 apparso in sceneggiati televisivi degli anni sessanta e settanta.\nTeatro.\nIn teatro ha lavorato in alcune rappresentazioni storiche messe in scena dal Piccolo Teatro di Milano diretto da Giorgio Strehler, come ad esempio, da Carlo Goldoni, \"Le baruffe chiozzotte\" e \"Arlecchino servitore di due padroni\". Sempre per il Piccolo Teatro \u00e8 stato interprete, nel 1988, di \"Come tu mi vuoi\", di Luigi Pirandello,\nFra gli altri suoi lavori per il teatro figurano:"}
{"id": "2114000", "revid": "339392", "url": "https://it.wikipedia.org/wiki?curid=2114000", "title": "Colori centroamericani", "text": ""}
{"id": "2114001", "revid": "72396", "url": "https://it.wikipedia.org/wiki?curid=2114001", "title": "Antonio Francesco Campana", "text": "Biografia.\nDopo aver ricevuto un'educazione dai Gesuiti, segui corsi di medicina a Roma e a Padova diventando infine medico. Inizi\u00f2 il suo lavoro all'ospedale di Firenze (il Santamaria) , studioso di chimica e fisica sperimentale, chiese la creazione di una nuova cattedra universitaria di cui lui stesso divenne il primo professore. Quando scoppi\u00f2 la rivoluzione francese le universit\u00e0 furono ridotte e Campana occup\u00f2 pi\u00f9 cattedre (botanica, agraria e chimica). \nCur\u00f2 il giardino botanico della citt\u00e0, invent\u00f2 diversi meccanismi e macchine che lo aiutarono nello sviluppo della fisica sperimentale, salv\u00f2 gli allevamenti del luogo da un'epidemia mortale. Il 4 maggio 1832, due giorni dopo la sua morte, fu dichiarato lutto cittadino \nOpere.\nFra le sue numerose pubblicazioni che riguardavano medicina, botanica e fisica si ricordano:"}
{"id": "2114002", "revid": "295157", "url": "https://it.wikipedia.org/wiki?curid=2114002", "title": "Rune Jarstein", "text": ""}
{"id": "2114003", "revid": "33689", "url": "https://it.wikipedia.org/wiki?curid=2114003", "title": "Seno (diacono)", "text": "Biografia.\nPaolo Diacono, nella sua \"Historia Langobardorum\", presenta Seno nel seguito di re Cuniperto nella battaglia di Coronate presso l'Adda, dove il sovrano affrontava l'usurpatore Alachis. Quando le armate del re e del rivale erano gi\u00e0 schierate e pronte ad attaccar battaglia, Seno, custode della basilica di San Giovanni Battista fondata da Gundeperga a Pavia, fu colto da timore per la vita di Cuniperto, che amava molto, e gli propose di indossare la sua armatura. Paolo Diacono riporta il suo discorso:\nSeno fa riferimento al professo anti-cattolicesimo manifestato platealmente da Alachis, ariano, e il suo discorso attesta anche la piena fedelt\u00e0 del clero cattolico, o almeno di quello pavese, alla dinastia Bavarese rappresentata da Cuniperto, oltre che una concezione gerarchica della gloria militare e l'abitudine alle armi da parte degli ecclesiastici del tempo, attestata anche nel Regno franco dei Merovingi. \nSulle prime Cuniperto rifiut\u00f2, ma infine si lasci\u00f2 convincere dal suo seguito e cedette a Seno corazza, elmo, schinieri e armi; appena usc\u00ec dalla tenda reale tutti credettero che fosse il re, grazie anche al fatto che erano di identica corporatura e portamento. Il diacono scese in battaglia e partecip\u00f2 a lungo agli aspri combattimenti; Alachis concentr\u00f2 i suoi sforzi nel settore occupato da Seno e riusc\u00ec infine a ucciderlo. Ordin\u00f2 quindi di tagliargli la testa per issarla su una lancia, ma quando si avvide dello scambio fu prima colto da sconforto, e poi espresse il voto di \u00abriempire un pozzo di testicoli di preti\u00bb, se solo Dio gli avesse concesso la vittoria.\nLa morte di Seno port\u00f2 a uno sbandamento dell'esercito regio, ma Cuniperto reag\u00ec mostrandosi alle sue truppe e guidando il contrattacco, che si concluse con la sua vittoria e l'uccisione di Alachis. Rientrato a Pavia, capitale del Regno longobardo, \u00abfece seppellire con grandi onori il corpo del diacono Seno davanti alle porte della basilica del beato Giovanni, di cui era stato custode\u00bb."}
{"id": "2114007", "revid": "278830", "url": "https://it.wikipedia.org/wiki?curid=2114007", "title": "Christopher Mintz-Plasse", "text": "Biografia.\nCarriera.\nChristopher non ha mai avuto esperienze recitative se non negli spettacoli scolastici prima di apparire in \"Suxbad - Tre menti sopra il pelo\". \u00c8 stato inserito nel cast del film dopo aver partecipato alle audizioni con due compagni di scuola. Al momento dell'audizione non aveva nessuna foto-tessera, cos\u00ec si scatt\u00f2 una foto con la fotocamera del cellulare. Nel film sua madre dovette essere presente sul set, durante una scena di sesso, poich\u00e9 Mintz-Plasse era ancora minorenne.\nNel 2008 ha partecipato al \"Jimmy Kimmel Live!\". Christopher appare nel film di David Wain \"Role Models\" al fianco di Paul Rudd e Seann William Scott uscito in Italia nel maggio del 2008 e, successivamente, ha doppiato il personaggio di Gambedipesce nel film d'animazione \"Dragon Trainer\", ruolo che ha poi ripreso nella serie televisiva ad esso ispirato. Nel 2010 interpreta Chris D'Amico (alias Red Mist) nel film \"Kick-Ass\".\nNel 2011 recita in \"Fright Night - Il vampiro della porta accanto\" (remake di \"Ammazzavampiri\" del 1985) nel ruolo di Ed. Compare anche nel video di Kid Cudi \"Erase Me\", con Kanye West, dove suona la batteria. Nel 2013 torna invece a interpretare il ruolo di Chris D'Amico nelle vesti di Motherfucker in \"Kick-Ass 2\". Nel 2014 partecipa a \"Dragon Trainer 2\", dove torna a doppiare Gambedipesce. Nel 2015 appare nel video musicale di \"Ready\" dei Kodaline e, nel 2016, doppia re Gristle Jr. nel film \"Trolls.\"\nVita privata.\nCristopher nasce a Los Angeles, figlio di Ellen Mintz, un'insegnante scolastica, e di Ray Plasse, un postino. Mintz-Plasse \u00e8 di religione ebraica. Ha frequentato la scuola El Camino Real High School dal 2003 al 2007 ed \u00e8 stato seguito sul set di Suxbad, prima di tornare a scuola per due mesi e diplomarsi. Nonostante sia nato a Los Angeles e sia cresciuto a West Hills, in California, \u00e8 da sempre un fan dei Boston Celtics.\nRiconoscimenti.\nMTV Movie Awards\nDoppiatori italiani.\nNelle versioni in italiano dei suoi film \u00e8 stato doppiato da:\nDa doppiatore \u00e8 sostituito da:"}
{"id": "2114008", "revid": "1573940", "url": "https://it.wikipedia.org/wiki?curid=2114008", "title": "Sterna acuticauda", "text": "La sterna ventrenero (Sterna acuticauda, ), \u00e8 un uccello della sottofamiglia Sterninae nella famiglia Laridae.\nTassonomia.\n\"Sterna acuticauda\" non ha sottospecie, \u00e8 monotipica.\nLa sterna ventrenero \u00e8 caratterizzata da un piumaggio sui toni del grigio , Sul collo e sulla nuca , ha la testa nera , e nella zona del ventre e grigio scuro ( da qui Il nome) , ha Il becco arancione e le zampe fosse palmate.\nDistribuzione e habitat.\nQuesta sterna vive in Cina (Yunnan, ma ormai molto rara), Pakistan (Punjab e Sind settentrionale), India, Nepal, Bangladesh, Myanmar, Thailandia, Laos, Cambogia e forse Vietnam (Cocincina e Annam, ma nessun dato recente a conferma). "}
{"id": "2114012", "revid": "161374", "url": "https://it.wikipedia.org/wiki?curid=2114012", "title": "Ione idrogeno", "text": ""}
{"id": "2114014", "revid": "767487", "url": "https://it.wikipedia.org/wiki?curid=2114014", "title": "Flip Saunders", "text": "\u00c8 scomparso all'et\u00e0 di 60 anni, dopo aver lottato contro il linfoma di Hodgkin.\nCarriera.\nAllenatore.\nMinnesota Timberwolves.\nSaunders \u00e8 entrato a far parte dei Minnesota Timberwolves della NBA l'11 maggio 1995 come direttore generale, lavorando sotto il suo ex compagno di squadra del Minnesota, Kevin McHale. Il 18 dicembre 1995, Saunders \u00e8 stato nominato capo allenatore dei Timberwolves, in sostituzione di Bill Blair.\nCi\u00f2 \u00e8 accaduto poco dopo che McHale aveva rilevato le operazioni di basket per i Timberwolves. Ha poi aggiunto i compiti di allenatore alle sue responsabilit\u00e0 di GM dopo che la squadra era partita per 6-14. I Timberwolves sono andati 20\u201342 il resto dell'anno, ma l'emergere del giovane Kevin Garnett come giocatore di prima linea della NBA \u00e8 stato un grande vantaggio nella seconda met\u00e0 della stagione.\nHa guidato con difficolt\u00e0 i Timberwolves alla loro prima partecipazione ai playoff nella stagione 1996-97, la sua prima stagione completa come capo allenatore NBA. Un anno dopo, ha guidato i Timberwolves alla loro prima stagione vincente. Hanno raggiunto il record di 50 vittorie in franchigia nel 1999-2000, che \u00e8 stato duplicato nel 2001-2002.\nDopo il successo dei Timberwolves nella stagione NBA 2003-2004, in cui hanno vinto il loro primo (e finora unico) titolo di divisione e sono passati alle finali della Western Conference, hanno avuto difficolt\u00e0 nella stagione 2004-2005. Il 12 febbraio 2005, McHale ha licenziato Saunders e si \u00e8 nominato capo allenatore per il resto della stagione. McHale non \u00e8 stato in grado di raddrizzare la nave ei Lupi hanno perso i playoff per la prima volta in nove anni. Molti fan credevano che il licenziamento di Saunders fosse ingiustificato, citando invece i problemi contrattuali di Sam Cassell e Latrell Sprewell come le ragioni del fallimento della squadra. Tuttavia, molti hanno anche riconosciuto che Saunders aveva allenato per dieci anni in Minnesota, e forse era necessaria una nuova voce.\nDetroit Pistons.\nSaunders ha sostituito Larry Brown come allenatore dei Detroit Pistons il 21 luglio 2005. Sotto Saunders, la squadra ha stabilito un nuovo record in franchigia di vittorie durante la stagione regolare, terminando con un record di 64-18. Saunders ha allenato gli All-Stars della Eastern Conference nell'NBA All-Star Game 2006 a Houston, in Texas.\nSaunders ha portato i Pistons a tre titoli consecutivi della Central Division e tre apparizioni consecutive nelle finali della Eastern Conference. Entrando nella sua terza stagione come allenatore dei Pistons, Saunders divenne l'allenatore dei Pistons pi\u00f9 longevo dai nove anni di mandato di Chuck Daly (1983-1992).\nSaunders \u00e8 stato licenziato il 3 giugno 2008 dopo che i Pistons hanno perso contro i Boston Celtics nelle finali della Eastern Conference 2008 per la terza volta consecutiva; il presidente delle operazioni di basket di Detroit Joe Dumars ha detto che la squadra aveva bisogno di una \"nuova voce\".\nWashington Wizards.\nIl 14 aprile 2009, Saunders ha raggiunto un accordo per diventare il nuovo allenatore dei Washington Wizards. Secondo quanto riferito, l'accordo valeva 18 milioni di dollari in 4 anni.\nIl 24 gennaio 2012, Saunders \u00e8 stato licenziato come allenatore dei Wizards. Sostituito dall'ex allenatore dei Minnesota Timberwolves Randy Wittman, Saunders lasci\u00f2 i Wizards con un record di 51-130.\nRitorno ai Minnesota Timberwolves.\nIl 6 giugno 2014, Saunders \u00e8 stato nominato capo allenatore dei Minnesota Timberwolves, tornando in franchising per un secondo periodo. Durante il suo secondo periodo con i Timberwolves, a Saunders \u00e8 stato diagnosticato il linfoma di Hodgkin. Durante il suo recupero, ha delegato la sua posizione di allenatore all'assistente allenatore ed ex vincitore dell'NBA Coach of the Year Sam Mitchell. Le sue 427 vittorie durante parti di dieci stagioni in due stint sono le pi\u00f9 alte nella storia della franchigia e, fino alla stagione 2017-18, \u00e8 stato l'unico allenatore a guidare i Timberwolves a una stagione vincente o ad allenare una partita di playoff."}
{"id": "2114017", "revid": "15756", "url": "https://it.wikipedia.org/wiki?curid=2114017", "title": "Viozene", "text": "Viozene (\"A Viu\u015b\u00e8na\" o \"Viu\u017c\u00e8na\" rispettivamente in brigasco e in ormeasco), \u00e8 una frazione del Comune di Ormea, nell'Alta Valle Tanaro, Alpi Liguri, in provincia di Cuneo, confinante con quella di Imperia.\n\u00c8 dominata dal massiccio del Monte Mongioie, e fa parte della cosiddetta Terra Brigasca, dove si parla il brigasco un particolare dialetto di transizione tra ligure e occitano. Una fantasiosa para-etimologia popolare fa derivare il suo nome da \"\"Via de Z\u00e9n\"a\" (cio\u00e0 \"via di Genova\"), a testimonianza dell'antico commercio fra Liguria e Piemonte, soprattutto di olio d'oliva e di sale, effettuato sui sentieri di montagna per mezzo di muli. Tutti i pi\u00f9 autorevoli storici e studiosi del passato, vedono invece nel suo nome, che storicamente abbraccia l'ampia regione posta fra Quarzina e la Colla di Carnino e tra il Tanaro-Negrone e le creste di spartiacque, il relitto toponomastico della antichissima presenza di una stazione alpestre dei Liguri Vagenni. - \u00c8 un fatto che la sua denominazione nei documenti pi\u00f9 antichi e fino al sec. XIX\u00b0 sia un femminile plurale: \"le Viozene\", ossia un insieme di \"Alpi\", cio\u00e8 di pasturature estive, o \"Alpi della Viozena\".\nTipico paesino di montagna (1248 ) che si popola nella stagione estiva per la villeggiatura, dista dal capoluogo Ormea una quindicina di chilometri, e lo si raggiunge dalla frazione di Ponte di Nava, ove il fiume Tanaro divide le province di Cuneo e di Imperia. Oggi con il nome di \"Viozene\", anche per la cartografia ufficiale si intende la borgata principale intorno alla chiesa di San Bartolomeo, che invece per i viozenesi \u00e8 la borgata dei \"Patagni\". L'ampio territorio delle Viozene comprende oltre ai Patagni, numerose borgate ossia \"Ru\u00e0\" oggi frequentate solo in estate, ma che nel loro insieme hanno toccato a fine ottocento il rispettabile numero di 1150 abitanti, esse sono: \"Merea, Fasce, Caccino, Logne, Pornassino, Pian del Fo, Celle, Toria, Cuchera, Piumini, Giugato, Talea, Mussi, Montenegro, Le Pianche\". Altre sono esistite in passato oggi scomparse o ridotte a qualche rovina, come \"Le Vallette\" sotto il Castellazzo di Carnino, le case \"ar P\u00e8a\" (il Pero) non lungi da Toria, \"Zan P\u00e8a (Gio Piero)\" sotto Pornassino, \"Capun, Crocetta, Coppino, Tamburlo\". \nDi particolare interesse, oltre alle innumerevoli attivit\u00e0 escursionistiche, alpinistiche e speleogiche sul massiccio del Monte Mongioie, la \"piccola Dolomite\" delle Alpi Liguri, sono le sue bellezze naturalistiche, come il \"Passo delle Fascette\", canyon circondato da rocce e falesie caratterizzato dalla presenza di 50 cavit\u00e0 carsiche rilevate dagli speleologi a partire dagli anni 20 e da una complessa rete ipogea che determina singolari percorsi delle acque che stagionalmente spariscono e ricompaiono a formare la testata del Tanaro. A monte della Gola, vi \u00e8 il suggestivo villaggio di Upega che fa parte del comune di Briga Alta assieme a Carnino e Piaggia, ove si producono formaggi d'alpeggio e da dove si raggiunge il famoso \"Bosco delle Navette\", particolare per la sua flora e per il gran numero di larici ancora presenti nella zona.Viozene, con altre localit\u00e0 montane, fa parte della Terra Brigasca, zona alpina di cultura e tradizioni pastorali a cavallo fra Italia e Francia."}
{"id": "2114018", "revid": "1573940", "url": "https://it.wikipedia.org/wiki?curid=2114018", "title": "Sterna hirundinacea", "text": "La sterna del Sudamerica (Sterna hirundinacea, ), \u00e8 un uccello della sottofamiglia Sterninae nella famiglia Laridae.\nSistematica.\n\"Sterna hirundinacea\" non ha sottospecie: \u00e8 monotipica.\nDistribuzione e habitat.\nQuesta sterna nidifica nel Per\u00f9 meridionale, in Cile, in Brasile (dallo stato di Esp\u00edrito Santo verso sud), in Argentina fino alla Terra del Fuoco e sulle Isole Falkland. Nell'inverno australe, le popolazioni pi\u00f9 meridionali migrano in Uruguay, Ecuador o nello stato brasiliano di Bahia."}
{"id": "2114020", "revid": "181699", "url": "https://it.wikipedia.org/wiki?curid=2114020", "title": "Colori della Grande Colombia", "text": ""}
{"id": "2114021", "revid": "339392", "url": "https://it.wikipedia.org/wiki?curid=2114021", "title": "Colori tradizionali centroamericani", "text": ""}
{"id": "2114023", "revid": "599013", "url": "https://it.wikipedia.org/wiki?curid=2114023", "title": "Rino Corso Fougier", "text": "Biografia.\nMilitare.\nIl 31 dicembre 1912 si arruol\u00f2 nel Regio Esercito e partecip\u00f2 al corso per allievo ufficiale di complemento. Fu nominato sottotenente di Fanteria nel 1914 e gli venne affidato il comando di un plotone di bersaglieri ciclisti.\nPartecip\u00f2 alla prima guerra mondiale con il 7\u00ba Reggimento bersaglieri. Il 23 giugno 1915, fu ferito da una mina durante una missione di ricognizione alle cave a nord-ovest di Seltz, ma prosegu\u00ec. Per questo atto di eroismo gli fu assegnata una medaglia d'argento al valor militare.\nIl 29 giugno 1916 va al Battaglione Scuole Aviatori come aspirante allievo pilota: a Venaria Reale su Bl\u00e9riot ed a Cascina Costa su SAML/Aviatik B.I e S. 200, prendendo il brevetto di pilota il 26 ottobre e quello di pilota militare il 4 febbraio 1917.\nAssegnato alla 113\u00aa Squadriglia partecip\u00f2 a diversi combattimenti e nell'aprile il Tenente Fougier comanda la 1\u00aa Sezione di SAML S.1 a Feltre.\nIl 20 maggio 1917 ingaggi\u00f2 uno scontro aereo con tre caccia austriaci tra cui l'Hansa-Brandenburg D.I dell'Asso dell'aviazione Godwin Brumowski che rivendica l'ottava vittoria, in collaborazione con l'asso K\u00e1roly Kaszala (8 vittorie), sopra l'Altopiano della Bainsizza, con l'aereo fuori uso fu ferito due volte e ricevette un'altra medaglia d'argento.\nDal 2 dicembre 1917 comanda la 70\u00aa Squadriglia caccia su Hanriot HD.1 fino al gennaio 1918 ed il 12 gennaio comanda la 5\u00aa Sezione Difesa di Padova con i Nieuport 27 fino a marzo. A marzo vola con l'83\u00aa Squadriglia di Marcon, il 18 marzo va con la 1\u00aa Sezione al Campo di aviazione di San Pietro in Gu ed il 22 marzo comanda la squadriglia su Nieuport 27; il 23 agosto ricevette la promozione a capitano dei bersaglieri, il 14 settembre Fougier con il Sergente Adamo Bortolini, il soldato Romeo Sartori ed il Tenente Enrico Rizzi abbattono un Albatros da caccia su Arsi\u00e8, il 16 settembre Fougier rivendica un piccolo biposto in Val di Nos di Gallio (Italia) ed il 4 ottobre il reparto si sposta a Poianella di Bressanvido.\nDall'aprile 1919 va alla 87\u00aa Squadriglia Aeroplani. Ricevette una terza medaglia d'argento. Il 10 aprile 1921 passa all\u2019Arma Aeronautica andando al 3\u00ba Raggruppamento dell'Aeronautica come caposquadriglia. Nel 1923 fu al comando dell'83\u00aa Squadriglia Serenissima.\nIl 16 ottobre 1923 passa nel Corpo di Stato Maggiore della Regia Aeronautica come capitano dell\u2019Arma Aeronautica ruolo combattente in qualit\u00e0 di Capo di Stato Maggiore della 2\u00aa Zona Aerea Territoriale (Z.A.T.) fino al 1\u00ba giugno 1928. Nel 1925 divenne maggiore e nel 1927 tenente colonnello. Dal 1\u00ba giugno 1928 al 1\u00ba giugno 1933, comand\u00f2 il 1\u00ba Stormo Caccia Terrestre, ricevendo gli elogi di Italo Balbo. \nNel 1930 a Campoformido fond\u00f2 la prima scuola di volo acrobatico con i Fiat C.R.20 dove di l\u00ec a poco nasceranno le Frecce Tricolori.\nIl 9 aprile 1931 ricevette la promozione a colonnello e dal giugno 1933 al marzo 1934 comand\u00f2 la III Brigata aerea. \nDal 1\u00ba luglio 1935 al 16 dicembre 1937 comand\u00f2 l'aeronautica della Libia per richiesta del comandante della Libia, Balbo. \nIl 17 febbraio 1936 divenne generale di divisione aerea. Durante la guerra d'Etiopia ebbe il comando dell'aeronautica in Africa Orientale Italiana. Poi partecip\u00f2 alla guerra civile spagnola. Fra il 29 dicembre 1937 e il 1\u00ba agosto 1938 fu ispettore delle scuole e poi Comandante della 3\u00aa Zona Aerea Territoriale (Z.A.T.) fino al 1\u00ba settembre 1939. Il 14 aprile 1939 divenne generale di squadra aerea e comand\u00f2 la 3\u00aa Squadra aerea dal 1\u00ba settembre e dal 15 maggio 1940 la 1\u00aa Squadra aerea fino al 15 giugno 1941.\nFra il 10 settembre 1940 e il 28 gennaio 1941 partecip\u00f2 alla Battaglia d'Inghilterra al comando del Corpo Aereo Italiano in Belgio.\nDopo la decisione di Benito Mussolini di destituire il generale Francesco Pricolo, dal 15 novembre 1941 al 27 luglio 1943 ricopr\u00ec l'incarico di sottosegretario di Stato all'Aeronautica e di capo di Stato Maggiore dell'Aeronautica. Fu infine promosso generale di armata aerea il 28 ottobre 1942. Dopo la Caduta del fascismo, il 27 luglio 1943, venne rimosso dagli incarichi e si ritir\u00f2 a vita privata. \u00c8 morto il 24 aprile 1963.\nCalciatore.\nNella stagione 1919-1920 gioc\u00f2 una partita nelle file del come difensore.\nIl suo unico incontro ufficiale ebbe luogo il 14 dicembre 1919 nella partita vinta 1-0 contro il ."}
{"id": "2114026", "revid": "1543377", "url": "https://it.wikipedia.org/wiki?curid=2114026", "title": "Francesco Carboni", "text": "Biografia.\nDopo aver frequentato le scuole gesuitiche di Sassari, dimostrando precoci e brillanti capacit\u00e0 nello studio della lingua e letteratura latina, nel 1763 entr\u00f2 nella Compagnia di Ges\u00f9. Assunto come insegnante nelle scuole della Compagnia, fu prima professore di latino nelle scuole di Sassari e poi insegn\u00f2 letteratura latina a Cagliari.\nNel 1773, mentre si trovava a Sassari per seguire un corso di filosofia, papa Clemente XIV con il breve \"Dominus ac Redemptor\" del 21 luglio, soppresse la Compagnia di Ges\u00f9. Dopo essersi dedicato, per un certo periodo, agli studi giuridici, Carboni prese la decisione di entrare nel clero secolare, ed intensific\u00f2 i suoi prediletti studi letterari. \nInsegn\u00f2 grammatica ad Alghero e a Cagliari e, per volere di Vittorio Amedeo III, re di Sardegna, nel 1778 assunse la cattedra di eloquenza latina nella locale universit\u00e0. Accusato di nutrire simpatia per la Francia e di manifestare idee religiose eterodosse, volle recarsi personalmente a Torino per respingere i sospetti. Pienamente prosciolto, prefer\u00ec non ritornare nell'Isola ed intrecci\u00f2 rapporti con gli ambienti letterari conservatori, arcadici e classicisti, del tempo. In questo periodo, che coincise con l'apice della sua fama, corrispose con letterati e uomini di cultura quali lo scrittore e poeta veneto Giovanni Battista Roberti, lo storico ed erudito toscano Angelo Fabroni, il veneto abate Clemente Sibiliato, autore di opere di erudizione e retorica, il piemontese Giuseppe Vernazza barone di Freney, paleografo e latinista, il letterato veneto abate Melchiorre Cesarotti, professore di lettere ebraiche e greche all'Universit\u00e0 di Padova.\nAnnoverato tra gli arcadi, ormai anziano, prefer\u00ec tornare nella natia Sardegna e qui mor\u00ec, a 73 anni, in un piccolo comune dell'attuale provincia di Sassari, Bessude, nell'antica regione del Meilogu, non lontano dal natio paese Bonnanaro."}
{"id": "2114029", "revid": "1573940", "url": "https://it.wikipedia.org/wiki?curid=2114029", "title": "Sterna repressa", "text": "La sterna guancebianche (Sterna repressa, ), \u00e8 un uccello della sottofamiglia Sterninae nella famiglia Laridae.\nTassonomia.\n\"Sterna repressa\" non ha sottospecie: \u00e8 monotipica.\nDistribuzione e habitat.\nQuesta sterna vive nella Penisola Arabica dallo Yemen e l'Oman a sud fino a Israele e Iraq a nord, in Iran, Pakistan e India, e in Africa orientale, dall'Egitto alla Tanzania. \u00c8 di passo in Sudafrica."}
{"id": "2114031", "revid": "1573940", "url": "https://it.wikipedia.org/wiki?curid=2114031", "title": "Sterna striata", "text": "La sterna frontebianca (Sterna striata, ), \u00e8 un uccello della sottofamiglia Sterninae nella famiglia Laridae.\nTassonomia.\n\"Sterna striata\" non ha sottospecie, \u00e8 monotipica.\nDistribuzione e habitat.\nQuesta sterna vive in Australia e Nuova Zelanda."}
{"id": "2114032", "revid": "1573940", "url": "https://it.wikipedia.org/wiki?curid=2114032", "title": "Sterna trudeaui", "text": "La sterna di Trudeau (Sterna trudeaui, ), \u00e8 un uccello della sottofamiglia Sterninae nella famiglia Laridae.\nTassonomia.\n\"Sterna trudeaui\" non ha sottospecie, \u00e8 monotipica.\nDistribuzione e habitat.\nQuesta sterna nidifica nel Brasile sudorienale, in Uruguay e in Patagonia sul versante atlantico, in Cile su quello pacifico. In inverno migra a nord nel Per\u00f9 meridionale o in Brasile nello stato di Rio de Janeiro. \u00c8 di passo in Paraguay e sulle Isole Falkland."}
{"id": "2114035", "revid": "290948", "url": "https://it.wikipedia.org/wiki?curid=2114035", "title": "Metodo complessometrico", "text": ""}
{"id": "2114036", "revid": "218567", "url": "https://it.wikipedia.org/wiki?curid=2114036", "title": "Milana Bakhaeva", "text": ""}
{"id": "2114037", "revid": "1573940", "url": "https://it.wikipedia.org/wiki?curid=2114037", "title": "Sterna virgata", "text": "La sterna di Kerguelen (Sterna virgata, ), \u00e8 un uccello della sottofamiglia Sterninae nella famiglia Laridae.\nTassonomia.\n\"Sterna virgata\" ha due sottospecie:\nDistribuzione e habitat.\nQuesta sterna nidifica unicamente sulle Isole del Principe Edoardo, sulle Crozet e sulle Kerguelen."}
{"id": "2114039", "revid": "1516566", "url": "https://it.wikipedia.org/wiki?curid=2114039", "title": "2\u00ba Reggimento alpini", "text": "Il 2\u00ba Reggimento Alpini \u00e8 un reparto dell'Esercito Italiano con sede a San Rocco Castagnaretta, frazione di Cuneo. Dal 7 agosto 2020 comandante \u00e8 il Colonnello Giuseppe Sgueglia.\nStoria.\nCostituito il 1\u00ba novembre 1882 a Bra (CN) al comando del colonnello Federico Queirazza con i battaglioni \"Val Pesio\", \"Col Tenda\" e Val Schio\".\nNel 1885, dopo il riordino dei reggimenti, perde i battaglioni precedenti e assume il comando dei battaglioni \"Borgo San Dalmazzo\", \"Vinadio\" e \"Dronero\".\nGi\u00e0 dal 1895-1896 aliquote del reggimento partecipano alla guerra d'Africa.\nNel settembre 1901 la sede del reggimento viene trasferita a Cuneo, presso la Caserma \"Vittorio Emanuele II\".\nNel luglio 1904 il battaglione \"Vinadio\" viene rinominato in \"Dronero\" e il \"Dronero\" in \"Saluzzo\", il reggimento ha quindi i seguenti battaglioni sotto ordinati: \"Borgo San Dalmazzo\", \"Dronero\" e \"Saluzzo\".\nNel 1905 partecipa ai soccorsi per il terremoto in Calabria e per il terremoto-maremoto del 1908 in Calabria e Sicilia.\nIl 9 agosto 1910 viene assegnato alla Brigata Alpina Julia.\nCombatte in Libia con il battaglione \"Saluzzo\" durante la guerra italo-turca del (ottobre 1911-ottobre 1913) e nella prima guerra mondiale sul fronte orientale nella zona di Tolmezzo e Valle But a guardia del confine carnico.\nAlla fine della prima guerra mondiale il reggimento conter\u00e0 125 ufficiali e 3053 alpini caduti, oltre 10.000 feriti, 600 decorati di medaglia d'argento e di bronzo al valor militare.\nDopo la fine della guerra parti del reggimento vengono dislocati lungo la linea d'armistizio. Nell'agosto 1919 tre battaglioni del 2\u00ba reggimento vengono impiegati in Albania e vi rimarranno sino all'agosto del 1920 dopo durissimi combattimenti contro gli insorti. I battaglioni \"Dronero\" e \"Saluzzo\" vengono impiegati dal dicembre 1920 al gennaio 1921 per la riconquista della citt\u00e0 di Fiume.\nL'11 marzo 1926 viene inquadrato alle dipendenze del 1\u00ba Comando Brigata Alpina, che diventa IV Comando il 19 ottobre 1933 e, l'11 ottobre 1934, IV Comando Superiore Alpino \"Cuneense\".\nNel settembre 1935 il battaglione \"Saluzzo\" viene inquadrato nell'11\u00ba reggimento della Divisione Alpina \"Pusteria\".\nIl 31 ottobre 1935 tutti Comandi Superiori vengono riconfigurati in divisioni alpine, il 2\u00ba reggimento passa cos\u00ec alle dipendenze della 4\u00aa Divisione Alpina Cuneense.\nNell'aprile 1937 il battaglione \"Saluzzo\" ritorna alle dipendenze del 2\u00ba reggimento.\nAll'entrata in guerra contro la Francia il reggimento \u00e8 composto da:\nNel 1940 partecipa alla campagna sul fronte occidentale viene poi inviato in Albania, alle dipendenze della Divisione Alpina Cuneense, e successivamente in Grecia e Jugoslavia (dal 7 al 17 aprile 1942).\nIl 26 luglio 1942 iniziano le partenze da Borgo San Dalmazzo dei convogli ferroviari destinati a trasportare la Divisione Cuneense sul fronte russo (in totale si conteranno 52 convogli) per una durata di 13 giorni di viaggio. Il 2\u00ba reggimento venne impiegato per essere dislocato nel Caucaso ma venne invece rischierato sulle rive del fiume Don, combatt\u00e9 nelle battaglie cruente di Novo Kalitwa, Rossosch, Annowka, Popowka e Novo Postojalowka.\nRientrarono soltanto 3 ufficiali, 10 sottufficiali e 195 tra graduati e alpini, per il suo eroico sacrificio di vite al reggimento fu assegnata la medaglia d'oro al valor militare.\nVenne sciolto il 10 settembre 1943 nella zona di Bolzano a seguito dell'armistizio quando al comando c'era il Ten Col. Silvio Guy.\nTempi odierni.\nIl 1\u00ba luglio 1963 viene ricostituito come reggimento CAR (centro addestramento reclute), per le brigate \"Tridentina\", \"Orobica\", \"Cadore\" e \"Taurinense\" e il 1\u00ba giugno 1966 passa alle dipendenze della Brigata Alpina \"Taurinense\".\nIl 31 ottobre 1974 viene sciolto e contestualmente viene costituito il battaglione addestramento reclute (BAR) \"Cuneense\" che eredita la bandiera di guerra.\nA seguito della ristrutturazione dell'Esercito del 1975, il BAR \"Cuneense\" assume la denominazione di 1\u00ba battaglione alpini \"Mondov\u00ec\" e cede la bandiera di guerra al battaglione \"Saluzzo\", inquadrato nella Brigata Alpina \"Taurinense\", a cui viene assegnata la bandiera di guerra del 2\u00ba reggimento alpini dal 12 novembre 1975.\nIl 2\u00ba reggimento alpini viene ricostituito il 29 agosto 1992 a Borgo San Dalmazzo (CN) presso la Caserma \"Mario Fiore\", con reparti dislocati anche nella caserma \"Cerutti\" di Boves (CN), ad esso viene inquadrato nuovamente il battaglione \"Saluzzo\".\nNel 1997, con il nuovo modello di difesa, viene disciolto il battaglione \"Mondov\u00ec\", che si trovava nella caserma \"Ignazio Vian\" a San Rocco Castagnaretta (CN), il 2\u00ba Reggimento Alpini viene quindi dislocato per intero nella caserma \"Vian\".\nNel 2001 la 106\u00aa compagnia armi di sostegno diventa 106\u00aa compagnia mortai e viene costituita la 217\u00aa compagnia controcarri \"Val Maira\" poi sciolta e reinserita nuovamente nella 106\u00aa compagnia \"supporto alla manovra\".\nIl reggimento \u00e8 ora organizzato nel Battaglione \"Saluzzo\" (compagnie 21, 22, 23 e 106 supporto alla manovra) e nella Compagnia Comando e supporto logistico.\nMissioni nazionali.\nIl reggimento dal dopoguerra ha partecipato alle operazioni di controllo del territorio \"Forza Paris\"(agosto 1992), \"Vespri Siciliani\" (1992, 1996 e 1997), \"Riace\" (1995), operazione \"Domino\" (2004), operazione \"Strade Sicure\" a Roma (2011) e \"Strade Sicure\" in Val di Susa (2011,2012 e 2015), \"Strade Sicure\" nel Raggruppamento Piemonte-Liguria-Valle d'Aosta (2018).\nMissioni oltremare.\nIl reggimento partecipa a numerose missioni internazionali di Supporto alla Pace dal 1993, prima in Mozambico (operazione \"Albatros\"), poi in Kosovo e in Bosnia, e dal 2006 in Afghanistan nell'ambito dell'operazione ISAF; in questa missione, il 5 maggio 2006 una mina scoppia al passaggio di 2 blindati Puma 6x6 con a bordo 12 militari. Due di essi perdono la vita: il capitano Manuel Fiorito ed il maresciallo capo Luca Polsinelli (da poco trasferito al 9\u00ba rgt ed aggregato al 2\u00ba).\nIl 20 settembre nell'incidente stradale provocato da un cedimento del terreno perde la vita il caporal maggiore Giuseppe Orlando. Il 26 settembre un altro attentato provoca la morte del caporal maggiore capo Giorgio Langella e successivamente il 30 settembre la morte del caporal maggiore Vincenzo Cardella gravemente ferito nell'attentato stesso.\nNel 2008, il reggimento torna in Afghanistan, precisamente nella valle del Musay dove, nonostante l'attenta vigilanza e una quotidiana opera a favore della popolazione locale, viene spesso attaccato dall'insorgenza locale ed \u00e8 costretto a rimpatriare alcuni alpini feriti in maniera molto seria. Comandante \u00e8 il Col. Michele Risi.\nNel 2010 il reggimento \u0117 impiegato nuovamente nello stesso Teatro Operativo dove riesce a stabilire una bolla di sicurezza attorno all\u2019abitato di Bala Murghab permettendo cos\u00ec il ritorno della popolazione locale nei villaggi man mano liberati, grazie all'opera della Task Force su base 2\u00ba Alpini. Comandante \u00e8 il Col. Massimo Biagini.\nNel 2012, il reggimento \u00e8 chiamato nuovamente a servire il Paese in uno dei posti pi\u00f9 rischiosi dell'Afghanistan: il distretto di Bakwa e parte di quello del Gullistan. In quella difficile zona la Task Force South East (2\u00ba Alpini), sotto il comando del Col. Cristiano Chiti, si dimostra nuovamente all'altezza del compito assegnato tenendo il settore assegnato per circa 4 mesi, prima di passarlo sotto la completa responsabilit\u00e0 afghana. Questo, nonostante i numerosi attacchi ricevuti dagli insorgenti, messi in opera sia con imboscate a personale e mezzi sia con numerosissimi IED. Proprio durante una di queste imboscate, il 25 ottobre in localit\u00e0 Syav, viene ferito a morte il caporal maggiore Tiziano Chierotti. Nella stessa azione rimangono feriti anche altri 4 militari, tutti sopravvissuti.\nCon la perdita di questo ulteriore giovane alpino il reggimento piange un totale di sei militari caduti.\nSimboli.\nScudo.\n\"Inquartato: nel primo, d'azzurro, al tridente bizantino d'Ucraina d'oro; nel secondo, di verde, al monte all'italiana di sei colli, 1, 2, 3, sostenuto dalla linea di partizione, d'oro; nel terzo, di rosso, al leone etiopico di Giuda d'oro coronato, passante, tenente nella branca destra una croce copta dello stesso, caricata del Cristo d'argento (per la Campagna d'Etiopia); nel quarto, di nero, all'elmo di Scanderbeg d'oro, posto in sbarra (per la Campagna d'Albania). Il tutto sotto il capo d'oro.\"\nInsegne.\nLe mostrine del Reggimento sono le fiamme a due punte di colore verde; alla base della mostrina si trova la stella argentata a 5 punte bordata di nero, simbolo delle Forze armate italiane.\nOnorificenze.\nNella sua storia il 2\u00ba Reggimento alpini ha meritato le seguenti onorificenze:"}
{"id": "2114040", "revid": "287204", "url": "https://it.wikipedia.org/wiki?curid=2114040", "title": "2\u00b0 Reggimento Alpini", "text": ""}
{"id": "2114042", "revid": "1428919", "url": "https://it.wikipedia.org/wiki?curid=2114042", "title": "Karl Graf von Spreti", "text": "Biografia.\nKarl von Spreti frequent\u00f2 il Ginnasio e studi\u00f2 architettura, come il suo bisnonno Leo von Klenze, dal 1930 presso l'Universit\u00e0 tecnica di Monaco. Svolse attivit\u00e0 professionale di architetto e nel 1935 fu uno dei tecnici cinematografici del regista Franz Osten in India e fino al 1938 lavor\u00f2 come architetto per il cinema presso l'indiana Bombay Talkies. Svolse il servizio militare tra il 1939 e il 1940, per poi riprendere l'attivit\u00e0 di architetto a Ulma e a Berlino. Nel 1944 fu nuovamente arruolato e cadde prigioniero degli americani. Al ritorno dalla prigionia si stabil\u00ec a Lindau (Bodensee), lavorando nuovamente come architetto.\nNel periodo dal 1949 al 1956 fu deputato per la CSU presso il Bundestag. Dal 1956 fu ambasciatore della Germania federale in Lussemburgo (1956-1959), dal 1959 al 1962 fu ambasciatore a Cuba, dal 1963 al 1965 in Giordania, dal 1966 al 1968 presso la Repubblica Dominicana e infine dal 1969 al 1970 in Guatemala. Durante quest'ultimo periodo fu rapito da guerriglieri del movimento di estrema sinistra FAR e ucciso il 5 aprile 1970.\nL'organo centrale del Partito Socialista Unificato di Germania (SED) \"Neues Deutschland\" si rallegr\u00f2 dell'uccisione di Spreti e il gruppo Baader-Meinhof prese ci\u00f2 come una conferma.\nUn resoconto del suo assassinio ci \u00e8 stato fornito da Ryszard Kapu\u015bci\u0144ski nel suo libro del 1970 \"Why Karl Von Spreti Died\"."}
{"id": "2114043", "revid": "785863", "url": "https://it.wikipedia.org/wiki?curid=2114043", "title": "Mazinga contro Goldrake", "text": "Mazinga contro Goldrake \u00e8 un film del 1979 prodotto da Sergio Bergonzelli. Il film fu realizzato in Italia dalla Cinestampa Internazionale tramite il montaggio di scene tratte dai sei cortometraggi e mediometraggi anime con protagonisti i mecha creati da G\u014d Nagai, ridoppiate in modo da creare una nuova trama (scritta da Enrico Bomba). A partire dalla sua distribuzione in home video (avvenuta anche col titolo Mazinga vs Goldrake) il film \u00e8 stato a sua volta rimontato in vari modi cambiandone la trama e ottenendo diverse durate.\nDistribuzione.\nIl film fu distribuito nei cinema italiani dalla Oriental Films a partire dal 9 agosto 1979.\nAccoglienza.\nAchille Valdata, recensendo il film per \"Stampa Sera\", afferm\u00f2 erroneamente che non si trattava di un film di montaggio e lo defin\u00ec \"un'avventura bellica interplanetaria destinata a piacere ai ragazzi e a interessare i \"fans\" adulti delle \u00abstrisce\u00bb in cui Mazinga e Goldrake sono protagonisti.\nIl periodico \"Segnalazioni cinematografiche\", pi\u00f9 cosciente della natura del lungometraggio, scrisse in una recensione particolarmente negativa:\nIl dizionario \"Il Farinotti\" assegna al film due stelle su cinque, mentre \"Il Mereghetti\" gli assegna una stella su quattro definendolo \"il pi\u00f9 orribile e sconclusionato dei film di montaggio\" e una \"incomprensibile accozzaglia di spezzoni provenienti dai mediometraggi\"."}
{"id": "2114044", "revid": "1573940", "url": "https://it.wikipedia.org/wiki?curid=2114044", "title": "Sterna vittata", "text": "La sterna antartica (Sterna vittata, ), \u00e8 un uccello della sottofamiglia Sterninae nella famiglia Laridae.\nTassonomia.\n\"Sterna vittata\" ha 5 sottospecie:\nDistribuzione e habitat.\nQuesta sterna vive in Antartide, sulle Crozet, sulle Kerguelen, sull'Isola Bouvet, sulle Isole Heard e McDonald, sulle isole della Georgia del Sud e delle Sandwich Australi, sulle Isole Falkland, su Sant'Elena, Tristan da Cunha e Isola di Ascensione, in Argentina, Cile, Uruguay e Brasile, in Sudafrica, in Australia e Nuova Zelanda e le sue dipendenze australi (Isole Antipodi, Isole Campbell, Isole Auckland, etc.)."}
{"id": "2114045", "revid": "183114", "url": "https://it.wikipedia.org/wiki?curid=2114045", "title": "Poetino", "text": ""}
{"id": "2114047", "revid": "183114", "url": "https://it.wikipedia.org/wiki?curid=2114047", "title": "Giovanni Battista Corniani", "text": ""}
{"id": "2114048", "revid": "15756", "url": "https://it.wikipedia.org/wiki?curid=2114048", "title": "9\u00ba Reggimento alpini", "text": "Il 9\u00ba Reggimento alpini \u00e8 un reparto dell'Esercito Italiano con sede all'Aquila.\nSimbolo.\nScudo.\nInquadrato, nel primo e quarto d'argento all'aquila di nero dal volo abbassato, coronata, rostrata, linguata e armata d'oro, accostata dalla scritta P.H.S. in capo. Nel secondo e terzo d'azzurro, alla fascia d'argento ad un palo di rosso caricato di due verghette d'azzurro. Il tutto abbassato al capo d'oro dal quartier franco tagliato: d'azzurro al tridente bizantino d'oro d'Ucraina; fasciato d'azzurro e d'argento.\nOrnamenti esteriori.\nSullo scudo corona tinta d'oro, accompagnata sotto da cinque nastri, annodati nella corona scendenti e svolazzanti in sbarra e in banda ai lati dello scudo, di cui due d'azzurro filettato d'oro, due d'azzurro filettati d'argento ed uno d'azzurro filettato di bronzo. Su lista bifida d'oro, svolazzante, concavit\u00e0 rivolta verso l'alto, il motto \"D'aquila penne, ugne di leonessa\"\nStoria.\nIstituita con regio decreto 2143 del dicembre del 1920, nasce il 1\u00ba luglio 1921, al comando del Colonnello Remigio Peretti, con i battaglioni \"Vicenza\", \"Bassano\", \"Feltre\" e Cividale\" e inserito nella 3\u00aa Divisione Alpina.\nInquadrato nella Divisione \"Julia\" nel 1935 il 13 aprile a Gorizia viene formato il battaglione \"L'Aquila\". Il motto del reggimento che racchiude il nome di quattro localit\u00e0 dell'Abruzzo, L'Aquila, Leonessa (passata nel 1927 alla Provincia di Rieti), Ugne (attualmente Orsogna) e Penne, \u00e8 stato coniato dal poeta pescarese Gabriele D'Annunzio: \"D'Aquila Penne, Ugne di Leonessa\".\nIl reggimento partecipa alla campagna di Grecia e a quella di Russia, dove viene ricordato per essersi distinto in duri combattimenti, ma soprattutto per essere sfuggito ad un accerchiamento russo. Durante la ritirata cadde prigioniero il comandante, tenente colonnello Fausto Lavizzari che mor\u00ec in prigionia.\nRientrato in Italia fu dopo l'8 settembre 1943 nella zona di Udine. Nel 1944 l'unit\u00e0 viene ricostruita e rinominata Battaglione alpini \"Abruzzi\", in seguito rinominato \"L'Aquila\", combattendo assieme al Gruppo di Combattimento \"Legnano\", alla guerra di Liberazione, ed infine fu incluso nell'8\u00ba reggimento Alpini della brigata \"Julia\".\nDopoguerra.\nDurante una delle ristrutturazioni dell'Esercito Italiano del 1975 al battaglione \"Vicenza\", vengono assegnati la bandiera e le tradizioni del 9\u00ba Reggimento, il quale rinasce il 26 agosto 1991 all'Aquila, nella preesistente sede del battaglione alpino \"L'Aquila\".\nIl reggimento ha preso parte alle recenti operazioni dell'esercito: in Mozambico nel 1993; in Bosnia nel 1997; in Albania nel 1999; in Kosovo nel 2000, nel 2001 e nel 2007; in Afghanistan nel 2003 a Khost, nel 2005, 2006 e 2008 a Kabul e nel 2010 a Farah. Ha anche partecipato all'Operazione Enduring Freedom, con la denominazione \"Contingente Nibbio\", per la quale il reggimento \u00e8 stato decorato con la Croce di Cavaliere dell'ordine militare.\nA seguito del terremoto che ha colpito l'Abruzzo il 6 aprile 2009, il reggimento ha subito preso parte ai soccorsi e successivamente \u00e8 stato impiegato in attivit\u00e0 di concorso alle Forze di Polizia per prevenire i fenomeni di sciacallaggio nel centro storico della citt\u00e0 dell'Aquila e in altre zone. Il 15 novembre 2009 Teramo gli ha riconosciuto la cittadinanza onoraria.\nDal mese di aprile 2010 all'ottobre 2010, il 9\u00ba reggimento \u00e8 stato impiegato in Afghanistan, dando vita alla \"Task Force South\" dislocata nella Provincia di Farah e inquadrata nell'ambito del \"Regional Command West\" su base Brigata alpina Taurinense. L'unit\u00e0 era costituita dalla 108\u00aa, 143\u00aa compagnia alpina e dalla compagnia di comando e supporto logistico. In rinforzo alla Task Force South erano anche impiegate una compagnia di bersaglieri, una compagnia genio gustatori, una compagnia trasmissioni e una squadra di polizia militare.\nDal mese di settembre 2012 all'aprile del 2013, il 9\u00ba reggimento \u00e8 stato impiegato in Afghanistan nella Provincia di Farah nella Task Force South inquadrata nell'ambito del Regional Command West su base della Brigata Alpina Taurinense. L'unit\u00e0 era costituita dalla 93\u00aa Compagnia e 108\u00aa Compagnia alpina e dalla compagnia di comando e supporto logistico. In rinforzo alla Task Force South erano anche impiegate una compagnia di bersaglieri della Brigata Garibaldi , una compagnia genio gustatori della Brigata Taurinense , una compagnia trasmissioni e una squadra di carabinieri della polizia militare.\nOggigiorno il reggimento \u00e8 inquadrato nella Brigata alpina \"Taurinense\" che dipende dal Comando Truppe Alpine.\nIl 9\u00ba reggimento Alpini ha celebrato con il 1\u00ba luglio 2011 i 90 anni dalla sua fondazione.\nIl 13 luglio 2013 il Comune di Antrodoco gli ha conferito la cittadinanza onoraria.\nIl 29 maggio 2017 \u00e8 stato ricostituito in seno al reggimento il battaglione multifunzionale \"Orta\", successivamente ribattezzato \"Vicenza\". Il battaglione avr\u00e0 un organico a regime di circa 300 uomini e disporr\u00e0 delle risorse idonee ad assicurare il rifornimento idrico, la produzione e la distribuzione di energia, la costruzione, riparazione e mantenimento di strade, ponti e strutture alloggiative, e la mobilit\u00e0 in particolare in ambiente innevato.\nParallelamente, il battaglione alpini \u00e8 stato incrementato di una compagnia.\nComandanti.\nColonnello Claudio Berto\nColonnello Edmondo Panajoli\nColonnello Michele Pellegrino\nColonnello Andrea Mulciri\nOnorificenze.\nNella sua storia il 9\u00ba Reggimento alpini ha meritato le seguenti onorificenze alla bandiera:\nDecorati.\nLuca Polsinelli"}
{"id": "2114050", "revid": "287204", "url": "https://it.wikipedia.org/wiki?curid=2114050", "title": "Jack dai mille volti", "text": "Jack dai mille volti (titolo originale \"Jack the Bodiless\") \u00e8 un romanzo di fantascienza scritto da Julian May e pubblicato nel 1991, primo volume della Trilogia del Milieu Galattico. Segue il romanzo \"L'intervento\" (1987), che costituisce una premessa alla trilogia, e precede \"La maschera di diamante\" (1994).\nIl romanzo copre un ridotto periodo di anni, dal 2051, vigilia dell'ammissione dell'Organizzazione Umana nel Milieu Galattico, al 2054, \"disincarnazione\" di Jack il Senzacorpo, con una digressione nel 2040 e una cornice narrativa ambientata nel 2113.\nTrama.\nIl romanzo si apre con la dedica \"Aux les bons copains... enfin!\" e le seguenti citazioni:\nNel 2113, il 168enne Rogatien \"Rogi\" Remillard viene sollecitato dal suo \"Fantasma di Famiglia\" (uno dei misteriosi alieni Lylmik e, nel contempo, un suo diretto parente) a riprendere la scrittura delle proprie memorie familiari, arrivate nel primo volume fino al 2013 e all'evento cruciale del Grande Intervento.\nPrima di concentrarsi sul periodo 2051-2054, Rogi fa un'indispensabile digressione su un evento cruciale avvenuto nel 2040, dalle tragiche conseguenze nei decenni successivi: Victor, \"pecora nera\" della famiglia Remillard, costretto fin dal 2013 in uno stato particolare di coma, cosciente ma privo delle proprie facolt\u00e0 superiori e di qualsiasi contatto sensitivo con la realt\u00e0 esterna, di fatto imprigionato nella propria testa, dopo 27 anni di sopravvivenza in queste terribili condizioni, mantenuto in vita dai peculiari geni dell'autoringiovanimento dei Remillard, si lascia infine morire, alla presenza di tutti i membri adulti della famiglia, il fratello Denis, sua moglie Lucille Cartier, i loro sette figli con le rispettive consorti, Rogi e anche un bambino, Marc, primogenito di Paul. Il suo trapasso non \u00e8 indolore, Victor porta con s\u00e9 i fratelli \"latenti\" Louis, Leon e Yvonne, che si sono presi cura di lui in quegli anni, e soprattutto d\u00e0 vita ad un'entit\u00e0, \"Furia\", della cui nascita il solo Rogi, escluso dal metaconcerto redazionale formato dagli altri sotto la guida di Denis, \u00e8 consapevole.\nNel 2051 si sta infine per concludere il periodo di prova per la Terra, la cosiddetta Tutela ad opera della razza aliena dei Simbiari, e l'Organizzazione Umana sta per essere ammessa ufficialmente nel Milieu Galattico. \nLa famiglia Remillard ha un posto di assoluto rilievo nell'Organizzazione: mentre Denis ha preferito limitarsi all'ambito accademico, il carismatico figlio ultimogenito Paul \u00e8 diventato uno dei politici pi\u00f9 importanti della Terra e insieme a tutti i suoi fratelli sembra destinato ad essere nominato Magnati del Consiglio del Milieu.\nMa alcuni eventi rischiano non solo di distruggere la reputazione della famiglia e di conseguenza la sua possibilit\u00e0 di rappresentare l'umanit\u00e0 nel Consiglio, ma addirittura di mettere in discussione la stessa ammissione dell'Organizzazione Umana nel Milieu.\nAlcuni omicidi, compiuti con modalit\u00e0 terribili gi\u00e0 utilizzate molti anni prima da Victor, toccano da vicino la famiglia Remillard: vengono uccisi Brett Doyle McAllister, marito di Catherine Remillard, l'unica dei fratelli decisa a non entrare nel Consiglio per continuare a dedicarsi al lavoro compiuto insieme il marito, e Margaret Strayhorn, moglie di Davy MacGregor, l'unico possibile avversario di Paul per la carica di Primo Magnate. I sospetti sul responsabile dei delitti convergono proprio sui Remillard, ma questi superano tutti gli esami eseguiti dal Magistrato e i Supervisori Lylmik intervengono per mantenere il segreto sulla vicenda, malgrado la contrariet\u00e0 di Davy MacGregor, assetato di vendetta, ma decidono anche di sottoporre l'Organizzazione Umana ad un ulteriore \"anno galattico\" di prova, prima di un'ammissione nel Milieu a pieno diritto.\nTeresa Kendall, celebre cantante d'opera, moglie di Paul, rimane incinta e, malgrado gli Statuti Riproduttivi del Milieu le impongano l'aborto, in quanto portatrice di un complesso di geni che producono degenerazioni potenzialmente letali (l'ultimo figlio, Luc, ha dovuto patire lunghi trattamenti per raggiungere la normalit\u00e0 fisica e mentale), decide di portare a termine la gravidanza, sfidando la pena di morte prevista per quella violazione, convinta che quel particolare figlio debba assolutamente nascere e che possa anche riavvicinarla al marito libertino, da tempo allontanatosi da lei. Il figlio Marc, chiamato in suo aiuto forse dallo stesso fratello ancora feto, gi\u00e0 del tutto consapevole in utero e chiaramente dotato di poteri eccezionali, organizza la sua fuga, coinvolgendo anche l'unico membro della famiglia adatto, lo \"Zio Rogi\", confidando nel fatto che una volta avvenuto il parto l'Organizzazione Umana sar\u00e0 a pieno titolo nel Milieu e la famiglia Remillard potr\u00e0 sfruttare la propria influenza per ottenere la grazia. \nTeresa e Rogi trascorrono l'autunno e l'inverno nascosti in una riserva naturale della Columbia Britannica, mentre Marc sostiene la storia di copertura di una loro morte accidentale e i suoi inviolabili schermi mentali gli permettono di non rivelare la verit\u00e0, malgrado i dubbi del Magistrato del Milieu incaricato di verificare l'accaduto e degli altri Remillard, a partire dal padre Paul.\nNella sessione del Consiglio del Milieu all'inizio del 2052, Paul viene nominato Primo Magnate dell'Organizzazione Umana, come previsto, mentre l'avversario Davy MacGregor viene nominato Dirigente Planetario della Terra.\nIntanto, nel pieno della natura selvaggia del Grande Nord, la nascita di Jon Remillard sembra confermare le ragioni di Teresa nel difendere la gravidanza fino alle estreme conseguenze: il neonato appare fisicamente del tutto normale e mentalmente di gran lunga al di sopra della norma. Tutte le persone coinvolte nella trasgressione degli Statuti Riproduttivi vengono perdonate.\nNei primi due anni di vita, Jon dimostra di possedere una mente davvero eccezionale, potenzialmente superiore anche a quella del fratello Paul, gi\u00e0 membro pi\u00f9 potente della famiglia, ma purtroppo anche di essere afflitto da un complesso di geni letali che comincia a sviluppare una serie di tumori estesi in tutto il corpo. Teresa non sopporta di assistere impotente al terribile calvario del figlio, devastato dalle successive amputazioni, destinato inevitabilmente ad una morte prematura dopo una breve vita di dolore: sopraffatta dal senso di colpa, nel 2053 si suicida.\nNel 2054 Jon, che ha sempre rifiutato la scelta dell'eutanasia, convinto di poter avere la meglio sulla progressiva degenerazione del proprio corpo, proprio in reazione ad un attentato da parte di Furia riesce infine a compiere un balzo evolutivo senza precedenti, una \"disincarnazione\" che lo rende una pura mente autosufficiente, prematuro esempio dell'esito finale dell'evoluzione umana nell'Uomo Mentale.\nAnche il fratello Marc si ritrova a dover fronteggiare un attacco alla propria vita da parte di Idra, strumento di Furia, o meglio, da parte di uno dei suoi componenti, perch\u00e9 Idra si rivela essere un metaconcerto di cinque persone, formato da cinque cugini Remillard nati nel 2040, Gordon, C\u00e9line, Quentin, Parnell e Madeleine, vittime della tentazione di Furia quand'erano ancora in utero. Gordon, spinto da pura gelosia personale, muore nel tentativo di uccidere Marc, e gli altri componenti di Idra, la cui identit\u00e0 \u00e8 ora nota, si nascondono in una sperduta isola delle Ebridi, in attesa di maturare le proprie facolt\u00e0 superiori e tornare in azione.\nMalgrado l'Organizzazione Umana sia stata appena ammessa nel Milieu, al suo interno si va formando un movimento segreto contrario all'appartenenza dell'umanit\u00e0 alla confederazione galattica e soprattutto alla successiva, necessaria fusione della Mente umana nella cosiddetta Unit\u00e0. Ad esso appartengono operanti di primo piano come Anna Gawrys-Sakhvadze, Owen Blanchard, Ragnar Gathen e Will MacGregor.\nI Ribelli vedono il Grande Intervento come un'intromissione immorale nell'evoluzione della razza umana, una vera e propria invasione aliena. Rimproverano l'umanit\u00e0 di aver ceduto la proprio libert\u00e0 ad un dispotismo benevolo: durante la Tutela Simbiari, sono state gravemente ristrette le libert\u00e0 fondamentali (intellettuale, religiosa, riproduttiva, educativa), gli operanti non hanno potuto pi\u00f9 scegliere liberamente la propria carriera, ma hanno dovuto offrire le proprie doti superiori al bene comune, stabilito dal Milieu, e soprattutto \u00e8 stato violato il diritto alla privacy mentale.\nMentre durante la Tutela Simbiari i Ribelli si sono mantenuti nell'ombra, perch\u00e9 le loro convinzioni potevano essere considerate tradimento e costare la vita, in seguito all'ingresso ufficiale nel Milieu possono uscire allo scoperto e fare apertamente proselitismo per quelle idee diventate ora legittime opinioni politiche.\nIl romanzo si conclude anticipando cos\u00ec il contenuto del volume successivo: "}
{"id": "2114053", "revid": "486946", "url": "https://it.wikipedia.org/wiki?curid=2114053", "title": "Hammocking", "text": ""}
{"id": "2114055", "revid": "287204", "url": "https://it.wikipedia.org/wiki?curid=2114055", "title": "4\u00b0 Reggimento Alpini Paracadutisti", "text": ""}
{"id": "2114057", "revid": "599013", "url": "https://it.wikipedia.org/wiki?curid=2114057", "title": "Andr\u00e9s Nu\u00f1ez", "text": ""}
{"id": "2114060", "revid": "921573", "url": "https://it.wikipedia.org/wiki?curid=2114060", "title": "Martin Sherman", "text": "Di religione ebraica, vive a Londra dal 1980. Iscritto alla Boston University College of Fine Arts, ottiene il diploma (BFA in dramatic arts) nel 1960.\nIl film di maggior successo di Sherman \u00e8 stato tratto dalla sua opera teatrale \"Alive and Kicking/Indian Summer\", ma quello che lo ha reso noto \u00e8 \"Bent\", di cui ha scritto la sceneggiatura.\n\u00c8 dichiaratamente gay."}
{"id": "2114061", "revid": "1654832", "url": "https://it.wikipedia.org/wiki?curid=2114061", "title": "Universit\u00e0 di Boston", "text": "L'Universit\u00e0 di Boston (in inglese Boston University, in latino \"Universitas Bostoniensis\", sigla BU) \u00e8 un'universit\u00e0 privata, fondata nel 1839 a Boston.\nStruttura.\nCon un corpo insegnante di membri e pi\u00f9 di studenti, la BU \u00e8 la quarta pi\u00f9 grande universit\u00e0 privata degli Stati Uniti, dopo la New York University, la Brigham Young University, e la University of Southern California."}
{"id": "2114062", "revid": "938", "url": "https://it.wikipedia.org/wiki?curid=2114062", "title": "Boston University College of Fine Arts", "text": ""}
{"id": "2114063", "revid": "729019", "url": "https://it.wikipedia.org/wiki?curid=2114063", "title": "Reparto comando e supporti tattici &quot;Taurinense&quot;", "text": "Il Reparto comando e supporti tattici della Brigata \"Taurinense\" \u00e8 un'unit\u00e0 CS (Combat Support), avente il compito di assicurare il supporto del comando della brigata per gli aspetti logistici, la difesa vicina e i collegamenti. Dislocato presso la caserma \"Monte Grappa\" di Torino, \u00e8 comandato dal Tenente Colonnello Paolo Rinaldi dall'ottobre 2020.\nStoria.\nNasce a Torino, come Reparto Comando e Trasmissioni, il 1\u00ba ottobre 1975 dall'unificazione del quartier generale della Brigata Alpina Taurinense e della compagnia trasmissioni \"Taurinense\", quest'ultima costituita 1\u00ba luglio 1952 ed erede delle tradizioni del battaglione misto genio della divisione \"Taurinense\" sciolta nel 1943.\nNel 1993 assume la denominazione Reparto comando e supporti tattici, che inquadra oltre alla compagnia comando servizi e la compagnia trasmissioni anche la compagnia genio guastatori \"Taurinense, fino ad allora autonoma.\nNel 2002 perde la componente genio, che va a costituire il nucleo del XXX Battaglione Genio Guastatori, che diverr\u00e0 in seguito il 32\u00b0 Reggimento Genio Guastatori.\nEquipaggiamento.\nIl reparto dispone di mezzi per il trasporto sia di personale che delle stazioni radio, di gruppi elettrogeni per l'autosufficienza energetica.\nL'equipaggiamento, l'armamento del reparto fanno parte dello standard delle forze armate.\nFanfara.\nNata nel 1965 dalla fusione delle fanfare del 4\u00ba Reggimento Alpini e del 1\u00ba Reggimento Artiglieria da Montagna, ha sede nella caserma \"Monte Grappa\" di Torino.\nDopo la riforma dell'Esercito \u00e8 composta da sottufficiali e volontari in servizio permanente o in ferma breve e militari di leva.\nHa suonato in tutta Italia, in Piazza San Pietro al cospetto del Papa, ha partecipato a programmi televisivi, nella sua storia ha partecipato anche a manifestazioni all'estero, Albertville, Bad Reichenhall, Chamb\u00e9ry, La Chaux de Fonds, Losanna, Huesca.\nNel 1997 in occasione del Natale ha suonato a Mostar e a Sarajevo, in Bosnia nel 2000."}
{"id": "2114069", "revid": "149485", "url": "https://it.wikipedia.org/wiki?curid=2114069", "title": "Homo Sapiens", "text": ""}
{"id": "2114074", "revid": "287204", "url": "https://it.wikipedia.org/wiki?curid=2114074", "title": "All Star Game di pallavolo femminile", "text": "LAll Star Game \u00e8 un evento di pallavolo femminile organizzato dalla FIPAV.\nSi disputa sin dal 1990 e nel corso degli anni ha solitamente contrapposto le migliori giocatrici italiane alle migliori straniere del campionato italiano, anche se si sono avute molte variazioni nel corso degli anni. Si \u00e8 disputato sempre tra ottobre e marzo, quasi sempre in partita unica.\nLa selezione che rappresenta il Resto del Mondo si \u00e8 imposta in otto occasioni su venti, compreso un \"ex aequo\". La sede che ha ospitato pi\u00f9 volte l'All Star game \u00e8 stata Pesaro.\nEdizioni.\n19\u00aa edizione.\nSi \u00e8 svolta l'8 dicembre 2008 al PalaRavizza di Pavia e sponsorizzata dalla San Carlo; vede di fronte una selezione europea guidata da Milano e una formazione del resto del mondo guidata da Angelo Vercesi.\n20\u00aa edizione.\nSi \u00e8 svolta il 13 gennaio 2010 al PalaOlimpia di Verona e sponsorizzata dalla San Carlo; vede di fronte la nazionale italiana guidata da Massimo Barbolini e una formazione del resto del mondo guidata da Lorenzo Micelli. Risultato: Italia 1 - 3 Resto del mondo"}
{"id": "2114079", "revid": "339392", "url": "https://it.wikipedia.org/wiki?curid=2114079", "title": "Homo sapiens arcaico", "text": ""}
{"id": "2114081", "revid": "287204", "url": "https://it.wikipedia.org/wiki?curid=2114081", "title": "Raver", "text": "Raver \u00e8 una citt\u00e0 dell'India di 25.949 abitanti, situata nel distretto di Jalgaon, nello stato federato del Maharashtra. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 15' 0 N e 76\u00b0 1' 60 E e ha un'altitudine di 247 .\nSociet\u00e0.\nEvoluzione demografica.\nAl censimento del 2001 la popolazione di Raver assommava a 25.949 persone, delle quali 13.411 maschi e 12.538 femmine. I bambini di et\u00e0 inferiore o uguale ai sei anni assommavano a 3.915, dei quali 2.056 maschi e 1.859 femmine. Infine, coloro che erano in grado di saper almeno leggere e scrivere erano 16.848, dei quali 9.626 maschi e 7.222 femmine."}
{"id": "2114082", "revid": "484362", "url": "https://it.wikipedia.org/wiki?curid=2114082", "title": "Paleolitico Superiore", "text": ""}
{"id": "2114087", "revid": "287204", "url": "https://it.wikipedia.org/wiki?curid=2114087", "title": "Aplogruppo R1b (Y-DNA)", "text": "In genetica delle popolazioni, l'aplotipo R1b \u00e8 il pi\u00f9 frequente aplogruppo del cromosoma Y presente in Europa occidentale, in Eurasia centrale ed in alcune regioni dell'Africa sub-sahariana e dell'Africa centrale.\nR1b \u00e8 presente con minor frequenza in Europa orientale, Asia occidentale e Asia centrale e in Africa del Nord e del Sud. A causa dell'emigrazione europea esso \u00e8 molto frequente anche nelle Americhe e in Australia. In Europa occidentale si ritrova la principale variante, appartenente a R1b, R1b1a2 (R-M269), e in Africa prevale la variante R1b1c (R-V88); queste due rappresentano le principali varianti conosciute.\nNomenclatura SNP.\nR1b e le rispettive varianti, come tutti gli aplogruppi, possono essere correlate tramite alberi filogenetici o alberi genealogici secondo uno schema ramificato che mette in relazione gli aplotipi comparsi pi\u00f9 recentemente a partire da quelli pi\u00f9 antichi. R1b1a e R1b1b, per esempio, sarebbero rami di R1b1, discendenti da questo antenato comune; questo vuol dire che queste sigle possono cambiare nel caso di nuove mutazioni scoperte e infatti, col passare degli anni, molti aplotipi cambiano la propria nomenclatura: l'aplotipo identificato dallo SNP L23 nel 2009, ad esempio, si chiamava R1b1b2a, mentre nel 2015 \u00e8 diventato R1b1a2a.\nUn modo alternativo di considerare gli aplotipi consiste infatti nell'analisi dei polimorfismi a singolo nucleotide (SNP), che vengono utilizzati per definire e identificare univocamente i corrispettivi aplotipi: R-M343, per esempio, \u00e8 l'equivalente SNP di R1b. L'aplogruppo R1b, pu\u00f2 pertanto essere identificato dalla presenza dei polimorfismi a singolo nucleotide ovvero dalla mutazione M343. Per identificare le cladi sottostanti a R1b \u00e8 preferibile usare i nomi degli SNPs, in quanto essi rimangono invariati nel tempo: ci\u00f2 che era L23 nel 2009, rimane L23 pure 10 anni dopo, nonostante la nomenclatura del suo aplotipo cambi.\nR1b ha avuto una serie di nomi differenti in diversi sistemi di nomenclatura, come per esempio HG1 e Eu18.\nIn tempi recenti le nuove scoperte tendono a standardizzare i sistemi di nomenclatura. La maggior parte degli autori prende a riferimento il sito ISOGG.\nDiversi SNP sono stati identificati, per esempio, in Europa occidentale: l'aplotipo STR, conosciuto come l'aplotipo modale Atlantico, \u00e8 risultato essere il pi\u00f9 comune. Studi di genotipizzazione RFLP hanno identificato .\nNel sud-est europeo (Italia meridionale e Sicilia incluse) e in Turchia \u00e8 abbastanza diffuso l'aplotipo 35 o ht35, che identifica l'aplogruppo R1b1a2a (L23, negativo allo SNP L51), mentre nell'Europa occidentale (tra cui l'Italia settentrionale) risulta molto frequente l'aplotipo 15 o ht15, corrispondente alla clade R1b1a2a1a (L11). In Italia settentrionale in particolare \u00e8 maggiormente diffusa la subclade U152, di origine celtica e italica, derivata da L11.\nOrigine e dispersione.\nR1b viene considerato come sub-clade all'interno del pi\u00f9 grande clade eurasiatico MNOPS definito macro-aplogruppo, che \u00e8 uno dei raggruppamenti predominanti in riferimento alle linee maschili al di fuori dell'Africa, questo gruppo contiene anche il macro-aplogruppo F, si presume che abbia avuto origine in Asia.\nSi ritiene che R1b si sia originato in Eurasia, molto probabilmente in Asia occidentale a partire da circa 18\u00a0500 anni fa.\nSi stima che R1b sia entrato in Europa prima della fine dell'ultima glaciazione, e che si diffuse da nord dopo l'LMG (Last Glacial Maximum). L'ultima et\u00e0 stimata farebbe risalire l'evento durante il neolitico Tuttavia, alcuni autori, continuano a discutere per una data precedente.\nLa distribuzione della variazione STR di R1b in Europa diminuisce da est a ovest, suggerendo un ingresso in Europa dall'Asia occidentale con la diffusione dell'agricoltura. R1b viene spesso citato come esempio di una distribuzione ad onda dell'aplogruppo, in questo caso, da est a ovest.. La proposta di un'origine a sud-est di R1b origina con la scoperta dei primi subcladi di R1b localizzati in Asia occidentale e il pi\u00f9 recente in Europa occidentale. Tuttavia non vi \u00e8 accordo sulle datazioni della migrazione o migrazioni responsabili di questa distribuzione, non si escludono migrazioni prima o dopo il Neolitico."}
{"id": "2114088", "revid": "20607140", "url": "https://it.wikipedia.org/wiki?curid=2114088", "title": "Aplogruppo R1a1 (Y-DNA)", "text": ""}
{"id": "2114089", "revid": "20607465", "url": "https://it.wikipedia.org/wiki?curid=2114089", "title": "Kaku Michio", "text": ""}
{"id": "2114090", "revid": "20607145", "url": "https://it.wikipedia.org/wiki?curid=2114090", "title": "Aplogruppi I (Y-DNA)", "text": ""}
{"id": "2114091", "revid": "767487", "url": "https://it.wikipedia.org/wiki?curid=2114091", "title": "Colour from the Dark", "text": "Colour from the Dark \u00e8 un film del 2008 del regista Ivan Zuccon, liberamente ispirato al racconto \"Il colore venuto dallo spazio\" di Howard Phillips Lovecraft.\nTrama.\nL'azione si svolge nel 1940 nel corso della seconda guerra mondiale. Due giovani, Pietro e Lucia, abitano in una fattoria con la sorella di lei che \u00e8 affetta da una patologia psichiatrica. Lucia \u00e8 posseduta da un demone e la vita nella casa \u00e8 costellata da un susseguirsi di scene truculente."}
{"id": "2114092", "revid": "20607153", "url": "https://it.wikipedia.org/wiki?curid=2114092", "title": "Aplogruppo R1b", "text": ""}
{"id": "2114095", "revid": "20607163", "url": "https://it.wikipedia.org/wiki?curid=2114095", "title": "Subclade", "text": ""}
{"id": "2114096", "revid": "20607164", "url": "https://it.wikipedia.org/wiki?curid=2114096", "title": "Subcladi", "text": ""}
{"id": "2114097", "revid": "20607166", "url": "https://it.wikipedia.org/wiki?curid=2114097", "title": "Cladi", "text": ""}
{"id": "2114100", "revid": "287204", "url": "https://it.wikipedia.org/wiki?curid=2114100", "title": "Alexa Glatch", "text": "Carriera.\nHa iniziato a giocare a tennis all'et\u00e0 di cinque anni dominando le competizioni junior negli Stati Uniti, vincendo il prestigioso titolo Easter Bowl nelle categorie Girls 14 e Girls 18. Ha vinto l'International Orange Bowl nella categoria Girls 16 nel 2004. Ha raggiunto il 5\u00ba posto nel World Junior Ranking nel 2005, avanzando nelle finali US Open Juniors sia nel singolo che nel doppio. Ha rappresentato gli USA in numerose gare internazionali, compreso la Junior Fed Cup.\n\u00c8 diventata professionista nel 2005 e nello stesso anno ha raggiunto le semifinali nel Forest Hills WTA Pro Tour Event, e inoltre il secondo turno del US Open Woman's Main Draw.\nLa Glatch \u00e8 stata coinvolta in un incidente automobilistico nel novembre 2005, rimanendo ferita, con il polso destro e il gomito sinistro fratturati. Le occorsero otto mesi prima di tornare a giocare regolarmente a tennis. La sua classifica cal\u00f2 significativamente, ma in seguito ha recuperato sino ad a arrivare, il 17 novembre 2008, al 155\u00ba posto della classifica mondiale.\nNel 2007 ha vinto il Southlake USTA Pro Circuit ed ha raggiunto i quarti di finale del Washington D.C. USTA Pro Circuit event. \u00c8 stata finalista nel doppio al French Open Grand Slam Junior, in coppia con la rumena Sorana C\u00eerstea.\nNel 2008 la Glatch ha avuto un anno impressionante: quarti di finale del Dothan USTA Pro Circuit event, finalista al Carson event, e campionessa nel singolo al Toronto e al Saguenay event. \u00c8 stata una delle tre americane a qualificarsi per il US Open Women's Main Draw. Ha vinto il titolo nel doppio al San Diego Pro Circuit tournament. Il suo \"ranking\" le ha consentito di partecipare alle gare del Grande Slams del 2009."}
{"id": "2114102", "revid": "110157", "url": "https://it.wikipedia.org/wiki?curid=2114102", "title": "Campionato mondiale di pallavolo femminile 1994", "text": "Il campionato mondiale di pallavolo femminile 1994 si \u00e8 svolto dal 21 al 30 ottobre 1994 a Belo Horizonte e San Paolo, in Brasile: al torneo hanno partecipato 16 squadre nazionali e la vittoria finale \u00e8 andata per la seconda volta a Cuba.\nPodio.\nCampione.\nCuba(Secondo titolo)\nSecondo posto.\nBrasile\nTerzo posto.\nRussia"}
{"id": "2114103", "revid": "119982", "url": "https://it.wikipedia.org/wiki?curid=2114103", "title": "Mister Olimpia", "text": ""}
{"id": "2114108", "revid": "1305772", "url": "https://it.wikipedia.org/wiki?curid=2114108", "title": "Fiasco (disambigua)", "text": ""}
{"id": "2114112", "revid": "729019", "url": "https://it.wikipedia.org/wiki?curid=2114112", "title": "National Basketball Development League 2004-2005", "text": "La stagione della National Basketball Development League 2004-2005 fu la quarta edizione della NBDL. La stagione si concluse con la vittoria degli Asheville Altitude, che sconfissero i Columbus Riverdragons 90-67 nella finale a gara unica.\nSquadre partecipanti.\nI Charleston Lowgators lasciarono la Carolina del Sud e si trasferirono a Fort Myers in Florida, cambiando nome in Florida Flame."}
{"id": "2114117", "revid": "4711", "url": "https://it.wikipedia.org/wiki?curid=2114117", "title": "NBA Development League 2004-2005", "text": ""}
{"id": "2114119", "revid": "29244", "url": "https://it.wikipedia.org/wiki?curid=2114119", "title": "Edna Annie Proulx", "text": ""}
{"id": "2114131", "revid": "767487", "url": "https://it.wikipedia.org/wiki?curid=2114131", "title": "Qualit\u00e0 giuridica", "text": "In diritto s'intende per qualit\u00e0 giuridica un modo d'essere del soggetto giuridico, della cosa o del rapporto giuridico che \u00e8 presupposto per l'applicabilit\u00e0 di determinate norme giuridiche al soggetto, alla cosa o al rapporto stesso.\nTra le qualit\u00e0 giuridiche dei soggetti (\"qualit\u00e0 soggettive\") si annoverano:\nLe qualit\u00e0 soggettive si distinguono dalle situazioni giuridiche soggettive di cui pu\u00f2 essere titolare il soggetto giuridico in possesso della relativa capacit\u00e0 ed eventualmente di un determinato status."}
{"id": "2114133", "revid": "88740", "url": "https://it.wikipedia.org/wiki?curid=2114133", "title": "Michio Kaku", "text": "Biografia.\nKaku si occupa di astrofisica ed \u00e8 noto per la sua intensa attivit\u00e0 di divulgatore, \u00e8 un fisico teorico impegnato nello studio della teoria delle stringhe, di cui \u00e8 stato il primo a dare una formulazione in termini di teoria di campo. In particolare con il collega Keiji Kikkawa si \u00e8 dedicato allo studio delle interazioni delle stringhe di tipo I, catalogandole e stabilendo che per le stringhe aperte sussistevano cinque interazioni possibili, mentre per quelle chiuse una era sufficiente. Egli stesso ha poi paragonato l'interazione della stringa chiusa al processo di mitosi della cellula. Dopo essersi laureato summa cum laude all'Harvard University, il suo talento e le sue capacit\u00e0 vengono notati dal celebre Edward Teller, che fa di Kaku il suo allievo prediletto contribuendo in modo rilevante alla sua formazione intellettuale. Attualmente insegna fisica teorica al City College di New York, ma ha insegnato anche alla New York University e all'Institute for Advanced Studies di Princeton.\nIn varie trasmissioni scientifiche, ha pi\u00f9 volte ribadito la possibilit\u00e0 che una civilt\u00e0 extraterrestre estremamente evoluta possa piegare lo spazio-tempo a suo piacimento, per poter raggiungere in tempi brevi punti anche molti distanti tra di loro dell'universo. Ha spiegato meccanismi di distorsione spazio-temporale nel documentario della National Geographic sugli incontri ravvicinati.\nHa asserito che per rendere estremamente pi\u00f9 potenti i motori astronautici si potrebbe usare l'antimateria, sebbene siano necessari secoli, prima che ci\u00f2 si possa realizzare."}
{"id": "2114134", "revid": "339392", "url": "https://it.wikipedia.org/wiki?curid=2114134", "title": "Bronzetti nuragici", "text": ""}
{"id": "2114146", "revid": "1573940", "url": "https://it.wikipedia.org/wiki?curid=2114146", "title": "Chiesa dei Santi Simone e Giuda (Roma)", "text": "La chiesa dei Santi Simone e Giuda \u00e8 una chiesa sconsacrata di Roma, nel rione Ponte, in cima a una scalinata appartenente alla via di San Simone, la quale \u00e8 un vicolo laterale di via dei Coronari.\nStoria.\nEssa risale al XII secolo; fu consacrata da papa Pasquale II (1099-1118), e di nuovo da Innocenzo II nel 1143 (iscrizione tuttora esistente nella chiesa). Inizialmente era dedicata a Santa Maria in Monticellis (\"Sanctae Mariae in Monticellis Arenulae\"), (o \"de monticello\") in riferimento al monte Giordano ivi esistente e dove ebbe il suo palazzo Giordano Orsini, che fu creato cardinale da suo fratello Niccol\u00f2 III; pi\u00f9 tardi fu conosciuto come \"S. Maria de Monte Johannis Ronzonis\", da Giovanni di Roncione, signore di Riano verso la met\u00e0 del XII secolo e primo proprietario conosciuto di Monte Giordano. Solo dalla met\u00e0 del Cinquecento essa ebbe come titolari i santi Apostoli Simone e Giuda, anche se il loro nome era stato aggiunto a quello della vergine gi\u00e0 da un secolo.\nLo H\u00fclsen riporta questa informazione a proposito della chiesa:\nDal XVI secolo sino alla sua sconsacrazione la chiesa divenne \"giuspatronato\" della famiglia Orsini.\nL'edificio fu restaurato nel 1720 da papa Clemente XI, sconsacrato nel 1902 e messo all'asta dal principe Filippo Orsini. Diviso, fu adibito in parte ad abitazione, in parte a cinema (l'\"Alcazar\"), poi a ristorante e infine a teatro.\nArchitettura e decorazione.\nLa chiesa \u00e8 preceduta da una scalinata d'ingresso. L'interno, a tre navate, conserva, oltre a parti di affreschi del Trecento e del Quattrocento, un affresco della Madonna con bambino e santi di scuola umbro romana, attribuibile ad allievi di Antoniazzo Romano. La chiesa originalmente ospitava diverse sepolture, le cui lapidi dopo la sconsacrazione furono trasferite nel portico di San Silvestro in Capite."}
{"id": "2114147", "revid": "322880", "url": "https://it.wikipedia.org/wiki?curid=2114147", "title": "Chiesa di San Giovanni in Ayno", "text": "La ex chiesa di San Giovanni in Ayno \u00e8 un edificio del centro storico di Roma, gi\u00e0 luogo di culto cattolico, situato nel rione Regola, all'intersezione tra via di Monserrato e piazza de' Ricci.\nStoria e descrizione.\nNon si conosce la data di costruzione di questa chiesa; essa si trova citata per la prima volta in un documento di papa Urbano III del 1186 tra le chiese filiali di San Lorenzo in Damaso. Nel catalogo di Cencio Camerario (fine XII secolo) compare al n. 277 con il nome di \"sancto Johanni in Agina\". In documenti del XIV e XV secolo si trova menzionata con diversi appellativi, tra cui \"in agina\" (o \"in aginus\") e \"in ayno\". Diverse sono le ipotesi, o le supposizioni, a proposito dell'origine di questo nome:\nLa chiesa fu parrocchia dalla fine del XIV secolo fino al 1\u00ba novembre 1824, anno in cui papa Leone XII riform\u00f2 il sistema parrocchiale della citt\u00e0; da quel momento la cura d'anime pass\u00f2 alla chiesa di Santa Lucia del Gonfalone. Tra il 1585 ed il 1597 assunse parte delle competenze della soppressa parrocchia di Sant'Andrea di Nazareth (detta anche Sant'Andrea de Azanesi); nel 1805 incorpor\u00f2 la soppressa parrocchia di San Nicola degli Incoronati. Nel 1566 la parrocchia era composta di quaranta famiglie e circa 300 fedeli; nel 1660 \u00e8 documentata la presenza di circa sessanta famiglie, scese a circa trenta nel 1697.\nSecondo l'Adinolfi, la chiesa medievale aveva l'interno basilicale, preceduta da un piccolo portico; ci\u00f2 ipotizza che l'antico edificio era molto pi\u00f9 grande dell'attuale. L'iscrizione sull'architrave del portale ricorda che la chiesa fu ricostruita per interessamento di Giusto Bonanni di San Geminiano. Incerta \u00e8 la data di tale ricostruzione, in quanto la data riportata sull'architrave \u00e8 corrotta: si ipotizza 1590 o 1599, ma lo stile del prospetto fa pensare alla fine del Quattrocento o agli inizi del Cinquecento.\nTra il 1552 ed il 1571 fu sede della Confraternita dell'Orazione e Morte, che fece restaurare la chiesa. In una relazione del 1660, la chiesa \u00e8 descritta in questi termini:\nI due altari laterali, dedicati rispettivamente a san Giovanni Evangelista e a sant'Anna, furono edificati nelle due ultime due decadi del Seicento. Essi erano decorati con due tele di Giulio Ricci e Ferdinando Bonaventura Paoli. Agli inizi del Settecento la chiesa sub\u00ec altre modifiche, ed il 30 novembre 1729 venne riconsacrata.\nLe guide di Roma, a partire dal Settecento, ricordano queste opere: \"Sant'Anna e Maria bambina\" di Giuseppe Passeri; \"Nativit\u00e0 di Ges\u00f9\" di Antonio Amorosi; \"San Giovanni Battista\" e \"San Filippo Neri\" di Giacomo Diol; \"San Giovanni Evangelista\" di Giovanni Conca (attribuito anche a Sebastiano Conca); \"Memoria funebre del parroco Porfirio Antonini\" di Bernardino Ludovisi.\nDopo la soppressione della parrocchia, la chiesa continu\u00f2 a svolgere le sue funzioni sacre fino al 1895, quando fu sconsacrata e destinata a magazzino per materiali da costruzione. Danneggiata dal sisma del 31 agosto 1909, che provoc\u00f2 gravi lesioni alla facciata, fu spogliata di tutte le sue opere interne entro il 1911, ad eccezione dell'affresco della \"Madonna della salute\", ancora in parte conservato al piano superiore. Infatti nel 1913 l'interno fu suddiviso con un solaio ed adibito ad abitazione privata con magazzini al pian terreno. Dopo la guerra l'edificio pass\u00f2 di mano pi\u00f9 volte, e fu destinato a cabaret, scuola americana, negozio di antiquariato ed ancora abitazione privata. Oggi \u00e8 di propriet\u00e0 e sede di un'associazione che porta il medesimo nome.\nAlla fine del 2013 \u00e8 stata rinvenuta la tela del \"San Giovanni Evangelista\", un'opera pittorica di grandi dimensioni che giaceva in una collezione privata in pessimo stato di conservazione recante firma \"J.C.\" e datata 1728. \u00c8 da ritenersi che il Giovanni Conca fece quest'opera in occasione della riconsacrazione della chiesa nel 1729. L'opera \u00e8 stata descritta e archiviata da vari autori come il Nibby e comparsa nelle cronache storiche fino alla spoliazione della chiesa avvenuta successivamente alla sua sconsacrazione."}
{"id": "2114149", "revid": "1573940", "url": "https://it.wikipedia.org/wiki?curid=2114149", "title": "Chiesa di Sant'Andrea dei Vascellari", "text": "L'ex oratorio di Sant'Andrea dei Vascellari, ora galleria d'arte Sant'Andrea de Scaphis, \u00e8 un luogo di culto cattolico sconsacrato di Roma, situato nel rione Trastevere in via dei Vascellari.\nStoria.\nLa consacrazione della chiesa risale al pontificato di papa Pasquale I nell'821. I documenti medievali attestano l'esistenza della chiesa utilizzando numerose denominazioni: \"de scafis\", \"delli scaphi\", \"delli Schachi\", \"delle scaphe\", \"delli scacchi\", \"de Scaffis\". Tutti questi nomi fanno riferimento alle imbarcazioni di modeste dimensioni che transitavano sul Tevere nei pressi del tempio.\n\u00c8 pure attestato che fino al 1574 essa era sede di parrocchia che aveva \u00abuna rendita annua di 34 scudi e 12 boccali di vino\u00bb, pi unita alla vicina parrocchia di San Salvatore de Pede Pontis. Venne affidata all'universit\u00e0 dei Salumieri che oper\u00f2 un intervento di restauro e l'anno successivo divent\u00f2 oratorio della confraternita del Santissimo Sacramento di Santa Cecilia ad essa collegata. Nel 1666 la chiesa fu restaurata nuovamente ed affidata alla confraternita dei vasai (chiamati \"vascellari\"), nuova denominazione di quella precedente. A partire dalla soppressione dell'universit\u00e0 dei vascellari avvenuta nel 1801 (la confraternita continu\u00f2 ad esistere fino al 1945 circa) l'oratorio cadde in abbandono e nel 1942 fu sconsacrato ed adibito ad usi civili, mentre gli arredi furono trasferiti nella vicina basilica di Santa Cecilia. Dal 6 aprile 2015 \u00e8 una galleria d'arte di propriet\u00e0 del newyorkese Gavin Brown.\nCaratteristica di quest'oratorio era la \"processione dei bucaletti\", i boccali di coccio costruiti dai vascellari, promotori della processione, nella quale veniva portata per le strade la statua della Madonna del Carmine utilizzata nella Festa de Noantri; la processione terminava spesso con episodi di ubriacatura molesta e omicidi, per cui fu vietata da papa Gregorio XVI (1831-1846).\nDescrizione.\nL'ex oratorio sorge all'angolo tra via dei Vascellari (sul quale d\u00e0 il prospetto principale) e via dei Salumi. La facciata \u00e8 a capanna, con terminazione piana oltre l'ampio timpano triangolare dotato di cornicioni aggettanti. Al centro della parte inferiore vi \u00e8 il portale rinascimentale con cornice marmorea, mentre in alto vi sono due finestre rettangolari. \u00c8 ancora visibile il campanile a vela a due fornici. All'interno l'edificio \u00e8 costituito da un unico ambiente, gi\u00e0 soppalcato dopo la sconsacrazione, costituito dall'unica navata priva di abside e coperto con soffitto a travi lignee ad unico spiovente. Degli arredi sacri rimangono la cantoria lignea in controfacciata sorretta da due colonne tuscaniche e, a ridosso della parete di fondo, l'ancona dell'altare - priva di mensa - in stucco dipinto a finto marmo. Fra le opere provenienti da Sant'Andrea vi \u00e8 una pala in ceramica con i \"Santi Andrea apostolo, Cecilia e Salom\u00e8\"."}
{"id": "2114154", "revid": "135224", "url": "https://it.wikipedia.org/wiki?curid=2114154", "title": "Gleise", "text": ""}
{"id": "2114155", "revid": "1543377", "url": "https://it.wikipedia.org/wiki?curid=2114155", "title": "Chiesa di tutte le Nazioni", "text": "La chiesa di tutte le Nazioni \u00e8 una chiesa di Gerusalemme, posta sul monte degli Ulivi, in quello che la tradizione riconosce come il Getsemani.\nEssa \u00e8 costruita sul luogo dove, a partire dal IV secolo, esisteva un luogo di culto bizantino, trasformato poi dai crociati in basilica, andata in rovina con la definitiva occupazione islamica.\nIl nome della chiesa ricorda il contributo di numerosi paesi alla sua costruzione, avvenuta tra il 1919 ed il 1924 ad opera dell'architetto italiano Antonio Barluzzi. La chiesa \u00e8 conosciuta anche come chiesa dell'agonia in riferimento alla notte che Ges\u00f9 vi trascorse alla vigilia del suo arresto. In essa sono armoniosamente fusi assieme elementi architettonici tipici delle basiliche cristiane (per esempio la facciata) con tratti tipici degli edifici islamici (per esempio la copertura caratterizzata da numerose piccole cupole).\nL'esterno.\nLa facciata della chiesa si eleva in cima ad una scalinata, ed \u00e8 caratterizzata da una serie di colonne che sorreggono i tre grandi archi che delimitano l'atrio; inserito nel timpano un grande mosaico che raffigura \"Cristo tramite tra Dio e il popolo riunito attorno\".\nL'interno.\nL'interno, a tre navate, \u00e8 dominato dal grande presbiterio e dal catino absidale, decorato a mosaico: nell'abside centrale il mosaico dell\"'agonia di Ges\u00f9 nell'orto degli ulivi\"; nelle absidi delle navate laterali il \"bacio di Giuda\" e la \"scena dell'arresto\". Ai piedi dell'altare maggiore, protetta da una bassa recinzione in ferro battuto, \u00e8 visibile una larga porzione di roccia originale, che la tradizione ritiene il luogo dove Ges\u00f9 abbia pregato la notte prima dell'arresto.\nNel pavimento dell'attuale chiesa sono messi in vista, protetti da spessi vetri, alcune tracce dei mosaici pavimentali dell'antica basilica bizantina.\nIl soffitto \u00e8 a cupolette, al cui interno sono rappresentati simboli delle nazioni che contribuirono alla costruzione della chiesa.\n&lt;br&gt;"}
{"id": "2114158", "revid": "1543377", "url": "https://it.wikipedia.org/wiki?curid=2114158", "title": "Le M\u00e2le", "text": "Le M\u00e2le \u00e8 un profumo di Jean-Paul Gaultier.\nFragranza.\nLe M\u00e2le fu il secondo profumo lasciato dalla casa di moda Jean Paul Gaultier, in seguito al successo ottenuto dal primo prodotto Classique, ed il primo per uomo. Realizzato nel 1995 dal profumiere Francis Kurkdjian, Le M\u00e2le \u00e8 una fragranza basata sui contrasti dei suoi ingredienti: la freschezza della menta si confronta con la dolcezza della vaniglia, l'asprezza del bergamotto e del cedro sfida il mandorlato della fava tonka, creando una fragranza virile e delicata allo stesso tempo.\nImballaggio.\nLa confezione \u00e8 uno degli elementi che ha contribuito a rendere famoso il profumo; ideato da \nJean Paul Gaultier, il flacone di vetro blu opacizzato \u00e8 scolpito a formare un busto maschile\nprivo di braccia e testa, col torso coperto da bande orizzontali pi\u00f9 chiare, ad imitazione di una canotta da marinaio. La scatola \u00e8 invece un barattolo retr\u00f2 in metallo cromato, col nome impresso nel mezzo.\nEdizioni.\nAll'originale del 1995 seguono varie edizioni nuove.\nPubblicit\u00e0.\nPer sponsorizzare il profumo sono state realizzate diverse campagne pubblicitarie attraverso spot e servizi fotografici in cui venivano ritratti ambigui marinai, dalle divise retr\u00f2. Uno dei primi modelli a prestare il proprio volto per la fragranza di Gaultier fu il cubano David Fumero, ma uno dei volti pi\u00f9 celebri \u00e8 stato il modello italiano Samuele Riva.\nA oltre dieci anni dal suo lancio sul mercato \u00e8 stato realizzato uno spot televisivo dagli alti contenuti omoerotici, con la colonna sonora di \"Casta Diva\", tratta dalla \"Norma\" di Bellini."}
{"id": "2114168", "revid": "110157", "url": "https://it.wikipedia.org/wiki?curid=2114168", "title": "Chiesa del Dominus Flevit", "text": "La chiesa del Dominus Flevit (\"il Signore pianse\") \u00e8 un luogo di culto cattolico di Gerusalemme, posta sul monte degli Ulivi, appartenente alla Custodia di Terra Santa.\nLa chiesa fu costruita dall'architetto Antonio Barluzzi nel 1955 sui resti di una chiesa bizantina di cui si conservano alcuni mosaici sul pavimento della chiesa attuale, risalenti al VII secolo. Un'iscrizione dello stesso periodo attesta l'esistenza sul luogo di un piccolo monastero oltre ad una cappella, dedicati alla profetessa Anna, di cui parla il vangelo dell'infanzia di Luca ().\nLa denominazione della chiesa ricorda il pianto di Ges\u00f9 davanti alla citt\u00e0 di Gerusalemme, come ricorda ancora l'evangelista Luca (): la tradizione di legare a questo luogo l'episodio evangelico risale al XVI secolo. L'interno della chiesa \u00e8 dominato dalla grande finestra posta sopra l'altare maggiore, da cui si pu\u00f2 ammirare un notevole panorama sulla citt\u00e0.\nScavi condotti dai Francescani negli anni cinquanta hanno portato alla luce resti di un'antica necropoli risalente all'epoca romana e bizantina, con una serie di tombe con sarcofagi e ossari; di questi alcuni hanno evidenti segni cristiani e risalgono alla prima comunit\u00e0 giudeo-cristiana di Gerusalemme."}
{"id": "2114177", "revid": "110157", "url": "https://it.wikipedia.org/wiki?curid=2114177", "title": "Chiesa dell'Assunzione di Maria (Gerusalemme)", "text": "La chiesa dell'Assunzione di Maria (pi\u00f9 conosciuta come la tomba di Maria o Tomba della Vergine) \u00e8 una chiesa di Gerusalemme, posta ai piedi del monte degli Ulivi. \u00c8 propriet\u00e0 comune dei cristiani greco-ortodossi e armeni, secondo i regolamenti previsti dallo Statu Quo emanato dalla Sublime Porta l'8 febbraio 1852 e confermato dal Trattato di Berlino nel 1878.\nStoria.\nNessun passo biblico parla della morte di Maria: \u00e8 solo il \"Transito della Vergine\", un testo apocrifo il cui autore raccoglie tradizioni dell'epoca apostolica, che parla della morte e assunzione di Maria in cielo. La tradizione e la devozione popolare hanno sempre riconosciuto, fin dal II secolo, questo luogo come il luogo in cui la madre di Ges\u00f9 fu assunta in cielo.\nNel IV secolo fu costruita una prima chiesa, scavata nella roccia viva. Nel 395 il \"breviario di Gerusalemme\" cita le tomba di Maria come sita nella valle della Basilica di Santa Maria. Gli autori dell'epoca bizantina menzionano anch'essi questo luogo.\nNel secolo seguente il vescovo Giovenale di Gerusalemme consacr\u00f2 la chiesa alla Madre di Dio. Ci\u00f2 avvenne dopo il Concilio di Efeso del 431, che proclam\u00f2 il dogma della Maternit\u00e0 divina di Maria. Nel VI secolo fu costruita una grande basilica a pianta rotonda sopra la chiesa precedente, la quale divenne la cripta del nuovo edificio che custod\u00ec il sepolcro della Madonna.\nPrima dell'arrivo del Crociati la parte superiore della chiesa era gi\u00e0 stata distrutta; i monaci benedettini, negli anni 1112-1130, edificarono sopra la cripta una nuova chiesa con annesso monastero. Nel 1187 anche questo venne distrutto da Saladino; fu risparmiata per\u00f2 la cripta in onore della \"\u201cbeatissima madre del profeta Ges\u00f9\u201d\".\nDi propriet\u00e0 dei francescani, nel 1757 venne loro tolta ed affidata in comune ai cristiani greco-ortodossi ed armeni.\nDi fatto, dunque, a noi \u00e8 giunta solo la cripta, a cui si accede per una lunga scalinata. Il forte dislivello fra l'entrata e l'ambiente sotterraneo \u00e8 causa di frequenti inondazioni, l'ultima delle quali risale al 1972.\nL'interno.\nLa facciata ha subito diversi rifacimenti nel corso dei secoli, ma conserva ancora l'austero stile crociato. Di epoca crociata \u00e8 anche la scala che conduce all'ambiente sacro: disposte ai lati della scala vi sono la \"cappella di san Giuseppe\" (ove in epoca crociata vi erano le tombe di Baldovino III e della madre di Boemondo III), e la \"cappella dei santi Gioacchino e Anna\" (costruita sulla tomba della regina Melisenda, madre di Baldovino II).\nLa chiesa sotterranea \u00e8 impreziosita da quadri, lampade e pregevoli icone, tipico dello stile cristiano-orientale di ornare le chiese. La tomba della vergine Maria consiste in un blocco di pietra, alto da 1,50 a 1,80 metri, con due aperture che servono da passaggio per i pellegrini. La roccia su cui la tradizione dice che fu deposto il corpo di Maria \u00e8 corroso dal tempo e dalla devozione dei fedeli, che in passato asportavano pezzetti di pietra come reliquie."}
{"id": "2114178", "revid": "36426", "url": "https://it.wikipedia.org/wiki?curid=2114178", "title": "Columba versicolor", "text": "Il colombaccio delle Bonin (Columba versicolor) \u00e8 un piccione endemico estinto di Nakodo-jima (spesso erroneamente chiamata Nakondo) e di Chichi-jima, nelle isole Ogasawara, o Bonin, al largo delle coste del Giappone.\nStoria e diffusione.\nScoperta per caso nel giugno del 1827 dal capitano Beechey, tale specie divenne sempre pi\u00f9 rara (come aveva segnalato nel 1853 il commodoro Perry), per via dell'aumento della popolazione nei luoghi in cui viveva (da poche decine di persone ai 5000 abitanti nel 1900) portando all'estinzione della specie. Notizie dell'ultimo esemplare si hanno nel 1889."}
{"id": "2114186", "revid": "599013", "url": "https://it.wikipedia.org/wiki?curid=2114186", "title": "Chiesa di San Pietro (Albisola Superiore)", "text": "La chiesa di San Pietro \u00e8 un luogo di culto cattolico situato nel comune di Albisola Superiore, tra via degli Scavi e piazza Giulio II, in provincia di Savona. In stile romanico, ricostruito alla fine del XIX secolo, si trova sulla piazza della stazione ferroviaria e vicino ai resti della villa romana.\nStoria e descrizione.\nL'originaria chiesa fu edificata utilizzando i muri di un vano dell'ala residenziale della villa romana, le cui fondamenta e perimetro sono visibili nell'adiacente area degli scavi archeologici.\nLa chiesa, intitolata all'apostolo Pietro, fu interessata dal terremoto del 1887 che caus\u00f2 danni all'antica struttura in stile romanico. La ricostruzione dell'edificio fu affidata all'architetto Alfredo d'Andrade che conserv\u00f2 lo stile architettonico originario.\nLa facciata presenta, secondo i canoni dello stile medievale, un atrio con un piccolo pronao sorretto ai lati da colonne poggianti due leoni. Il campanile non fu pi\u00f9 ricostruito come l'originale, ma sostituito con uno pi\u00f9 piccolo a vela.\nAll'interno, diviso in tre piccole navate, si conservano alcune opere interessanti: una scultura lignea del XV secolo che raffigura la \"Madonna\" e un bassorilievo di Giacomo Manz\u00f9. Da notare inoltre un quadro raffigurante i \"Santi Pietro e Paolo\" del 1895 della pittrice Giovanna Malingri di Bagnolo, la \"Madonna della Misericordia\" di Antonio Siri e il \"Cristo in croce\", nella parte sinistra dell'abside, dell'artista Tony Salem."}
{"id": "2114187", "revid": "729019", "url": "https://it.wikipedia.org/wiki?curid=2114187", "title": "Gran Premio del Belgio 1972", "text": "Il Gran Premio del Belgio 1972, XXX Grote Prijs van Belgie, e quinta gara del campionato di Formula 1 del 1972, si \u00e8 disputato il 4 giugno sul circuito di Nivelles ed \u00e8 stato vinto da Emerson Fittipaldi su Lotus-Ford Cosworth.\nPartecipanti.\nRispetto al precedente Gran Premio, il campo partenti subisce le seguenti modifiche:\nLa novit\u00e0 maggiore riguarda la Tyrrell che si vede costretta a rinunciare al campione del mondo Jackie Stewart a causa di un'ulcera allo stomaco.\nLa Ferrari iscrive una terza macchina per Andretti il quale per\u00f2 decide di non partecipare e di restare negli USA.\nAlla McLaren torna Revson al posto di Redman.\nLa BRM iscrive ben 6 vetture: oltre alle cinque gi\u00e0 iscritte a Monaco se ne aggiunge una sesta per il debuttante australiano Vern Schuppan. In compenso Wisell non corre per via di una ferita alla mano subita in occasione della Gold Cup della settimana prima. Schuppan non riuscir\u00e0 tuttavia a prendere parte alla gara per via di un incidente occorso a Gethin che prende quindi la macchina di Marko, il quale a sua volta prende la macchina dell'australiano.\nAlla Brabham torna in azione Reutemann; ciononostante il team manager Bernie Ecclestone decide di schierare una terza vettura per continuare a far correre Wilson Fittipaldi.\nLa Tecno riesce finalmente a schierare una monoposto per Nanni Galli che riesce a prendere parte alla gara. Purtroppo per Derek Bell, iscritto ancora una volta con la squadra italiana, la vettura non \u00e8 pronta e non pu\u00f2 scendere in pista.\nStatistiche.\nPiloti\nCostruttori\nMotori\nGiri al comando\nNote.\n\"Salvo indicazioni diverse le classifiche sono tratte da \""}
{"id": "2114189", "revid": "124123", "url": "https://it.wikipedia.org/wiki?curid=2114189", "title": "Gil Elvgren", "text": "Carriera.\nGil Elvgren nacque il 15 marzo 1914 a St. Paul, Minnesota. Il padre, Alex Aner Elvgren, svedese, aveva un negozio di vernici e tappezzeria; la madre, Goldie Alice Gilette era nata in Wisconsin e si esibiva insieme alla sorella cantando e ballando nelle chiese e nei club.\nFin da piccolo Elvgren manifest\u00f2 tendenze artistiche dedicandosi alla pittura, ad intagliare il legno e a costruire modellini di aerei. Durante l'adolescenza svilupp\u00f2 un grande interesse per i giochi matematici e si dedic\u00f2 anche molto allo sport, soprattutto al football e al golf.\nNel 1932 si diplom\u00f2 alla University High School e si iscrisse alla facolt\u00e0 di architettura della University of Minnesota. Nel 1933, per\u00f2, abbandon\u00f2 tutto e fugg\u00ec a Chicago per dedicarsi alla pittura, insieme con la ragazza di cui si era innamorato, Janet Cecilia Cummins. Qui Elvgren si iscrisse alla American Academy of Art, dove si laure\u00f2 a met\u00e0 degli anni trenta. Ritornato a St. Paul apr\u00ec un proprio studio e a poco a poco i clienti cominciarono ad arrivare. Uno dei suoi primi lavori fu la realizzazione di alcune immagini di pin-up per i celeberrimi calendari Dionne Quintuplets di Brown &amp; Bigelow del 1937 e 1938, ma la vastissima produzione di pin-up che doveva renderlo celebre era ancora distante: il corpo di opere per cui Elvgren \u00e8 oggi maggiormente ricordato, infatti, \u00e8 costituito proprio dalle ragazze dipinte per i calendari della Brown &amp; Bigelow dal 1944 ai primi anni cinquanta. Nel 1937, anche il principale concorrente di Brown &amp; Bigelow, la Louis F. Dow Company, commission\u00f2 a Gil una serie di pin-up e la loro collaborazione prosegu\u00ec fino al 1944: accanto alle dolci bellezze americane che richiamavano lo stile di Haddon Sundblom, Elvgren dipinse anche le prime ragazze che, quasi inconsapevolmente, assumevano pose maliziose, lasciando intravedere pi\u00f9 che le semplici forme e lanciando sguardi significativi agli osservatori.\nPer poter essere maggiormente in contatto con i suoi clienti, Elvgren ritorn\u00f2 a vivere a Chicago e nel 1940 cominci\u00f2 a lavorare per la Stevens-Gross, una delle maggiori agenzie pubblicitarie dell'epoca, con la quale rimase fino al 1952. Per loro lavorava anche Haddon Sundblom, che ebbe un peso fondamentale nella formazione artistica di Elvgren. L'influenza di Sundblom \u00e8 chiaramente visibile nel tratto dei disegni di Elvgren, tanto che, per esempio, quando molti anni dopo la 7 Up gli commission\u00f2 una illustrazione di Babbo Natale, l'ufficio legale della compagnia ne sconsigli\u00f2 l'uso in quanto il Babbo Natale proposto da Elvgren era praticamente indistinguibile da quelli di Sundblom per la Coca-Cola.\nDurante la sua permanenza alla Stevens-Gross Elvgren ebbe modo di lavorare per molte importanti compagnie, fra cui Coca-Cola in primis ma anche Ford, General Electric, Four Roses, Orange Crush e altri.\nMentre Elvgren andava affermandosi come artista professionista, la famiglia si ingrandiva: nel 1938 nacque la prima figlia, Karen, nel 1942 il primo figlio, Gillette Jr., e nel 1944 il secondo figlio, Drake. Amava molto la vita all'aria aperta e si dedicava spesso alla pesca e alla caccia; le armi erano una sua grande passione e ben presto divenne anche un collezionista.\nDurante la seconda guerra mondiale, a causa della gotta di cui soffriva da tempo, non pot\u00e9 arruolarsi nell'esercito ma prest\u00f2 comunque servizio civile come istruttore di armi da fuoco. Nel 1944 Elvgren cominci\u00f2 a collaborare stabilmente anche con la \"Brown &amp; Bigelow\", pur riservandosi la facolt\u00e0 di mantenere anche gli altri clienti che non fossero loro diretti concorrenti. Dal 1946 cominciarono a comparire fra le sue illustrazioni anche i primi nudi. Nel 1951 apr\u00ec un suo studio di illustrazione e ben presto il lavoro fu talmente copioso che fu costretto anche ad assumere altri artisti.\nNel 1956, insieme a tutta la famiglia, si trasfer\u00ec a Siesta Key in Florida, dove apr\u00ec un nuovo studio e cominci\u00f2 anche a realizzare ritratti per conto di personaggi famosi, fra cui Myrna Loy, Donna Reed e Kim Novak. Fra gli anni cinquanta e sessanta comparire nei calendari di Elvgren divenne addirittura una moda per le aspiranti star.\nContinuando a mantenere i suoi clienti nel settore pubblicitario, concesse sempre pi\u00f9 spazio anche alle illustrazioni per riviste quali Cosmopolitan, \"Redbook\", \"The Satuday Evening Post\".\nMor\u00ec di cancro il 29 febbraio 1980 all'et\u00e0 di 65 anni."}
{"id": "2114195", "revid": "1305772", "url": "https://it.wikipedia.org/wiki?curid=2114195", "title": "Bottiglia (disambigua)", "text": ""}
{"id": "2114201", "revid": "3115", "url": "https://it.wikipedia.org/wiki?curid=2114201", "title": "Grand Illinois Trail", "text": "Il Grand Illinois Trail \u00e8 un circuito riservato alle biciclette (e altri simili mezzi di trasporto non inquinanti) di 925 km (575 miglia) attraverso suggestive bellezze naturali e luoghi di interesse culturale dell'Illinois (Stati Uniti d'America). \u00c8 patrocinato dall'\"Illinois Department of Natural Resources\""}
{"id": "2114202", "revid": "1573940", "url": "https://it.wikipedia.org/wiki?curid=2114202", "title": "Platacanthomyidae", "text": "I Platacantomidi (Platacanthomyidae ) sono una famiglia di roditori comunemente noti come \"ghiri spinosi\". \nDescrizione.\nDimensioni.\nAlla famiglia appartengono roditori con la lunghezza del corpo tra 67 e 138 mm, la lunghezza della coda tra 76 e 138 mm e un peso fino a circa 75 g.\nCaratteristiche craniche e dentarie.\nIl cranio presenta un foro infra-orbitale grande e stretto ed una bolla timpanica poco sviluppata. Sono presenti due paia di fori palatali, la prima coppia situata poco dietro gli incisivi mentre la seconda localizzata tra le radici dentarie, che nel genere \"Typhlomys\" \u00e8 associata ad altri piccoli fori. Gli incisivi superiori sono arancioni, sono presenti tre denti masticatori su ogni semi-arcata, i quali sono ipsodonti, ovvero con una corona molto alta e con la superficie occlusiva attraversata da creste parallele disposte diagonalmente. I molari superiori hanno tre radici, mentre quelli inferiori soltanto due. La disposizione del muscolo massetere \u00e8 di tipo miomorfo (\"Fig.1\") mentre la mandibola \u00e8 sciurognata (\"Fig.2\").\nAspetto.\nIl corpo \u00e8 simile a quello di un topo. Le orecchie sono prominenti e cosparse di pochi peli. Sono presenti delle vibrisse molto lunghe. I piedi sono corti, con le dita centrali lunghe. La pianta dei piedi \u00e8 priva di peli e munita di 6 cuscinetti. La coda \u00e8 pi\u00f9 lunga della testa e del corpo e solitamente termina con un ciuffo di lunghi peli.\nDistribuzione e habitat.\nSi tratta di roditori arboricoli e terricoli diffusi in India, Cina e Indocina.\nVivono nelle foreste tropicali e subtropicali umide tra 600 e 2.100 metri di altitudine.\nTassonomia.\nLa famiglia comprende 2 generi viventi ed uno estinto:"}
{"id": "2114204", "revid": "834", "url": "https://it.wikipedia.org/wiki?curid=2114204", "title": "You Make Me Feel (Mighty Real)", "text": "You Make Me Feel (Mighty Real) \u00e8 un singolo del cantante statunitense Sylvester, pubblicato nel 1978 come secondo estratto dal quarto album in studio \"Step II\".\nSuccesso commerciale.\nIl singolo fu il primo per Sylvester ad entrare nella top ten britannica, dove raggiunse la posizione numero 8, ottenendo notevole successo anche in Italia (posizione numero 7) e Svizzera (posizione numero 6), e generalmente in tutta Europa. Negli Stati Uniti \"You Make Me Feel (Mighty Real)\" arriv\u00f2 alla trentaseiesima posizione della Billboard Hot 100.\nIl singolo mantenne per sei settimane la vetta della classifica americana \"Hot Dance Club Play\" fra agosto e settembre di quell'anno, contribuendo a consolidare la carriera di Sylvester nel panorama della musica disco."}
{"id": "2114211", "revid": "1573940", "url": "https://it.wikipedia.org/wiki?curid=2114211", "title": "Oratorio del Preziosissimo Sangue", "text": "L\u2019oratorio del Preziosissimo Sangue \u00e8 una chiesa di Roma, nel rione Monti, in via di San Giovanni in Laterano.\nLa chiesa fu costruita nell'Ottocento come oratorio di una casa per fanciulle povere, che dopo il 1860 divenne casa di riposo ed ospedale per suore anziane: in questa occasione anche l'oratorio fu adattato alle nuove esigenze. Nella facciata, sotto il timpano, \u00e8 collocata la scritta: \"Redemisti nos Domine in sanguine tuo\" (\"Ci hai redenti Signore nel tuo sangue\"). L'interno si presenta in forme molto semplici: degno di nota \u00e8 il soffitto a cassettoni.\nNell'annessa casa delle Suore Adoratrici del Sangue di Cristo furono nascosti parte dei 136 ebrei accolti dalla Congregazione. Oggi l'oratorio, annesso alla casa delle Suore Adoratrici del Sangue di Cristo, \u00e8 un luogo sussidiario di culto della parrocchia dei Santi Marcellino e Pietro al Laterano. Alcune vetrate abbelliscono le pareti e danno luce all'interno."}
{"id": "2114214", "revid": "1573940", "url": "https://it.wikipedia.org/wiki?curid=2114214", "title": "Heteromyidae", "text": "Gli Eteromiidi (Heteromyidae ) sono una famiglia di roditori originaria del Continente americano alla quale appartengono i ratti e topi canguro e i topi dalle tasche.\nDescrizione.\nDimensioni.\nLa famiglia comprende roditori di piccole e medie dimensioni con la lunghezza della testa e del corpo tra 60 e 200\u00a0mm, una lunghezza della coda tra 45 e 215\u00a0mm e un peso fino a 180\u00a0g.\nCaratteristiche ossee e dentarie.\nIl cranio \u00e8 delicato e presenta solitamente la regione inter-orbitale pi\u00f9 ampia del rostro, le ossa nasali che si estendono oltre gli incisivi e le arcate zigomatiche sottili e filiformi. La struttura del muscolo massetere \u00e8 di tipo sciuromorfo (\"Fig.1\"), il foro infra-orbitale \u00e8 modificato in un canale che attraversa le orbite per aprirsi sui lati del rostro. Le bolle timpaniche risultano alquanto rigonfie, la mandibola \u00e8 poco sviluppata e di tipo sciuroganto (\"Fig.2\"). Gli incisivi sono stretti mentre i molari hanno la corona elevata e le radici, eccetto nel genere \"Dipodomys\", dove sono a crescita continua. La loro struttura \u00e8 semplificata, con le cuspidi ridotte a quattro tubercoli. \u00c8 sempre presente un premolare su ogni semi-arcata. I piccoli ossicini dell'orecchio, l'incudine ed il martello, sono separati.\nAspetto.\nL'aspetto generale \u00e8 quello di un topo con delle modifiche pi\u00f9 o meno evidenti ad un'andatura saltatoria, ovvero con le zampe posteriori notevolmente allungate e la coda estremamente lunga terminante con un ciuffo. La pelliccia \u00e8 generalmente soffice e setosa con eccezione di alcune forme dove \u00e8 cosparsa di peli spinosi, la testa \u00e8 grande, con grandi occhi ed orecchie relativamente piccole. Sono presenti delle tasche guanciali esterne rivestite di pelo. Le zampe posteriori sono notevolmente allungate nei topi saltatori dei generi \"Microdipodops\" e \"Dipodomys\", i quali hanno un'andatura tipicamente bipede, con le zampe anteriori pi\u00f9 corte e poco sviluppate. Gli altri generi hanno modifiche agli arti meno evidenti. La coda \u00e8 generalmente pi\u00f9 lunga della testa e del corpo ed \u00e8 ricoperta densamente di peli. La fibula \u00e8 fusa con la tibia.\nDiffusione ed habitat.\nSono roditori terricoli pi\u00f9 o meno adattati ad un'andatura saltatoria diffusi principalmente nelle zone desertiche del Nordamerica e in tutti gli habitat dell'America centrale e della parte nord-occidentale dell'America meridionale.\nTassonomia.\nGli Eteromiidi comprendono 60 specie, suddivise in sei generi:\nEvoluzione.\nLa famiglia \u00e8 presente nell'America settentrionale dall'Oligocene, mentre in America meridionale soltanto recentemente."}
{"id": "2114218", "revid": "439868", "url": "https://it.wikipedia.org/wiki?curid=2114218", "title": "Richard Zare", "text": "Professore di Chimica all'Universit\u00e0 di Stanford, si \u00e8 laureato nel 1961 e nel 1964 ha conseguito il Ph.D. in chimica fisica ed analitica ad Harvard, sotto la direzione di Dudley Herschbach. \u00c8 noto per le sue ricerche sulla chimica laser, che ha portato ad una migliore comprensione delle reazioni chimiche a livello molecolare. Ha inoltre scritto numerosi manuali ampiamente utilizzati sul tema del momento angolare nei sistemi quantistici.\n\u00c8 membro dei comitati editoriali di numerose pubblicazioni scientifiche, tra le quali Chemistry World, Angewandte Chemie, \"Central European Journal of Chemistry\", \"Journal of Separation Sciences\" e \"Chinese Journal of Chromatography\".\n\u00c8 autore di vari studi accademici basati sulla ricerca della spettroscopia dei composti chimici. \u00c8 coautore di un articolo che avanza l'ipotesi che un meteorite proveniente da Marte, ALH84001, contenga tracce di vita marziana. Altri ricercatori hanno dubitato di queste scoperte, che restano dunque controverse."}
{"id": "2114219", "revid": "1684799", "url": "https://it.wikipedia.org/wiki?curid=2114219", "title": "Tikkun", "text": ""}
{"id": "2114221", "revid": "188323", "url": "https://it.wikipedia.org/wiki?curid=2114221", "title": "Z\u00fcndapp KS", "text": ""}
{"id": "2114225", "revid": "599013", "url": "https://it.wikipedia.org/wiki?curid=2114225", "title": "Cappella di San Sebastiano (Albisola Superiore)", "text": "La cappella di San Sebastiano \u00e8 un luogo di culto cattolico situato nel comune di Albisola Superiore, tra via San Sebastiano e via dei Siri, in provincia di Savona. La chiesa \u00e8 situata lungo quello che secondo alcuni potrebbe essere l'antico tracciato della strada romana di collegamento con Celle Ligure.\nStoria e descrizione.\nLa struttura \u00e8 di modeste dimensioni, a navata unica con volte a botte e piccolo campanile a vela.\nL'edificio potrebbe risalire al XVII secolo, ma non \u00e8 del tutto chiara l'epoca di costruzione. Sia l'interno che l'esterno sono privi di decorazioni di rilievo. Si notano solo due pannelli in ceramica dell'artista Tony Salem. Il primo \u00e8 conservato all'interno e rappresenta \"San Nicola di Bari\" (titolare della parrocchia), mentre il secondo \u00e8 situato in facciata esterna e raffigura \"San Rocco\"."}
{"id": "2114228", "revid": "547992", "url": "https://it.wikipedia.org/wiki?curid=2114228", "title": "Rita Rosani", "text": "Biografia.\nLa famiglia ebrea il cui cognome originario era Rosenzweig, si era trasferita in Italia dalla Cecoslovacchia. Maestra nella scuola elementare ebraica a Trieste, nel 1938 anche lei viene toccata dalle leggi razziali, lei e la famiglia pur perseguitati come tutti gli ebrei, non lasciano Trieste.\nDopo l'8 settembre, convince per\u00f2 i famigliari a trovar rifugio in un paesino del Friuli, salvandoli in questo modo dalla deportazione. Decide di entrare nel movimento resistenziale, prima in attivit\u00e0 clandestine a Portogruaro, poi passa a Verona dove \u00e8 attiva nell'organizzazione dei collegamenti tra formazioni partigiane.\nFonda la banda \"Aquila\", insieme ad altri quattro partigiani. Combattono per mesi in Valpolicella e nella zona di Zevio, e dopo un anno di attivit\u00e0, i partigiani diventeranno quindici; la loro base \u00e8 una baita sul Monte Comun. Qui, vengono accerchiati e, durante un rastrellamento, all'invito dei compagni di fuggire mentre loro creano un diversivo, la Rosani risponde: e si getta in prima fila nella mischia. Ferita e catturata, viene uccisa da un sottotenente della Guardia Nazionale Repubblicana con un colpo alla testa; nel processo tenutosi nel 1945 l'ufficiale viene condannato a vent'anni di carcere, ma poi liberato poco dopo."}
{"id": "2114230", "revid": "21880", "url": "https://it.wikipedia.org/wiki?curid=2114230", "title": "Rana mascareniensis", "text": ""}
{"id": "2114232", "revid": "228587", "url": "https://it.wikipedia.org/wiki?curid=2114232", "title": "DIP Presents the Upsetter", "text": "D.I.P Presents the Upsetter \u00e8 una raccolta di brani reggae del periodo 1973-1975, prodotta da Lee \"Scratch\" Perry e pubblicata su LP nel 1975 dall'etichetta discografica DIP."}
{"id": "2114236", "revid": "124680088", "url": "https://it.wikipedia.org/wiki?curid=2114236", "title": "Calcio Pomigliano", "text": "Il Pomigliano, denominato per esteso A.S.D. Calcio Pomigliano, \u00e8 una societ\u00e0 calcistica italiana con sede a Pomigliano d'Arco (NA).\nNella stagione 2019-2020 ha disputando il campionato in Eccellenza Campania girone A dopo aver disputato ben 17 campionati consecutivi in Serie D.\nStatistiche e record.\nPartecipazione ai campionati.\nIn 72 stagioni sportive a partire dall'inserimento nei campionati FIGC nel 1941:\nCampionati nazionali.\nIn 30 stagioni sportive a partire dall'esordio a livello nazionale in Serie C nel 1947:\nCampionati regionali.\nIn 35 stagioni sportive a partire dall'esordio a livello regionale in Seconda Divisione nel 1941:\nCampionati provinciali.\nIn 1 stagione sportiva a livello provinciale in Terza Categoria nel 1995:\nTifoseria.\nStoria.\nNegli anni 2010 sono attivi i gruppi \"Vecchia Brigata\" (dal 2007) e \"Quelli di sempre\" (fino al dicembre 2021). In passato erano presenti l\"'Uragano granata\", il \"Collettivo '99\" (nato nel 1999) e le \"Teste Matte\"."}
{"id": "2114238", "revid": "125299333", "url": "https://it.wikipedia.org/wiki?curid=2114238", "title": "Peter Camenzind", "text": "Peter Camenzind \u00e8 il primo romanzo di Hermann Hesse, pubblicato nel 1904 dopo tre anni di lavoro, grazie al consenso ottenuto da alcuni componimenti precedenti poetici come \"Hermann Lauscher\". L'opera valse ad Hesse il successo e quindi la possibilit\u00e0 di abbandonare il mestiere di bibliotecario e di dedicarsi a tempo pieno all'attivit\u00e0 di poeta/scrittore che sognava da ragazzo.\nPresentazione.\nLa storia narra di un \"Suchende\" \u2013 ossia una persona in ricerca, come sono la maggior parte dei personaggi dello scrittore tedesco \u2013 chiamato Peter Camenzind, il quale abbandona poco pi\u00f9 che ragazzo il proprio villaggio per dedicarsi agli studi e poi lavorare come scrittore. Personaggio molto raffinato, dai suoi pellegrinaggi impara a conoscere la citt\u00e0, il mondo e gli uomini attraverso esperienze, a volte positive e a volte anche negative, che lo segneranno.\nDiventa uno scrittore 'freelance' che si occupa di avvenimenti storico-politici: dopo aver conosciuto il mondo ritorna tuttavia al villaggio natale in campagna, rinnegando l'intellettualismo e la vita di citt\u00e0, dedicandosi invece interamente a quella bucolica, trovando la felicit\u00e0 e la pace interiore tanto agognata. Alla fine si \u00e8 reso conto ch'\u00e8 sempre rimasto il ragazzo di campagna che era, nonostante l'aspetto signorile e la formazione ricevuta.\nOsserva che il 'peccato originale' si applica e realizza compiutamente nella realt\u00e0 cittadina: quando torna al villaggio per prendersi cura del padre malato, capisce che fino ad allora non ha fatto altro che seguire il proprio sogno d'infanzia, diventar cio\u00e8 un poeta. Non sa se c'\u00e8 riuscito o se mai vi riuscir\u00e0; quanto pi\u00f9 rammemora le tante persone e gli amori che ha incontrato durante i suoi viaggi, capisce che sono diventati un sigillo indelebile dentro s\u00e9.\nL'autore vuole dunque spingere coloro che vogliono realizzarsi a non dimenticare dove \u00e8 la loro vera patria, ovvero nel cuore e nello spirito. Questo sar\u00e0 peraltro anche il tema centrale di \"Narciso e Boccadoro\".\nTrama.\nViene descritta l'esistenza di un uomo nato in un piccolo villaggio tra le montagne. Peter si distingue subito per il suo amore esuberante per la vita all'aria aperta, completamente immersa nella natura; passa il suo tempo nei boschi ad osservar la fauna selvatica. La vicenda si focalizza sulla trasformazione interiore nel tempo di Peter il quale, attraverso l'educazione, riesce a sceglier la propria carriera, l'attivit\u00e0 intellettuale.\nPeter ha trascorso un'infanzia abbastanza difficile, in quanto entrambi i genitori sono sempre stati troppo occupati dalle faccende materiali quotidiane per occuparsi e prendersi cura intimamente di lui; cos\u00ec a Peter non rimane altro che trovarsi un amico speciale nella natura: le montagne, il lago, i grandi ed improvvisi temporali, nonch\u00e9 il sole ma soprattutto le nuvole (egli s'identifica con le diverse creature create dalle loro forme) avvicinano il piccolo protagonista alla bellezza della realt\u00e0 naturale.\nLa prima volta che Peter esce dal piccolo villaggio in cui \u00e8 nato \u00e8 stato quando ha iniziato a frequentare la scuola pubblica nella vicina citt\u00e0; rimane cos\u00ec fortemente impressionato e sorpreso dalla vastit\u00e0 del mondo. Ma gli insegnanti coi loro modi severi non fanno altro che incutergli timore; il grande desiderio di trovare un vero amico non si realizzer\u00e0 tra i compagni di classe e, sentendosi solo, Peter comincia ad impegnarsi nella letteratura, scrivendo anche brevi e semplici poesie.\nIl primo sentimento amoroso provato nei confronti di una coetanea convertono il bambino in ragazzino appena entrato nella fase dell'adolescenza. Seduto ai piedi del letto in cui si trova la madre moribonda ha la prima presa di coscienza della morte, del morire a cui tutti i vivi son destinati alla fine del loro cammino in terra: quest'esperienza finisce per rafforzarlo ed incoraggiarlo, nonostante senta forte la mancanza della figura materna. A seguito d'un litigio avvenuto col padre fugge di casa e, dopo un periodo in cui s'\u00e8 dato all'alcol, si reca a Zurigo per studiare filologia.\nIn citt\u00e0 fa amicizia con un rinomato pianista di nome Richard; il carattere sereno un po' infantile ed ingenuo dell'artista, permette a Peter di stringer amicizia ed entrar in contatto anche con personalit\u00e0 conosciute, tra cui alcuni poeti e pittori. Nel contempo s'innamora d'una giovane pittrice ma, poco prima di confessarle i sentimenti che prova, viene a sapere ch'ella ama gi\u00e0 un altro uomo. \nProfondamente scosso e deluso Peter ricade nel vizio del bere, interrompe gli studi universitari e comincia a farsi un nome come scrittore: assieme a Richard fanno un viaggio percorrendo in lungo e in largo l'italia settentrionale. Peter si sente perfettamente a suo agio, quasi fosse a casa sua, nelle terre europee meridionali. Poco dopo, tornato in Svizzera, scopre che l'amico \u00e8 morto annegato; solo ora il protagonista riconosce la profonda importanza che quest'amicizia aveva per lui e finisce col maledire Dio per averglielo voluto strappare.\nDopo una serie di ricorrenti e sempre pi\u00f9 forti pensieri di suicidio Peter si reca a chieder consulenza ad un medico; ma il protagonista, sempre pi\u00f9 malinconico e depresso, guarda indietro sulla propria vita e si pone la questione di cosa abbia effettivamente realizzato sino a quel momento. Non trovando nessun vero significato nelle cose normali che fanno tutti, comincia a passar sempre pi\u00f9 tempo all'interno dei locali che vendono vino; diventa volubile e presuntuoso di carattere, e soffre di una forte miopia che gli tormenta gli occhi.\nL'amore per la giovane e bella Elisabeth gli restituisce la gioia di vivere, ma la superficialit\u00e0 che caratterizza le persone che lo circondano lo disgusta e finisce per cercar nuovamente rifugio nella natura: improvvisamente afferrato dal desiderio di matrimonio decide di sposare Elisabeth, ma la ritrova impegnata con un altro. Dopo molti anni ha un incontro risolutivo col padre; nuovamente si mette in viaggio dirigendosi ad Assisi, la citt\u00e0 di quello che considera esser stato il pi\u00f9 grande fra tutti gli uomini santi, San Francesco. In seguito si stabilisce a Basilea dove pare trovar una qualche stabilit\u00e0 emotiva e felicit\u00e0.\nL'incontro con la semplice e modesta esistenza di un falegname lo costringe nuovamente a mettersi in discussione; Peter rimane impressionato dalla vicinanza tra gli artigiani e la gente comune e si fa prendere in casa come convittore nella sua famiglia. L'incontro con Boppi, un disabile, cambier\u00e0 ancora una volta il corso della propria vita; Peter si trova ad osservar che, la grave limitazione fisica dell'amico rende molto pi\u00f9 intensa la sua vita e che l'iniziale pietoso disgusto provato \u00e8 del tutto fuori luogo.\nPeter si trova cos\u00ec combattuto tra Boppi e il falegname, che non lo comprende e vi si oppone, fino al punto da temer d'esser costretto a perder l'amicizia d'uno dei due. Allo zoo, dove s'\u00e8 recato in visita un giorno, il protagonista medita sul suo non mai estinto amore per Elisabeth e di quanto importante questo sia stato per lui. Dopo la morte di Boppi Peter vorrebbe ripartir immediatamente per l'Italia, ma viene invece richiamato al villaggio natale dalla notizia che lo informa della malattia del padre.\nPeter conclude cos\u00ec il suo percorso l\u00e0 da dove era partito, non sa per\u00f2 ancora ben dire quale sia il desiderio pi\u00f9 grande ed intimo che possiede e si mette, con le competenze acquisite nel campo, ad aiutar a riparare la casa paterna oramai fatiscente; grazie poi ad alcuni articoli fatti pubblicare in importanti quotidiani del Cantone della Confederazione svizzera in cui si trovano (in cui rivendica certi pagamenti dovuti al paese) ottiene gran fama all'interno della comunit\u00e0.\nProva, poco alla volta, nella sua attuale situazione, nuovamente una qualche gioia e un'ulteriore prospettiva gli viene offerta dall'aver ereditato la locale locanda; ma non abbandona l'ideale di sempre di poter diventar in un non lontano futuro uno scrittore di successo.\nPersonaggi.\nPeter decide di fargli conoscere Elisabeth, sapendo che i due sarebbero andati d'accordo."}
{"id": "2114254", "revid": "38120", "url": "https://it.wikipedia.org/wiki?curid=2114254", "title": "Schiacciata", "text": "La parola schiacciata ha diversi significati, tra questi i seguenti:\nGastronomia.\nVari preparati da forno hanno questo nome, tra cui:\nSport.\nAnche in vari sport \u00e8 usata la parola \"schiacciata\", tra questi:"}
{"id": "2114258", "revid": "1573940", "url": "https://it.wikipedia.org/wiki?curid=2114258", "title": "Chiesa di San Giuseppe di Cluny", "text": "La chiesa di San Giuseppe di Cluny \u00e8 una chiesa di Roma, nel rione Monti, in via Poliziano.\nEssa \u00e8 opera dell'architetto Luca Carimini e si trova nel monastero delle suore di San Giuseppe di Cluny. La fabbrica incominci\u00f2 nel 1884 e fu terminata nel 1890. Fu consacrata dal cardinale Lucido Maria Parocchi nel 1900. Singolarit\u00e0 della chiesa \u00e8 la scala d'accesso a doppia rampa, che pone la chiesa in una posizione sopraelevata rispetto al piano stradale. L'interno \u00e8 a tre navate con abside, ove \u00e8 collocato un mosaico raffigurante l\u2019\"Ascensione di Ges\u00f9 tra gli Apostoli\". Nella cripta si trova una riproduzione della grotta di Lourdes."}
{"id": "2114262", "revid": "228587", "url": "https://it.wikipedia.org/wiki?curid=2114262", "title": "Pressure Sounds", "text": "Pressure Sounds \u00e8 una etichetta discografica inglese specializzata nella ripubblicazione di dischi di musica reggae, principalmente roots reggae e dub, e caratterizzata dall'elevata qualit\u00e0 dei dischi in catalogo.\nFondata da Pete Holdsworth e con l'iniziale collaborazione di Adrian Sherwood attualmente sono associate alla \"Pressure Sounds\" una coppia di etichette: Maximum Pressure, specializzata in dancehall e Green Tea."}
{"id": "2114271", "revid": "111329053", "url": "https://it.wikipedia.org/wiki?curid=2114271", "title": "Notazione quadrata", "text": "La notazione quadrata, detta anche notazione vaticana, \u00e8 una maniera di annotare il canto gregoriano.\n\u00c8 la notazione pi\u00f9 recente, apparsa nell'XI secolo ed attribuita a Guido d'Arezzo. \u00c8 anche la pi\u00f9 conosciuta, anche se oggi si preferisce avvalersi anche di altri sistemi di notazione, sia la metense e la sangallese in modo particolare come avviene nel Graduale Triplex, per un confronto ed un approfondimento dal punto di vista semiologico.\nI pi\u00f9 antichi sistemi di annotazione erano detti \"adiastematici\": i neumi erano scritti in campo aperto e non veniva riportata nessuna indicazione per quanto riguarda la posizione melodica delle note. Tuttavia, a poco a poco, si manifest\u00f2 una ricerca di \"diastemazia\", ossia di precisione nella notazione degli intervalli. I neumi, ancora in campo aperto, furono disposti su differenti livelli poi fissati in modo rigoroso attorno ad una linea tracciata con punta secca. Questa linea, riservata prima solo all'orientamento del notatore, fu presto colorata, poi si videro apparire righi a due o tre linee prima che il numero fosse definitivamente fissato a quattro.\nIl tetragramma.\nIl rigo della notazione quadrata \u00e8 composto da quattro linee e tre spazi interlineari e prende il nome di tetragramma. Sia le linee che gli spazi si contano dal basso verso l'alto.\nGeneralmente l'ambitus delle melodie gregoriano \u00e8 assai poco sviluppato e perci\u00f2 quattro linee sono sufficienti. Se la melodia supera l'ambito delimitato dal tetragramma, si pu\u00f2 aggiungere una linea supplementare al di sopra oppure al di sotto del tetragramma, oppure si sposta o si cambia la chiave.\nLe chiavi.\nLe chiavi di lettura delle note sono due: quella di C (UT) e quella di F (FA), raffigurate con una stilizzazione grafica delle lettere C ed F, secondo l'antico uso di indicare i simboli delle note.\nLa posizione delle chiavi sul tetragramma non \u00e8 fissa. La chiave di C si pu\u00f2 trovare raramente sulla seconda linea, indifferentemente sulla terza o sulla quarta, mai sulla prima. La chiave di F la si trova sulla terza linea, una volta sulla quarta, nell'offertorio \"Veritas mea\", mai sulla prima e sulla seconda.\nLe alterazioni.\nNel canto gregoriano viene utilizzata una sola alterazione, il molle e solo davanti al SI.\nL'effetto del bemolle persiste: fino a che non intervenga un bequadro, un qualsiasi tipo di stanghetta, un'altra parola.\nLa guida.\nLa guida o \"custos\" \u00e8 un segno che annuncia la posizione della nota seguente. Viene utilizzata in due casi: alla fine del rigo, come annuncio in anticipo della prima nota del rigo seguente, oppure nel corso del rigo quando viene cambiata la chiave.\nIn entrambi i casi non deve essere cantata.\nLe stanghette.\nLe stanghette sono utilizzate per punteggiare le frasi melodico-verbali, indicando la gerarchia in cui le frasi stesse si trovano. Non hanno quindi valore ritmico o mensurale. \nL'asterisco e la crocetta.\nL'asterisco ( * ) lo si incontra dopo l'intonazione dei pezzi e sta ad indicare il momento della melodia in cui il coro si unisce al solista che intona.\nNella salmodia serve per delimitare due emistichi di un versetto indicando la cadenza mediana. Lo si trova infine anche nell'ultimo \"eleison\" del Kyrie quando l'ultima invocazione \u00e8 formata da due incisi.\nIl doppio asterisco ( ** ) lo si incontra solo nell'ultima invocazione del Kyrie ed indica il momento in cui i due semicori si uniscono.\nLa crocetta ( \u2020 ) sta ad indicare la cesura minima o \"flexa\" all'interno del primo emistichio di un versetto salmodico."}
{"id": "2114272", "revid": "1543377", "url": "https://it.wikipedia.org/wiki?curid=2114272", "title": "Dev Patel", "text": "Biografia.\nDev Patel nasce a Londra da genitori induisti di origine indiana emigrati dal Kenya. La madre Anita \u00e8 un'assistente familiare e il padre Raj lavora come consulente informatico. Patel cresce nel quartiere londinese di Harrow. Dai 7 ai 12 anni frequenta la Longfields Middle School dove prende parte alle rappresentazioni teatrali della scuola. Il primo personaggio che interpreta \u00e8 Sir Andrew Aguecheek de \"La dodicesima notte\" di William Shakespeare, ruolo per il quale riceve un premio come migliore attore. A 13 anni si iscrive alla Whitmore High School, il liceo di Harrow. Patel \u00e8 ricordato dalla sua insegnante di recitazione, Niamh Wright, come uno studente dotato di grande immaginazione, creativit\u00e0 e talento. Durante il suo esame GCSE, all'et\u00e0 di 16 anni, Patel scrive e recita il soliloquio di un bambino coinvolto nella Strage di Beslan. L'esaminatore chiamato a giudicare la sua interpretazione si commuove e gli d\u00e0 il massimo dei voti.\nNel 2006 Patel partecipa alle audizioni pubbliche per entrare nel cast di un nuovo teen drama della rete televisiva E4 chiamato \"Skins\". La madre aveva notato l'annuncio sul giornale e incoraggi\u00f2 il figlio a presentarsi ai casting nonostante il giorno seguente avesse un esame di scienze. Dopo una seconda audizione, Patel ottiene la parte di Anwar. La serie divent\u00f2 un fenomeno televisivo, fu candidata ai Premi BAFTA 2008 e vinse la Rosa d'oro. Patel si \u00e8 diplomato nel 2008. Patel pratica taekwondo dall'et\u00e0 di 10 anni. Ha preso parte a numerose competizioni sportive, nazionali e internazionali, fra le quali il campionato mondiale che si svolse a Dublino nel 2004. Nonostante fosse cintura rossa vinse la medaglia di bronzo. Nel 2006 \u00e8 stato promosso cintura nera.\nDev Patel si \u00e8 fatto conoscere per aver interpretato il ruolo di Anwar Kharral nelle prime due stagioni della serie televisiva britannica \"Skins\". Nel 2008 ha interpretato come protagonista il ruolo di Jamal Malik nel film \"The Millionaire\" di Danny Boyle. Il lungo processo di audizioni si concluse nell'agosto 2007. Inizialmente il ruolo era stato affidato a Ruslaan Mumtaz, ma il produttore pens\u00f2 che fosse \"troppo bello\". Il film ha ottenuto un grandissimo successo: nel 2009 conquist\u00f2 otto Premi Oscar, fra i quali l'Oscar al miglior film, sette Premi BAFTA e quattro Golden Globe. Patel fu insignito di numerosi premi cinematografici come attore esordiente ma non fu candidato all'Oscar. Nel 2010 ha interpretato il personaggio di Zuko nel film \"L'ultimo dominatore dell'aria\", adattamento cinematografico della serie animata \"Avatar - La leggenda di Aang\" (ottenendo tuttavia la nomination per Peggior attore non protagonista ai Razzie Awards 2010), e ha doppiato il suo personaggio nel videogioco tratto dal film.\nNel 2016 \u00e8 protagonista del film drammatico \"Lion - La strada verso casa\", tratto dal libro autobiografico di Saroo Brierley, \"A Long Way Home\", dove recita accanto a Nicole Kidman e Rooney Mara. La pellicola, presentata in anteprima al Toronto International Film Festival e successivamente alla Festa del Cinema di Roma 2016, narra la storia di un bambino di 5 anni che smarritosi per le strade di Calcutta viene adottato da una coppia australiana, molti anni dopo il ragazzo decide di ritrovare la sua famiglia utilizzando Google Earth. Per questo ruolo, Patel riceve la sua prima candidatura ai Premi Oscar 2017 e si aggiudica il Premio Bafta come miglior attore non protagonista.\nVita privata.\n\u00c8 stato impegnato sentimentalmente con la co-protagonista del film \"The Millionaire\", Freida Pinto, dal 2008 al 2014.\nRiconoscimenti.\nPremio Oscar\nGolden Globe\nMTV Movie Awards\nPremio BAFTA\nScreen Actors Guild Award\nBroadcast Film Critics Association Awards\nChicago Film Critics Association Awards\nEvening Standard British Film Awards\nEuropean Film Awards\nImagen Awards\nLondon Critics Circle Film Awards\nFilm festival internazionale di Milano\nNational Board of Review of Motion Pictures\nPhoenix Film Critics Society Awards\nSatellite Awards\nSt. Louis Film Critics Association Awards\nTeen Choice Awards"}
{"id": "2114277", "revid": "110157", "url": "https://it.wikipedia.org/wiki?curid=2114277", "title": "Oratorio del Santissimo Sacramento e delle Cinque Piaghe", "text": "L\u2019oratorio del Santissimo Sacramento e delle Cinque Piaghe \u00e8 una chiesa di Roma, nel rione Parione, in via dei Baullari.\nLa chiesa appartiene alla \"confraternita del Santissimo Sacramento e delle Cinque Piaghe\", fondata da papa Giulio II all'inizio del XVI secolo e sovvenzionata dalle generose largizioni di una nobildonna spagnola, Teresa Enriquez. Nel 1611 la confraternita affid\u00f2 all'architetto Giulio Rainaldo l'incarico di edificare l'oratorio di fronte alla porta di san Lorenzo in Damaso. Nel 1617 incominci\u00f2 la costruzione dell'oratorio, la cui facciata originariamente sorgeva nella piazza dell'Aquila. Nel 1863, in seguito ai restauri eseguiti da Luigi Tedeschi, la facciata fu voltata su via dei Baullari.\nLa facciata presenta, sopra il timpano, un attico con statue di quattro angeli, e una finestra al centro con decorazione ai lati.\nL'oratorio \u00e8 luogo sussidiario di culto della parrocchia di San Lorenzo in Damaso."}
{"id": "2114280", "revid": "188323", "url": "https://it.wikipedia.org/wiki?curid=2114280", "title": "Ritardatore di fase", "text": ""}
{"id": "2114283", "revid": "110157", "url": "https://it.wikipedia.org/wiki?curid=2114283", "title": "Club Atl\u00e9tico Voleibol Murcia 2005", "text": "Il Club Atl\u00e9tico Voleibol Murcia 2005 \u00e8 una societ\u00e0 pallavolistica femminile spagnola con sede a Murcia; milita nel massimo campionato spagnolo.\nStoria.\nNacque nell'estate del 2005 da una costola del \"Club de F\u00fatbol Atl\u00e9tico Ciudad\"; approfitt\u00f2 poi della rinuncia della \"Compa\u00f1\u00eda de Mar\u00eda\" di Siviglia per iscriversi direttamente alla Superliga, massimo campionato di pallavolo spagnolo. Sponsorizzato dall'immobiliare Grupo 2002, centr\u00f2 all'esordio il terzo posto in campionato. Nella stagione successiva debutt\u00f2 in una competizione europea, la Top Teams Cup, vincendola; nello stesso anno conquist\u00f2 tutti i trofei nazionali, campionato, Coppa della Regina e Supercoppa di Spagna, impresa ripetuta nel 2008."}
{"id": "2114284", "revid": "7336", "url": "https://it.wikipedia.org/wiki?curid=2114284", "title": "Parco storico di Monte Sole", "text": ""}
{"id": "2114285", "revid": "2130303", "url": "https://it.wikipedia.org/wiki?curid=2114285", "title": "Oratorio di Santa Maria Immacolata della Concezione", "text": "L\u2019oratorio di Santa Maria Immacolata della Concezione \u00e8 una chiesa di Roma, nel rione Esquilino, in via di San Vito.\nCos\u00ec l'Armellini riferisce di questo oratorio:\nIn occasione del restauro promosso da Pio VII, il monastero \u00e8 stato interamente rifatto. Nel 1869, l'istituto pass\u00f2 dalle Oblate a un diverso ordine religioso. Attualmente, \u00e8 affidato all'Ordine delle Pie Discepole del Redentore, e ospita un luogo di accoglienza e un pensionato per studentesse universitarie."}
{"id": "2114286", "revid": "188323", "url": "https://it.wikipedia.org/wiki?curid=2114286", "title": "Sistemi di distribuzione a fasatura variabile", "text": ""}
{"id": "2114287", "revid": "1782831", "url": "https://it.wikipedia.org/wiki?curid=2114287", "title": "Franco Muzzio &amp; C. Editore", "text": "Franco Muzzio &amp; C. Editore \u00e8 stata una casa editrice italiana fondata a Padova nel 1974 da Franco Muzzio (1948), che ne \u00e8 stato presidente. La casa editrice \u00e8 fallita nel 1997.\nStoria.\nLa produzione editoriale inizi\u00f2 con un paio di libri di educazione sessuale per bambini, \"Sexfibel, non \u00e8 stata la cicogna\", 41 pagine illustrate, e \"Un bambino lo sa?\" che nel 1974 suscitarono un dibattito giuridico e che, con una motivazione che venne giudicata \"bizzarra\", vennero sottoposti a sequestro giudiziario, ma successivamente dissequestrati e messi in commercio per effetto della perizia legale del prof. Guido Petter, psicologo dell'et\u00e0 evolutiva dell'Universit\u00e0 di Padova.\nLa casa editrice abbandon\u00f2 subito il tema dell'educazione sessuale e inizi\u00f2 la pubblicazione di una collana divulgativa di scienze naturali (piante, fiori, animali), volumetti didascalici con abbondanza di illustrazioni. Tra i primi libri la \"Guida degli uccelli d'Europa\", a lungo il titolo pi\u00f9 venduto.\nNel 1975 inizi\u00f2 (e fu la prima in Italia) la pubblicazione di una collana dedicata all'elettronica (\"Biblioteca tascabile di elettronica\") e nel 1976 di un'altra collana pi\u00f9 professionale (\"Manuali di elettronica applicata\"), con testi tradotti dal tedesco. Le due collane erano curate da Mauro Boscarol.\nNel 1978, dopo la comparsa dei primi personal computer inizia la pubblicazione della collana \"Il piacere del computer\", anch'essa curata da Mauro Boscarol, con circa un centinaio di titoli.\nParallelamente, dopo la crisi petrolifera degli anni settanta, venne creata anche una collana dedicata alle energie alternative e all'architettura bioclimatica (\"Le scienze dell'artificiale\"), ideata e curata da Sergio Los.\nNegli anni '80 in seguito all'esigenza di diversificare gli ambiti di intervento, fu lanciata una collana dedicata alla gastronomia (\"Cucina regionale\"), curata prima da Giuseppe Maffioli e poi da Marco Guarnaschelli Gotti. I primi titoli si riferivano alla cucina veneta; in seguito la collana si estese trattando la cucina di tutta Italia. Alla collana viene riconosciuto il tentativo di salvaguardare \"un patrimonio che, da un punto di vista culinario, giaceva ancora nelle case e in qualche osteria.\"\nSegue un'altra collana di informatica ideata e curata da Mauro Boscarol (\"Informatica\") e due collane curate da Virginio Sala, \"Intelligenza artificiale e robotica\" e \"Strumenti della musica\".\nNegli anni novanta furono lanciate nuove collane dedicate ai viaggi (\"Aritroso\"), in collaborazione con Ippolito Pizzetti, all'ecologia (\"Ecologia\", con la collaborazione di Giorgio Celli, e \"Il pianeta\", con la collaborazione di Gianfranco Bologna, direttore del WWF), al giardinaggio e agli animali (\"Il Corvo e la Colomba\"), ancora con Ippolito Pizzetti, e alla divulgazione scientifica (\"Muzzio Scienze\", diretta da Corrado Mangione).\nDalla met\u00e0 degli anni Novanta la casa ha avuto difficolt\u00e0, culminate nel 1997 con la dichiarazione di fallimento da parte del Tribunale Fallimentare di Padova. Diversi passaggi societari si sono infine conclusi nel 2003 con l'acquisto del marchio Franco Muzzio Editore da parte del Gruppo Editoriale Italiano."}
{"id": "2114288", "revid": "2229653", "url": "https://it.wikipedia.org/wiki?curid=2114288", "title": "Chiesa di Santa Maria Immacolata all'Esquilino", "text": "Santa Maria Immacolata all'Esquilino \u00e8 una delle chiese di Roma, nel rione Esquilino, in via Emanuele Filiberto.\nStoria.\nLa chiesa fu costruita tra il 1900 ed il 1914 per i Frati della Carit\u00e0, detti \"Padri Bigi\" (fondati da Ludovico da Casoria), dagli architetti Cursi e Cortese; fu consacrata dal cardinal Luigi Traglia il 21 aprile 1942, come ricorda una lapide all'entrata. \u00c8 in stile neogotico e presenta una facciata fiancheggiata da due basse torri campanarie; sopra il portale d'ingresso vi \u00e8 un mosaico dell'Immacolata avvolta in un mantello decorato da stelle. L'interno \u00e8 a tre navate suddivise da colonne, con vetrate.\nLa congregazione dei Padri Bigi si sciolse nel 1973. Oggi la chiesa \u00e8 un luogo sussidiario di culto della parrocchia dei Santi Marcellino e Pietro al Laterano. Nell'edificio accanto alla chiesa (viale Manzoni 30), diretta dai Frati Bigi, vi fu una Scuola elementare e media (parificata).\nDal 2018 insiste sulla chiesa la diaconia di Santa Maria Immacolata all'Esquilino."}
{"id": "2114289", "revid": "1573940", "url": "https://it.wikipedia.org/wiki?curid=2114289", "title": "Ptychadenidae", "text": "Ptychadenidae \u00e8 una famiglia di anfibi anuri diffusa nell'Africa subsahariana.\nTassonomia.\nOriginariamente descritta come trib\u00f9 all'interno della famiglia Ranidae (Ptychadenini ), ed in seguito come sottofamiglia (Ptychadeninae ) \u00e8 attualmente riconosciuta come famiglia a s\u00e9 stante, strettamente imparentata con Ceratobatrachidae, Micrixalidae, Phrynobatrachidae, Petropedetidae, Pyxicephalidae, Dicroglossidae, Mantellidae, Rhacophoridae, Nyctibatrachidae e Ranidae.\nComprende i seguenti generi:"}
{"id": "2114290", "revid": "188323", "url": "https://it.wikipedia.org/wiki?curid=2114290", "title": "Variatore della fase di distribuzione", "text": ""}
{"id": "2114294", "revid": "188323", "url": "https://it.wikipedia.org/wiki?curid=2114294", "title": "Sistema di distribuzione a fasatura variabile", "text": ""}
{"id": "2114301", "revid": "92723", "url": "https://it.wikipedia.org/wiki?curid=2114301", "title": "Cappella di Sant'Elena", "text": "La cappella di Sant'Elena all'Esquilino \u00e8 una chiesa di Roma, nel rione Esquilino, in via Machiavelli.\nEssa fu costruita tra il 1898 ed il 1899 su progetto dell'architetto Ettore Genuini come chiesa del convento delle Suore Francescane Missionarie di Maria, in occasione dell'ampliamento del loro convento, e dedicata a sant\u2019Elena, come indica l'iscrizione sopra il portale d'ingresso, in ricordo del nome della fondatrice delle religiose, la francese H\u00e9l\u00e8ne de Chappotin de Neuville.\nLa chiesa ed il complesso conventuale sono in stile neogotico; l'interno \u00e8 ad unica navata e presenta numerose vetrate policrome, ed \u00e8 caratterizzato da una cancellata che separa la parte dell'aula sacra occupata dalle religiose da quella dei fedeli. Nel dopoguerra vi era annessa una scuola elementare."}
{"id": "2114316", "revid": "729019", "url": "https://it.wikipedia.org/wiki?curid=2114316", "title": "Greensleeves Records", "text": "Greensleeves Records \u00e8 una etichetta discografica inglese specializzata in musica reggae e dancehall.\nFondata da Chris Cracknell e Chris Sedgwick inizi\u00f2 l'attivit\u00e0 come un piccolo negozio di dischi situato a West Ealing, Londra, nel novembre del 1975.\nHa pubblicato dischi di Dr Alimantado, Scientist, Eek-A-Mouse, Yellowman, Billy Boyo, Anthony Johnson, Mad Cobra, Shabba Ranks, Gregory Isaacs, Sizzla, Dennis Brown, Elephant Man, Augustus Pablo, Alborosie.\nGreensleeves ha attualmente uno dei pi\u00f9 vasti cataloghi di musica reggae al mondo.\nAll'inizio del 2008, l'etichetta \u00e8 stata acquistata da VP Records, la pi\u00f9 grande etichetta reggae al mondo. Nonostante l'acquisizione, la Greensleeves Records ha mantenuto la propria autonomia."}
{"id": "2114320", "revid": "767487", "url": "https://it.wikipedia.org/wiki?curid=2114320", "title": "Four Tops", "text": "I Four Tops sono un quartetto statunitense vocale, il cui repertorio include brani doo-wop, jazz, soul, R&amp;B, disco e showtunes. Fondati a Detroit, inizialmente con il nome The Four Aims, il principale cantante Levi Stubbs, insieme a Abdul \"Duke\" Fakir, Renaldo \"Obie\" Benson e Lawrence Payton sono rimasti in attivit\u00e0 per quattro decenni.\nNel 1999 sono stati inseriti nella Vocal Group Hall of Fame.\nCarriera.\nI Four Tops furono uno dei gruppi che aiutarono a definire il riconoscibile stile musicale della Motown degli anni Sessanta. Insieme a The Miracles, The Marvelettes, Martha and the Vandellas, The Temptations, e The Supremes, i Four Tops erano soprattutto famosi dato che il cantante, Stubbs, era un baritono, mentre la maggior parte degli altri gruppi avevano un tenore.\nIl gruppo ebbe due singoli che arrivarono in vetta alla Billboard Hot 100: \"I Can't Help Myself\" per due settimane nel 1965 e \"Reach Out I'll Be There\", entrambe scritte come quasi tutti i loro lavori, dal team di compositori Holland-Dozier-Holland. Nel 1972, i Four Tops passarono alla ABC Records, con cui continuarono a registrare dischi fino alla fine degli anni Settanta. In seguito il gruppo ha spesso cambiato casa discografica, ed attualmente \u00e8 sotto contratto per la Universal Music Group.\nNel 1997, dopo la morte di Lawrence Payton, il gruppo continu\u00f2 ad esibirsi con tre elementi, cambiando provvisoriamente il proprio nome in The Tops, fino al momento in cui Theo Peoples (ex componente dei Temptations) fu reclutato come quarto componente. Nel 2000 Ronnie McNeir si un\u00ec al gruppo in sostituzione di Stubbs, malato di cuore. Nel 2005, Roquel Peyton (figlio di Lawrence), prese il posto di Renaldo Benson morto di cancro.\nDal 2006, Fakir, McNeir, Payton, e Peoples compongono l'attuale formazione dei Four Tops. Dopo la morte di Levi Stubbs avvenuta nel 2008, Fakir \u00e8 l'unico membro originale del gruppo ancora in vita."}
{"id": "2114326", "revid": "2130303", "url": "https://it.wikipedia.org/wiki?curid=2114326", "title": "Chiesa di Santa Maria Immacolata e San Giuseppe Benedetto Labre", "text": "La Chiesa di Santa Maria Immacolata e San Giuseppe Benedetto Labre \u00e8 un luogo di culto cattolico di Roma, situato nel quartiere Tuscolano (zona San Giovanni - Re di Roma), all'incrocio tra via Taranto e via Monza.\nLa chiesa \u00e8 un luogo sussidiario di culto della parrocchia dei Santi Fabiano e Venanzio, e fino a marzo 2019 annessa all'Istituto scolastico omonimo delle Suore dell'Immacolata (dette \"di Genova\"), fondate dal sacerdote Agostino Roscelli.\nAttualmente \u00e8 annessa al monastero di san Charbel, sede della procura dell'Ordine libanese maronita a Roma. Il monastero si occupa delle relazioni tra l'Ordine e la Santa Sede, e segue le cause di beatificazione e canonizzazione dei religiosi dell'Ordine. Esso \u00e8 il punto di riferimento per i fedeli devoti ai santi dell'Ordine (San Charbel, San Nimatullah, Santa Rafqa e Beato Fratel Estephan) attraverso l'accoglienza, le preghiere, l'ascolto.\nStoria e descrizione.\nLa chiesa venne costruita su progetto di Gino Benigni tra il 1928 e il 1930; venne consacrata il 31 ottobre del 1931.\nL'esterno, in stile neoromanico \u00e8 caratterizzato dalla facciata, posta a quarantacinque gradi sull'incrocio tra via Taranto e via Monza; il prospetto \u00e8 preceduto da una scalinata ed \u00e8 caratterizzato da un portico a tre arcate sorrette da colonne, sormontato da una trifora, nella cui lunetta \u00e8 posto un mosaico raffigurante \"Cristo con angeli\". In posizione arretrata, sulla destra, si trova la torre campanaria in stile neocosmatesco.\nL'interno, che si rif\u00e0 ai modelli paleocristiani, si presenta in stile basilicale, con tre navate, matronei, soffitto ligneo e abside; nel catino absidale \u00e8 presente un mosaico raffigurante la \"Crocifissione\", e sopra di esso \u00e8 posto un altro mosaico con la \"Gloria di Maria Immacolata\". Le pareti laterali sono quasi totalmente coperte da mosaici con le rappresentazioni delle quattordici stazioni della \"Via Crucis\". Sulla cantoria in controfacciata trova luogo l'organo a canne Tamburini \"opus 150\", costruito nel 1932; esso, integro nelle sue caratteristiche originarie, \u00e8 a trasmissione elettrica e dispone di 22 registri su due manuali e pedale."}
{"id": "2114334", "revid": "461628", "url": "https://it.wikipedia.org/wiki?curid=2114334", "title": "Chiesa dei Santi Fabiano e Venanzio", "text": "La chiesa dei Santi Fabiano e Venanzio \u00e8 una chiesa di Roma, nel quartiere Tuscolano, in piazza di Villa Fiorelli. \u00c8 la chiesa dei camerinesi residenti a Roma.\nLa chiesa fu costruita nel 1936 dall'architetto Clemente Busiri Vici ed eretta a parrocchia da Pio XI il 10 agosto 1933. L'interno si presenta a tre navate; il presbiterio \u00e8 coronato da un mosaico, che copre tutta la parete, raffigurante \"Cristo benedicente con i santi Fabiano e Venanzio\". Nei locali della chiesa vi sono opere della distrutta chiesa dei Santi Venanzio e Ansovino.\nNella facciata della chiesa vi sono due lapidi commemorative. La prima ricorda il bombardamento alleato (incursione aerea di Roma del 13 agosto 1943), fece 1.500 morti e colp\u00ec in parte anche la chiesa, e la visita immediata di papa Pio XII; la seconda ricorda don Andrea Santoro, sacerdote \"fidei donum\", che fu parroco in questa chiesa dal 1994 al 2000 e che fu ucciso in Turchia il 5 febbraio 2006.\nLa chiesa \u00e8 titolo cardinalizio col nome di \"\u201cSanti Fabiano e Venanzio a Villa Fiorelli\u201d\"."}
{"id": "2114335", "revid": "123495150", "url": "https://it.wikipedia.org/wiki?curid=2114335", "title": "E tu.../Chiss\u00e0 se mi pensi", "text": "E tu.../Chiss\u00e0 se mi pensi \u00e8 l'ottavo singolo a 45 giri di Claudio Baglioni, pubblicato in Italia dall'RCA Italiana nel maggio 1974.\nIl singolo.\nEntrambi i brani furono scritti da Claudio Baglioni e Antonio Coggio (anche produttore dell'album) per la musica, mentre il testo \u00e8 del solo Baglioni; vennero scelti come singolo dall'album omonimo, nell'estate del 1974. Entrambe le canzoni sono arrangiate da Vangelis Papathanassiou. Da notare che sul singolo appare un missaggio di E tu... differente da quello presente sull'LP.\nBrani.\nLa prima canzone descrive un pomeriggio di due fidanzati al mare. Tra abbracci senza troppe parole, rincorrersi per gioco, scherzare tra loro con complicit\u00e0, sguardi dolci e carezze in viso. Lui capisce di essere davvero innamorato e che \u00e8 lei per ora il grande amore, quello che sogni e non sai se davvero esiste, ma quando lo trovi tutto il resto passa in secondo piano. \nNella seconda il protagonista \u00e8 innamorato di una ragazza, ma ancora non le ha detto tutto quello che sente e che prova per lei. Cos\u00ec, immagina come lei stia passando la notte, se si gira e rigira perch\u00e9 non riesce a dormire, se ha accanto a s\u00e9 quel suo peluches, se ha la luce accesa o spenta. Ma soprattutto si chiede speranzoso se lei lo stia pensando, se lo vorrebbe l\u00ed in quel momento, e se un giorno staranno insieme.\nAccoglienza.\nIl singolo debutt\u00f2 nella classifica dei singoli pi\u00f9 venduti in Italia al settimo posto il 6 luglio 1974. Dopo poche settimane, il 27 luglio, sal\u00ec in vetta alla classifica, scalzando la celebre \"Piccola e fragile\" di Drupi. Il 26 ottobre il singolo scese al secondo posto. Complessivamente rimase in vetta per dodici settimane non consecutive, e per sei mesi in top ten, diventando un piccolo record nella carriera di Baglioni. Infatti il suo precedente miglior successo, \"Questo piccolo grande amore\" era stato alla posizione numero uno per sei settimane, ed in top ten per poco pi\u00f9 di quattro mesi. Il singolo vendette 500.000 copie, e fu certificato disco d'oro. Quello stesso anno il cantautore romano vinse il \"Festivalbar\" con il brano. Alla fine dell'anno, il singolo risult\u00f2 il pi\u00f9 venduto in Italia.\nCover.\n\"E tu...\" \u00e8 stata registrata da Marco Carta nel suo album di esordio \"Ti rincontrer\u00f2\" del 2008; \u00e8 stata inoltre interpretata dal vivo, nel 2001, durante il variet\u00e0 televisivo \"Stasera pago io\" da Fiorello in duetto con Laura Pausini. Lo stesso Fiorello l'ha incisa nell'album \"Finalmente tu\" del 1995. Nel 2012 il cantante Al Bano la incide in lingua italiana e in lingua spagnola. \"Chiss\u00e0 se mi pensi\" \u00e8 invece stata incisa, con qualche modifica nel testo, da Nada."}
{"id": "2114340", "revid": "125929746", "url": "https://it.wikipedia.org/wiki?curid=2114340", "title": "Sardegna Uno", "text": "Sardegna Uno \u00e8 un'emittente televisiva a carattere regionale della Sardegna che trasmette dalla citt\u00e0 di Cagliari.\nStoria.\nSardegna Uno nasce nel 1984 per iniziativa dell'imprenditore e medico Paolo Ragazzo. Fino al 1986 la copertura era limitata all'attuale Citt\u00e0 metropolitana di Cagliari, all'iglesiente, e alla provincia di Oristano, mediante una rete di 4 impianti di trasmissione. \nSuccessivamente, l'emittente si fonde per incorporazione nel 1986 con Tele Sardinia dell'editore Sergio Zuncheddu, andando a raggiungere cos\u00ec la copertura dell'intera Sardegna, mediante due reti di impianti (la seconda, dal 1989, diventer\u00e0 Sardegna2, con palinsesto autonomo) trasmissivi in \"simulcast\".\nIl 7 gennaio 1987 parte il telegiornale di Sardegna1: , Un gruppo di giornalisti coordinati da Sandro Angioni (che ne sar\u00e0 il primo direttore) lasciarono Videolina per far nascere la nuova redazione giornalistica dell'emittente che in breve tempo diventa il fiore all'occhiello del palinsesto. Di quella prima redazione fecero parte: Maria Luisa Busi, Ignazio Artizzu, Giacomo Serreli, Cesare Corda, Vera Coppa, Gianni Zanata, Angelo Fancello, Augusto Ditel, Roberto Petretto, Puppo Gorini, Nicola Scano, Fiorella Ferruzzi.\nDal 6 settembre 1987 al 1994 Sardegna Uno si affili\u00f2 alla syndication Odeon TV. Successivamente i programmi di quest'ultima furono irradiati dalla sorella Sardegna 2 (seconda emittente del gruppo, nata dalle frequenze residue dell'ex Tele Sardinia, dedicata alle repliche dei programmi di Sardegna1, ai programmi di Odeon TV e successivamente ai video musicali di Magic TV).\nNel 1988 arriv\u00f2 a dirigere l'emittente Antonio Costantino, anch'egli proveniente da Videolina, il quale consolid\u00f2 l'emittente. In redazione, tra arrivi e partenze, si segnalano le presenze di Mauro Pili, Nicoletta Pisano, Cristiana Aime, Rosanna Romano.\nNel gennaio del 1997 la direzione del telegiornale viene affidata a Rosanna Romano sino al dicembre 1997, quando pass\u00f2 a Videolina.\nDalla primavera del 1989, l'emittente ebbe un proprio servizio di teletext: inizialmente auoprodotto (eccetto il periodo dall'autunno 1995 al 1998, col nome Televideo della Sardegna, in joint venture con Videolina), era improntato sull'informazione e offriva notizie di pubblica utilit\u00e0.&lt;br&gt;Il Televideo Sardegna (questo l'ultimo nome del teletext di Sardegna1 dal 1998) termin\u00f2 il servizio il 30 novembre 2001.\nNel 1993, Sardegna Uno fu l'emittente che in Sardegna fece parte dell'esperimento di Gianfranco Funari, di produrre una trasmissione da trasmettere su tutto il territorio nazionale attraverso un network di televisioni locali, chiamato Zona Franca.\nNel 1998 la direzione dell'emittente viene nuovamente affidata a Sandro Angioni il quale la caratterizza dedicando gran parte del palinsesto all'informazione, con particolare attenzione ai programmi sportivi che vedono tra i protagonisti Vittorio Sanna, Francesco Porceddu, Sergio Masia e la partecipazione di Alessia Simoncelli. La redazione giornalistica \u00e8 formata da Gianni Zanata, Mario Cabasino, Massimiliano Rais, Marco La Picca, Carlo Manca, Piersandro Pillonca, Stefano Lai, Stefania De Michele, Andrea Sanjust e Giuseppe Giuliani, ai quali si affiancano, come collaboratori fissi, Roberta Mocco, Paola Pintus, Marzia Piga, Bruno Ghiglieri e Giampaolo Puggioni. I corrispondenti sono Sandra Sanna da Sassari, Martine Frey da Olbia e Paolo Desogus da Oristano.\nL'8 agosto 1998 Sardegna Uno grazie ad un accordo con Eutelsat diviene la prima emittente regionale a diffusione satellitare: i programmi dell'emittente sono irradiati in tutto il continente geografico europeo e nella fascia del Magreb. Sardegna Uno \u00e8 inoltre la prima emittente regionale a disporre di una fly satellitare che le consente di trasmettere in diretta.\nNel 2004, l'editore Paolo Ragazzo cede la seconda rete del gruppo, Sardegna2, a Mediaset per lo sviluppo nell'isola del mux del digitale terrestre Mediaset 1.\nSempre nel 2004 l'emittente viene rilevata dall'imprenditore ogliastrino Giorgio Mazzella (gi\u00e0 presidente di Banca CIS), il quale opera una trasformazione dell'azienda in termine di contenuti e la prepara all'imminente passaggio al digitale terrestre. Aumenta lo spazio dedicato al folklore isolano, mentre diminuisce lo spazio dedicato all'informazione.\nNel 2006 Sardegna Uno stipul\u00f2 un accordo con 7 Gold, il quale permise dal 21 agosto di quell'anno la trasmissione di parte della programmazione della nota syndication in terra sarda, non visibile sino ad allora. Inizialmente Sardegna Uno trasmetteva solo una parte del palinsesto di 7 Gold, spezzettando gli spazi destinati alla programmazione locale.\nDal mese di febbraio 2008 viene nominato direttore generale e di testata Mario Tasca il quale, nel corso dell'anno, cambi\u00f2 in parte l'aspetto scenografico del telegiornale, programmando nuove trasmissioni e coordinando il passaggio al digitale terrestre. Nell'ottobre del 2008, con lo spegnimento del segnale analogico, in favore del digitale terrestre, Sardegna Uno \u00e8 tornata a trasmettere la propria programmazione a pieno regime, mentre uno dei canali del mux dell'emittente \u00e8 stato destinato interamente a 7 Gold. \nNel 2009 venne creato il sito web dell'emittente, dove \u00e8 possibile, grazie allo streaming, vedere la programmazione in tempo reale.\nLa crisi dell'emittente.\nDal 2012 si susseguono varie crisi per l'emittente. I lavoratori, nonostante abbiano accettato le riduzioni di stipendio dovute all'attivazione dei contratti di solidariet\u00e0, denunciarono all'editore il mancato pagamento di alcune mensilit\u00e0, della quattordicesima, e un mancato rinnovamento tecnologico dell'emittente volto alla digitalizzazione, al fine di renderla maggiormente competitiva sul mercato. L'editore Giorgio Mazzella sostenne che non pu\u00f2 pagare gli stipendi in quanto non riceve dallo Stato circa 2 milioni di euro destinati al finanziamento delle televisioni private locali.\nLa crisi dell'emittente cagliaritana tuttavia stenta a placarsi. Infatti in una logica di contenimento dei costi il 6 dicembre 2012 si \u00e8 deciso lo spegnimento della frequenza satellitare.\nIl 5 agosto 2013 l'editore Giorgio Mazzella lasci\u00f2 la propriet\u00e0 dell'emittente ad una cordata di 3 editori, formata dall'amministratore delegato Sandro Crisponi, dal patron del circuito 7 Gold Luigi Ferretti e dal direttore del telegiornale Mario Tasca, con quote societarie rispettivamente del 71%, 19% e 10%.\nTuttavia i sindacati lamentarono la scarsa trasparenza nel passaggio di propriet\u00e0, assieme al mancato pagamento ai lavoratori di 4 mensilit\u00e0, della tredicesima del 2012, oltre al mancato versamento dal 2009\n delle quote TFR e dei contributi volontari al fondo complementare dei giornalisti: per queste ragioni, dal 3 ottobre 2013 i lavoratori dell'emittente cagliaritana sono riuniti in assemblea permanente e hanno proclamato 5 giornate di sciopero.\nIl 28 novembre 2013 i giornalisti di Sardegna Uno (all'ottavo giorno di sciopero da ottobre 2013), si riunirono davanti al mercato civico di Cagliari inscenando un finto telegiornale in strada per far conoscere ai cittadini la situazione su cui verte l'emittente cagliaritana.\nIl 16 gennaio 2014 in occasione dell'apertura della campagna elettorale per le elezioni regionali, i dipendenti dell'emittente (da 107 giorni in assemblea permanente e con 5 mensilit\u00e0 arretrate) indicono 3 nuove giornate di sciopero. Tuttavia il direttore Mario Tasca con la collaborazione del giornalista Marco La Picca e di alcuni tecnici, ha proseguito la messa in onda regolarmente del telegiornale.\nIl 4 febbraio 2014 (pochi giorni dopo la scadenza dei contratti di solidariet\u00e0 in vigore da 2 anni) i vertici dell'emittente licenziarono 13 dipendenti su 27. I destinatari di questo provvedimento sono 5 giornalisti, 4 tecnici della messa in onda, 2 dipendenti dell'area produzioni, un dipendente dell'area tecnica e un amministrativo. Questo provvedimento ha scatenato la dura presa di posizione della politica e dei sindacati.\nIl 23 aprile 2014 dopo oltre 90 giornate di sciopero da parte dei dipendenti, per volont\u00e0 dei rappresentanti sindacali, si \u00e8 chiuso senza alcun accordo tra le parti l'incontro svolto negli uffici del Settore Lavoro della Provincia di Cagliari. \nIl 12 giugno 2014 dopo due anni di contratto di solidariet\u00e0 (con una riduzione dello stipendio del 33%), mensilit\u00e0 arretrate e anni di contributi non versati al fondo pensionistico di alcuni giornalisti e tecnici, l'azienda ha completato la procedura di riduzione di personale annunciata il 1\u00ba febbraio scorso, licenziando 12 dipendenti su 27.\nA partire dal settembre 2014 Sardegna Uno presenta diversi nuovi programmi registrati negli studi dell'emittente cagliaritana e prodotti da aziende esterne, rinnovando integralmente il palinsesto dell'emittente.\nDopo il ridimensionamento, l'attuale redazione del telegiornale di Sardegna Uno \u00e8 formata dal direttore Mario Tasca e dai 3 redattori Marco La Picca, Stefano Lai ed Elisabetta Sanna.\nIl 10 settembre 2021 viene annunciata l'acquisizione, a seguito di un'asta giudiziaria, da parte di Sergio Zuncheddu, gi\u00e0 editore di Videolina, Radiolina, L'Unione Sarda e Tele Costa Smeralda, per l'ammontare di 500 mila euro.\nDiffusione.\nIl mux di Sardegna Uno (nato in seguito allo switch off del 2008 in Sardegna), \u00e8 trasmesso su buona parte del territorio sardo sul canale UHF 39 (618\u00a0MHz), ed \u00e8 composto dai seguenti canali:\nSatellite.\nSardegna Uno \u00e8 stata la prima emittente regionale a trasmettere sul satellite Hot Bird in tutta Europa, gi\u00e0 dal 1998 nel primo transponder con tecnologia Skyplex di Eutelsat (sull'allora Hot Bird 4, frequenza 10719 MHz, polarizzazione Verticale, symbol rate 27500). In seguito, il canale \u00e8 stato ospitato su altri transponder degli stessi satelliti a 13\u00b0 Est. Era ricevibile gratuitamente anche attraverso i decoder di Sky Italia (canale 822) e Tiv\u00f9sat, con l'identificativo Sardegna Uno Sat.\nDal 6 dicembre 2012 il segnale satellitare \u00e8 stato spento a causa dei costi di gestione troppo alti.\nProgrammi.\nSardegna Uno ha un palinsesto generalista dedicato principalmente all'informazione (con 3 edizioni del telegiornale, ognuna con un approfondimento giornalistico), all'intrattenimento e alla cultura in Sardegna.\nProgrammi del passato.\nAlcuni programmi di successo dell'emittente furono:"}
{"id": "2114351", "revid": "146092", "url": "https://it.wikipedia.org/wiki?curid=2114351", "title": "Chiesa delle Rampe San Marcellino", "text": ""}
{"id": "2114354", "revid": "544588", "url": "https://it.wikipedia.org/wiki?curid=2114354", "title": "Marzio Del Testa", "text": "Biografia.\nDopo una lunga gavetta inizia l\u2019attivit\u00e0 di musicista professionista collaborando insieme al trio toscano Ceramiche Lineari con la Compagnia della Fortezza del regista Armando Punzo per lo spettacolo \"I Pescecani ovvero quello che resta di Bertolt Brecht\", in seguito collabora con la cantante Ginevra Di Marco ex cantante e corista dei CSI e dei PGR, registrando nei dischi \"Disincanto\", Stazioni Lunari prende terra a Puerto Libre, \"Donna Ginevra, La Rubia canta la negra\" e seguendola in tour.\nPartecipa anche al progetto live \"Stazioni Lunari\" ideato da Francesco Magnelli dove ha la possibilit\u00e0 di accompagnare dal vivo cantanti e musicisti fra cui Max Gazz\u00e8, Piero Pel\u00f9, Enzo Avitabile, Peppe Servillo, Daniele Sepe, Tuxedomoon, Paola Turci, Cristina Don\u00e0, Riccardo Tesi, Maurizio Geri, Cristiano Godano, Simone Cristicchi, Petra Magoni, Teresa De Sio, Mario Venuti, Marina Rei, Morgan, Carmen Consoli, Nada, Massimo Zamboni, Gianni Maroccolo.\nNel 2004 vince con il gruppo Ceramiche Lineari il premio della critica al Premio Ciampi di Livorno, sempre nel 2004 vince con la Compagnia della Fortezza il Premio UBU come miglior spettacolo teatrale dell'anno, e nel 2005 vince con \"Stazioni Lunari\" il Premio Speciale al Meeting delle etichette indipendenti di Faenza.\nSuccessivamente, tra il 2005 ed il 2006 partecipa al progetto solista di Cisco ex cantante dei Modena City Ramblers, registrando nei dischi La lunga notte e Il mulo e seguendolo in tour nel insieme ad altri musicisti fra cui Francesco Magnelli (ex CSI e PGR) e Massimo Giuntini (ex Modena City Ramblers). Sempre nel 2006 poi, suona nel disco \"Sguardo contemporaneo\" del cantautore Bugo con la produzione artistica di Giorgio Canali.\nSuona con l'attore e regista Alessandro Benvenuti registrando nel disco \"Capodiavolo 01\" prodotto da Arlo Bigazzi per Materiali Sonori e partecipando allo spettacolo live in teatro. Suona con Riccardo Tesi e Maurizio Geri nel progetto live \"Sopra i tetti di Firenze\".\nNel 2010 partecipa alla produzione dello spettacolo \"Cantierranti\" con Enrico Fink (voce, flauto), Anna Granata (voce), Sabina Manetti (voce), Yacouba Dembel\u00e8 e Djeli-Kan (voce, flauto, djemb\u00e8, ballophon), Ruben Chaviano Fabian (violino), Vittorio Catalano (sax, ciaramella, flauti), Mino Cavallo (chitarre, cuatro), Arlo Bigazzi (basso, balalaika basso), Marzio Del Testa (batteria e percussioni) e la partecipazione di Giampiero Bigazzi (elettronica, voce). Tutti musicisti provenienti dalla storia dell'Etichetta Discografica Materiali Sonori.\nNel 2014 con i fratelli Severini (i Gang) registra le ritmiche per il primo album di inediti dopo 14 anni, sotto la produzione di Jono Manson, dal titolo Sangue e Cenere. Per reperire i fondi, si affidano al crowdfunding[8], riuscendo ad ottenere il 917% della somma richiesta[9].\nDal 2018 realizza installazioni sonore, sonorizzazioni sperimentali e composizioni strumentali per video art e teatro, collaborando con: Compagnia della Fortezza, Materiali Sonori, Musicus Concentus, Nem, Distillerie, Dipartimento di Architettura Firenze.\nDiscografia.\nIn qualit\u00e0 di batterista e percussionista\nIn qualit\u00e0 di sound artist/sound designer:\n2009 \"Luoghi d' esperienza\", Mauro Staccioli - Duccio Benvenuti / GenerazioniArte\n2019 \"In mezzo alle cose\", Maddalena Rossi - Dipartimento Architettura Firenze DIDA\n2019 \"Rumorebianco\", S.Luca Alabastrai - Distillerie / Materiali Sonori\n2021 \"Noisaddiction,\" Secret Florence \"-\" Musicus Concentus / Materiali Sonori\n2021 \"noisad\", cinematic dust sounds/audiotape"}
{"id": "2114356", "revid": "42179", "url": "https://it.wikipedia.org/wiki?curid=2114356", "title": "Gottlieb Wilhem Daimler", "text": ""}
{"id": "2114357", "revid": "181699", "url": "https://it.wikipedia.org/wiki?curid=2114357", "title": "Esequibo", "text": ""}
{"id": "2114363", "revid": "599013", "url": "https://it.wikipedia.org/wiki?curid=2114363", "title": "Forte San Giovanni (Finale Ligure)", "text": "Il Forte San Giovanni \u00e8 una fortezza nel comune ligure di Finale Ligure, in provincia di Savona, situata ad un'altitudine di 50 m s.l.m.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Liguria, nel dicembre 2019 divenuto Direzione regionale Musei.\nStoria.\nL'attuale Forte San Giovanni fu costruito allo scopo di rafforzare le difese dagli spagnoli dal 1640 al 1644 sui ruderi di un torrione risalente alla met\u00e0 del XV secolo. Questo torrione (ricordato da Gianmario Filelfo e di cui si ha notizia da un disegno del 1571), costituisce oggi il corpo centrale, a pianta ottagonale, della fortezza.\nMolto pi\u00f9 recente del vicino Castel Gavone, ne costituiva una difesa avanzata e simultaneamente proteggeva e controllava Finalborgo, la capitale del Marchesato di Finale.\nVenne spesso restaurato e ampliato nei suoi settori dagli spagnoli tra il 1674 ed il 1678, guidati dall'ingegnere Gaspare Beretta, che si occuparono del collegamento diretto con il borgo e dei rinforzi delle fortificazioni.\nFu abbandonato nel 1707 e nel 1713 ceduto dall'Austria a Genova, che lo demol\u00ec in parte.\nNel 1822 divenne un penitenziario, poi dal 1960 fu incamerato dal demanio e negli ultimi anni interamente restaurato."}
{"id": "2114366", "revid": "1573940", "url": "https://it.wikipedia.org/wiki?curid=2114366", "title": "Chiesa dei Santi Antonio di Padova e Annibale Maria", "text": "La chiesa dei Santi Antonio di Padova e Annibale Maria \u00e8 un luogo di culto cattolico di Roma, situato nel quartiere Tuscolano, in piazza Asti.\nStoria.\nFu costruita su progetto dell'arch. Costantino Forleo e dell'ing. Raffaele Boccuni negli anni 1956-1958 e consacrata dal cardinale Luigi Traglia il 27 maggio 1965. Due lapidi interne alla chiesa ricordano che due papi l'hanno visitata, Paolo VI nel 1974 e Giovanni Paolo II nel 1979.\nLa chiesa \u00e8 sede parrocchiale, istituita nel 1956 ed affidata ai padri rogazionisti, proprietari dell'edificio, il cui fondatore, Annibale Maria Di Francia, \u00e8 uno dei contitolari della chiesa. Essa \u00e8 inoltre sede del titolo cardinalizio di Sant'Antonio da Padova in Via Tuscolana.\nDescrizione.\nEsterno.\nL'esterno della chiesa dei santi Antonio di Padova e Annibale Maria \u00e8 caratterizzato dalla facciata; quest'ultima, a salienti, con le due ali laterali poco pronunciate, \u00e8 rivestita con un paramento murario costituito d blocchi rettangolari di travertino disposti su pi\u00f9 fasce orizzontali. Al centro della parte inferiore, si aprono i tre portali; quello di mezzo, pi\u00f9 grande rispetto ai due laterali, \u00e8 sormontato da un piccolo protiro pensile contenente un gruppo scultoreo in bronzo con, al centro, \"Sant'Antonio da Padova col Bambino\". Sui due portali laterali, invece, si trovano due mosaici realizzati da Marko Ivan Rupnik e raffiguranti \"Sant'Antonio da Padova\" (a sinistra) e \"Sant'Annibale Maria Di Francia\" (a destra). Nella parte superiore della facciata, si aprono cinque grandi monofore che danno luce all'interno.\nSulla destra della chiesa, si trova il complesso parrocchiale. Sull'angolo tra piazza Asti e via Tuscolana, si eleva l'imponente torre campanaria, con un'altezza di 47 metri. Essa si compone di dieci ordini e dalla cella campanaria; al posto della prevista cuspide di coronamento, \u00e8 stata realizzato un piedistallo, sul quale poggia una croce in ferro. Il campanile ospita un concerto di 8 bronzi, in scala diatonica maggiore di \"Re\u266d\", fuso dalla fonderia Francesco de Poli di Revine Lago nel 1961.\nInterno.\nL'interno della chiesa dei Santi Antonio di Padova e Annibale Maria \u00e8 a tre alte navate, con cappelle laterali; le navate laterali sono sormontate dai matronei, che sono uniti nella controfacciata dalla cantoria. La chiesa \u00e8 priva di abside.\nL'ultima campata della navata centrale \u00e8 pi\u00f9 lunga rispetto alle altre ed ospita il presbiterio, rimodernato nel 2009. In quest'anno sono stati installati tre nuovi arredi in marmo policromi: l'ambone, sul lato di sinistra; l'altare maggiore, al centro; la sede presidenziale, sul lato di destra. Al centro, in posizione arretrata, vi \u00e8 il vecchio altare maggiore, che presenta un tabernacolo in alabastro ed il ciborio, con una particolare copertura tetraedrica in bronzo poggiante su tre robusti pilastri in marmo verde. La parete fondale \u00e8 interamente rivestita da un mosaico realizzato negli anni ottanta del XX secolo e che ha come tema \"Date loro voi stessi da mangiare\". In esso sono raffigurati al centro Cristo che d\u00e0 il nutrimento materiale e spirituale per l'umanit\u00e0 a Sant'Antonio da Padova (a destra) e a Sant'Annibale Maria Di Francia (a destra); in basso, vi sono gli apostoli.\nSul matroneo alla sinistra del presbiterio, si trova l'organo a canne, costruito nel 1972 dalla ditta organaria Rosario Chichi. A trasmissione elettrica, dispone di 17 registri; la sua consolle, mobile indipendente, \u00e8 situata a pavimento e dispone di due tastiere e pedaliera."}
{"id": "2114370", "revid": "1924342", "url": "https://it.wikipedia.org/wiki?curid=2114370", "title": "The Colour of My Love Concert", "text": "The Colour of My Love Concert \u00e8 il secondo home video della cantante canadese C\u00e9line Dion. \u00c8 stato registrato il 7 e 8 settembre 1993 al Th\u00e9\u00e0tre Capitole di Qu\u00e9bec, in Canada (prima ancora del lancio dell'album \"The Colour of My Love\" e del The Colour of My Love Tour). \u00c8 stato mandato in onda sul canale TV CTV nel dicembre 1993 e su Disney Channel nel febbraio 1994. \u00c8 stato pubblicato su VHS il 19 ottobre 1995 e su DVD il 6 gennaio 1998. Nel 2008 sono usciti una Visual Milestones DVD edition ed un cofantetto contenente il DVD \"The Colour of My Love Concert\" e il CD \"The Colour of My Love\".\nDescrizione.\nC\u00e9line Dion ha interpretato brani dai suoi tre album anglofoni precedenti, in particolare \"The Colour of My Love\". Il concerto ha visto anche la partecipazione straordinaria di Peabo Bryson (con cui C\u00e9line ha interpretato \"Beauty and the Beast\") e di Clive Griffin (con cui C\u00e9line ha cantato \"When I fall in love'). C\u00e9line ha cantato anche brani di successo come \"The Power of Love\" e \"Think Twice\", ha dedicato ai genitori, presenti in sala, il suo primo brano \"Ce n'\u00e9tait qu'un r\u00eave\" (scritto dalla madre e dal fratello Michel) e infine ha interpretato per la prima volta il brano di Elvis Presley \"Can't Help Falling in Love\", un brano mai incluso in un CD fino al 2002, quando C\u00e9line lo ha reinterpretato nello show VH1 Divas Las Vegas (da cui sono stati tratti un CD e un DVD).\nNei paesi francofoni \u00e8 stato incluso al VHS il video della hit di C\u00e9line, \"Pour que tu m'aimes encore\".\nSuccesso.\n\"The Colour of My Love Concert\" \u00e8 rimasto 39 settimane nella Top Music Video chart negli USA, raggiungendo la posizione n\u00b0 19. Ha ottenuto il disco di platino per pi\u00f9 di 100\u00a0000 copie vendute, lo stesso in Francia (20\u00a0000). Nella classifica francese dei video musicali, disponibile dal 2003, \"The Colour of My Love Concert\" \u00e8 al 27\u00ba posto, in quella portoghese dei DVD musicali, disponibile dal 2004, al 10\u00b0."}
{"id": "2114373", "revid": "1573940", "url": "https://it.wikipedia.org/wiki?curid=2114373", "title": "Falco jugger", "text": "Il falco laggar (Falco jugger ) \u00e8 una specie di falco del genere \"Falco\". \u00c8 noto anche, specialmente presso i falconieri, con il nome di falco lugger.\nDescrizione.\nIl falco laggar \u00e8 un falco di medie dimensioni. Nell'aspetto somiglia moltissimo al lanario, del quale talvolta viene considerato conspecifico. Il corpo misura tra i 39 e i 46\u00a0cm di lunghezza, l'apertura alare varia tra gli 88 e i 107\u00a0cm. La coda misura tra i 16 e i 21\u00a0cm. Negli esemplari adulti, le copritrici delle regioni superiori sono di colore marrone scuro con i contorni di un marrone pi\u00f9 chiaro. La coda \u00e8 di media lunghezza; le penne centrali sono di colore bruno-grigio scuro uniforme con l'estremit\u00e0 beige. Il disegno del capo presenta la fronte biancastra e il vertice di colore variabile dal bianco-ruggine al rossastro, cos\u00ec come la nuca, una stretta stria oculare nera che da dietro l'occhio arriva fino alla nuca e le guance biancastre, separate da un lungo e stretto mustacchio nero sotto l'occhio. La gola e la parte superiore del petto sono biancastre. I lati del petto sono segnati da leggere striature marroni su fondo biancastro; addome, fianchi e calzari sono pi\u00f9 o meno ricoperti da macchie o bande.\nLa colorazione delle regioni superiori dei giovani \u00e8 simile a quella degli adulti, ma vertice e nuca sono marroni. La parte posteriore delle guance e la stria oculare presentano una colorazione marrone e quest'ultima non risalta cos\u00ec nettamente sullo sfondo come negli adulti. Fatta eccezione per il bianco della gola, le regioni inferiori sono prevalentemente di colore marrone scuro pi\u00f9 o meno chiazzate di chiaro. La cera e l'anello oculare, cos\u00ec come i piedi, sono di colore grigio-verde.\nDistribuzione e habitat.\nIl falco laggar vive in aree boschive aride e aperte, pianure, terreni coltivati e semideserti, ma anche in citt\u00e0 ove vi siano alberi. Di solito non si incontra ad altitudini superiori ai 1000 m, ma occasionalmente \u00e8 stato avvistato fino a 1980 m. Il suo areale comprende quasi tutta l'India, il Pakistan, il Bangladesh, il Nepal e il Bhutan, oltre all'estremit\u00e0 sud-orientale dell'Iran, il settore meridionale del Turkmenistan e quello sud-orientale dell'Afghanistan.\nConservazione.\nLa popolazione di falco laggar \u00e8 ritenuta inferiore alle 100.000 unit\u00e0. La IUCN classifica la specie come \u00abprossima alla minaccia\u00bb (\"Near Threatened\")."}
{"id": "2114383", "revid": "1522738", "url": "https://it.wikipedia.org/wiki?curid=2114383", "title": "Disordini in Grecia del 2008", "text": "Nel dicembre del 2008 la Grecia \u00e8 stata attinta da violente proteste che coinvolsero la societ\u00e0 civile e le istituzioni politiche. La rivolta scatur\u00ec in seguito all'uccisione di Alexandros Andr\u00e9as Grigoropoulos, un giovane studente di 15 anni, da parte di un agente di polizia durante un pattugliamento notturno nel quartiere universitario di Exarchia ad Atene. \nFurono commessi numerosi atti vandalici, che causarono ingenti danni ad edifici privati pubblici e ad altri beni, e i connessi disordini durarono per pi\u00f9 di tre settimane. \nIl poliziotto, riconosciuto colpevole di omicidio volontario secondo la legge greca, \u00e8 stato condannato all'ergastolo, il suo complice a dieci anni di reclusione. Tuttavia il tribunale d'appello ha riformato la sentenza in una condanna a 13 anni. Il condannato \u00e8 quindi tornato in libert\u00e0 il 30 maggio 2019. \nL'omicidio di Alexandros Grigoropoulos.\nIntorno alle ore 21 del 6 dicembre un poliziotto spar\u00f2 a uno studente di quindici anni, Alexandros Andr\u00e9as Grigoropoulos, uccidendolo.\nLe dichiarazioni iniziali della polizia cercarono di attribuire l'uccisione alla dinamica delle operazioni di ordine pubblico: secondo le forze dell'ordine, nel tentativo di fermare una situazione di violenza un poliziotto aveva sparato alcuni colpi con la pistola d'ordinanza e uno di questi aveva raggiunto al petto il ragazzo, che mor\u00ec prima dell'arrivo dell'ambulanza. Un video reso pubblico il giorno seguente mostr\u00f2 che l'omicidio non era avvenuto nel corso di scontri, che il giovane ucciso non stava prendendo parte ad alcuna rivolta e che gli assassini avevano sparato intenzionalmente e senza apparente motivo, come riportato in molte testimonianze dirette. Secondo le dichiarazioni degli amici e dei familiari il giovane studente si stava recando ad una festa presso degli amici.\nGli scontri.\nDurante i primi tre giorni di scontri, gli edifici dell'universit\u00e0 di Atene subirono danni e il rettore dell'ateneo, Christos Kittas, annunci\u00f2 le proprie dimissioni il 9 dicembre.\nI danni complessivi.\nIl primo ministro greco K\u014dstas Karamanl\u012bs dichiar\u00f2 l'8 dicembre che i danni recepiti in tale ammontavano a 100 milioni di euro, e che gli esercizi commerciali colpiti dagli scontri sarebbero stati indennizzati.\nSviluppi.\nEpaminondas Korkoneas, un poliziotto trentasettenne, fu sospeso e arrestato con l'accusa di omicidio premeditato in danno dello studente. Un suo collega trentunenne, Vassilis Saraliotis, fu sospeso e accusato di complicit\u00e0 nell'omicidio.\nIl presidente greco Karolos Papoulias invi\u00f2 un telegramma di condoglianze alla famiglia del giovane assassinato, mentre il primo ministro invi\u00f2 una lettera nella quale si impegnava ad evitare il ripetersi di tali tragedie e in una trasmissione indirizzata a tutta la nazione invoc\u00f2 la cessazione delle rivolte popolari e dichiar\u00f2 di aver ordinato al ministro delle finanze una rapida compensazione ai proprietari degli edifici danneggiati nel corso delle rivolte.\nIl ministro dell'interno Prokopis Pavlopoulos espresse profondo rincrescimento per la morte del giovane mentre la polizia formul\u00f2 le sue scuse.\nLe proteste in Europa.\nDinanzi al consolato greco di Torino, in Corso Galileo Ferraris, durante la notte dell'8 dicembre qualcuno scrisse due messaggi con bombolette spray, \"assassini\" e \"Andreas vive nelle lotte\". La stessa notte, a Londra, alcuni anarchici in segno di protesta tentarono di assaltare il consolato greco, e dopo essere stati bloccati dalle forze dell'ordine, bruciarono una bandiera greca in Holland Park.\nA Berlino, il consolato greco \u00e8 stato occupato per circa otto ore e la bandiera greca fu sostituita con un manifesto bianco recante la scritta \"Assassini di stato\"; al termine dell'occupazione i manifestanti non sono stati arrestati, ma tenuti sotto stretta sorveglianza.\nIn Italia, in occasione dello sciopero universitario del 12 dicembre, in pi\u00f9 capoluoghi gli studenti occuparono i consolati greci in segno di solidariet\u00e0 con il movimento ellenico."}
{"id": "2114392", "revid": "1528507", "url": "https://it.wikipedia.org/wiki?curid=2114392", "title": "Messerschmitt-B\u00f6lkow-Blohm", "text": "La Messerschmitt-B\u00f6lkow-Blohm GmbH (MBB) era una azienda aeronautica tedesca\ndata dal risultato di varie fusioni nella fine degli anni sessanta, specializzata nella produzione di elicotteri e nota soprattutto per la realizzazione dell'MBB Bo 105.\nL'azienda venne successivamente acquistata dalla DaimlerChrysler Aerospace (DASA) nel 1989, ora parte della EADS.\nStoria.\nLa Messerschmitt-B\u00f6lkow-Blohm venne fondata con l'acquisizione della B\u00f6lkow GmbH da parte della Messerschmitt AG (il 6 giugno 1968) e la successiva fusione con la Hamburger Flugzeugbau (1969), una consociata Blohm + Voss; in questa seconda fase assunse il nome attuale di MBB.\nOriginariamente, il 51% della MBB era posseduto dalla famiglia Blohm, Willy Messerschmitt e Ludwig B\u00f6lkow. Il 22,07% era posseduto dallo stato federale tedesco di Amburgo, il 17.05 % dallo stato di Baviera, il 7.16 % dalla Thyssen AG, 7.16 % dalla Siemens AG, 7.13 % dalla Allianz Versicherungs-AG, 7.13 % dalla Robert Bosch GmbH ed il 6.15 % dalla Friedrich Krupp GmbH.\nNel 1981 la MBB ha acquisito la Vereinigte Flugtechnische Werke (VFW), che essa stessa aveva formato con la fusione con Focke-Wulf, Focke-Achgelis e Weserflug. Nell'anno seguente la MBB ha acquisito l'azienda aerospaziale Entwicklungsring Nord (ERNO) divenendo MBB-ERNO, con fatturato di 2,9 miliardi di euro (riportati alla valuta dell'epoca), nel 1982.\nNel 1989 la MBB \u00e8 stata acquisita dalla \"Deutsche Aerospace AG\" (DASA), che \u00e8 stata ridenominata \"Daimler-Benz Aerospace\" nel 1995. Con la fusione del 1998 di Daimler Benz e Chrysler Corporation, e la divisione aerospaziale fu rinominata DaimlerChrysler Aerospace AG il 7 novembre 1998. Il consolidamento del settore difesa europeo ha portato alla fusione della DASA con la francese A\u00e9rospatiale-Matra e la spagnola Construcciones Aeron\u00e1uticas S.A. (CASA) per formare la European Aeronautic Defence and Space Company (EADS) nel 2000. La precedente DaimlerChrysler Aerospace adesso opera sotto il nome di \"EADS Germany\"."}
{"id": "2114394", "revid": "1573940", "url": "https://it.wikipedia.org/wiki?curid=2114394", "title": "Eutriorchis astur", "text": "L'aquila serpentaria del Madagascar (\"Eutriorchis astur\" ) \u00e8 un uccello rapace appartenente alla famiglia degli Accipitridi. \u00c8 l'unica specie del genere Eutriorchis.\nDescrizione.\n\u00c8 un falco di media grandezza con ali corte e di forma rotondeggiante e dotato di una lunga coda, anch'essa arrotondata.\nIl suo piumaggio \u00e8 grigio con striature evidenti per tutto il corpo, ma che si notano di meno sulla schiena scura. Ha una testa a cappuccio, occhi gialli e, tra gli uccelli ancora esistenti, assomiglia pi\u00f9 di tutti all'astore di Henst (\"Accipiter henstii\" - anche questo del Madagascar), nonostante sia pi\u00f9 grande, pi\u00f9 chiaro e con la coda pi\u00f9 lunga. \u00c8 dotato di vista molto acuta e di zampe e dita molto squamate e particolarmente forti, inoltre possiede becco ed artigli molto potenti come tutti i falchi.\nDistribuzione e habitat.\nL'habitat di questa specie \u00e8 identificabile nelle foreste tropicali e umide del Madagascar nordorientale e la maggior parte degli avvistamenti sono nei pressi del parco nazionale di Masoala.\nConservazione.\n\"E. astur\" \u00e8 classificata dalla IUCN Red List come specie in pericolo di estinzione (\"Endangered\"). Si stima che la popolazione sia sicuramente superiore ai 250 individui anche se non si ritiene che esistano pi\u00f9 di 1000 esemplari. Le minacce che pongono in pericolo la sopravvivenza della specie sono il disboscamento e in particolare l'agricoltura praticata bruciando le foreste per poi spostarsi in nuovi territori quando il terreno non \u00e8 pi\u00f9 fertile. Il suo ambiente preferito, le umide foreste tropicali fino a 550 m di altitudine, sono state in gran parte rase al suolo."}
{"id": "2114398", "revid": "767487", "url": "https://it.wikipedia.org/wiki?curid=2114398", "title": "Mais (video)", "text": "Mais \u00e8 un video concerto della cantante brasiliana Marisa Monte pubblicato nel 1992 su VHS e su DVD-Video nel 2004.\nIl video.\n\"Mais\" contiene la registrazione di un concerto all'Imperator Club di Rio de Janeiro e di alcune \"session\" tenute l'anno prima da Marisa Monte alla Knitting Factory di New York (un prestigioso studio di registrazione dotato di una piccola sala da concerti frequentatissima da molti musicisti d'avanguardia).\nIl video segue di un anno la pubblicazione dell'omonimo album, il primo lavoro in studio della cantante brasiliana dopo l'esordio live di \"MM\", e contiene le testimonianze della tourn\u00e9e seguita all'uscita del disco, ma anche del periodo in cui fu registrato, in gran parte a New York, nel 1990.\nAi brani del concerto brasiliano sono alternati momenti quasi familiari registrati nella citt\u00e0 statunitense insieme al Arto Lindsay (produttore dell'album) in veste di chitarrista e cantante.\nRispetto al precedente video \"Marisa Monte ao vivo\", in \"Mais\" Marisa Monte dimostra di essere cresciuta, con un accresciuto bagaglio tecnico e con una padronanza del palco ormai quasi perfetta. Soprattutto, all'epoca, era cresciuto il suo repertorio non pi\u00f9 formato da sole cover di pezzi famosi, ma anche da canzoni sue o scritte dai suoi nuovi collaboratori, primi fra tutti Arnaldo Antunes e Nando Reis.\n\"Diariamente\" di Reis, \"Eu n\u00e3o sou da sua rua\" e \"Volte para o seu lar\" di Antunes, \"Rosa\" di Pixinguinha e \"De noite na cama\" di Caetano Veloso provengono dall'album. Il resto dell'esibizione \u00e8 composta da nuove e vecchie canzoni come il leggero soul \"N\u00e3o quero dinheiro (S\u00f3 quero amar)\" dell'immancabile Tim Maia, \"Voc\u00ea n\u00e3o serve pra mim\", vecchio successo di Roberto Carlos, \"I Can See Clearly Now\", classico di Johnny Nash. \"Lenda das Sereias, Rainha do Mar\", un vecchio \"samba-enredo\", proviene invece dal primo album di Marisa.\nGli stralci dell'esibizione newyorkese con Lindsay (con il supporto di grandi musicisti brasiliani come il chitarrista Claudio Celso e il percussionista Cyro Baptista) sono un sentito omaggio a Caetano Veloso a partire dalla struggente \"Madrugada e amor\".\nInframezzate alle parti musicali, il video presenta alcuni momenti filmati in cui Marisa Monte racconta in prima persona la sua esperienza newyorkese. In uno di questi momenti \u00e8 presente il musicista giapponese Ry\u016bichi Sakamoto che aveva collaborato con la cantante durante la registrazione dell'album \"Mais\".\nIl video termina con una bella versione della beatlesiana \"Dig a Pony\". Sopra i titoli di coda Marisa improvvisa alcuni versi del finale de \"La sonnambula\" di Bellini, testimonianza dei suoi trascorsi come apprendista cantante lirica.\n\"Mais\" fu diretto e prodotto da Arthur Fontes e Lula Buarque de Hollanda (gi\u00e0 produttore del precedente video \"Marisa Monte ao vivo\" e dei primi spettacoli della cantante) con la loro Conspira\u00e7\u00e1o Filmes.\nNel 2004 la Phonomotor di Marisa Monte ripubblic\u00f2 \"Mais\" su DVD, in un cofanetto che conteneva anche altri due video usciti precedentemente (\"Marisa Monte ao vivo\" del 1989 e \"Barulhinho bom\" del 1997).\nI contenuti extra del DVD comprendono \"Eu sei (Na mira)\" dall'album \"Mais\" e due omaggi a Gal Costa, \"Lua, Lua, Lua, Lua\" e \"Que pena\" di Jorge Ben Jor. Infine il disco contiene una session con i Tit\u00e3s di Branco Mello e Nando Reis e i video clip dei singoli dell'album \"Mais\", \"Diariamente\" e la \"hit\" \"Beija eu\".\nFormazione.\nConcerto a Rio de Janeiro:\nKnitting Factory, New York:"}
{"id": "2114404", "revid": "1573940", "url": "https://it.wikipedia.org/wiki?curid=2114404", "title": "Rhodonessa caryophyllacea", "text": "L'anatra testarosa o anatra dalla testa rosa (Rhodonessa caryophyllacea ) era una grossa anatra tuffatrice che un tempo abitava in alcune zone delle pianure gangetiche dell'India, nel Bangladesh e nelle paludi rivierasche del Myanmar, ma che \u00e8 considerata estinta dagli anni '50. \u00c8 stato ipotizzato che possa sopravvivere ancora nelle inaccessibili regioni paludose del Myanmar settentrionale e alcune voci di presunti avvistamenti nella regione hanno spinto gli studiosi a considerare la specie \u00abgravemente minacciata\u00bb, piuttosto che estinta. La sua classificazione \u00e8 stata messa pi\u00f9 volte in discussione e mentre alcuni hanno suggerito che sia una parente stretta del fistione turco (\"Netta rufina\"), altri preferiscono classificarla in un genere a parte. Tuttavia, le numerose ricerche non sono riuscite a riscontrare prove della sua attuale sopravvivenza. La colorazione rosa della testa che spicca su quella scura del corpo la rende inconfondibile. La chiazza ben visibile sulle ali e il collo lungo e sottile, invece, sono caratteristiche che condivide con il pi\u00f9 comune germano beccomacchiato indiano. Anche le uova sono considerate abbastanza peculiari, in quanto sono quasi perfettamente sferiche.\nDescrizione.\nQuando le condizioni sono favorevoli, il maschio dell'anatra testarosa \u00e8 inconfondibile. Entrambi i sessi misurano 41\u201343\u00a0cm di lunghezza e hanno becco lungo, collo lungo e testa appuntita. Il maschio ha il becco, la testa e il collo rosa, mentre la femmina ha testa e collo di un colore rosato pi\u00f9 tenue e becco pi\u00f9 chiaro. La colorazione nera del corpo si estende fino alla parte anteriore del collo, ove forma una striscia sottile. Il margine anteriore delle ali \u00e8 bianco. Quando l'animale \u00e8 in volo quest'ultima caratteristica non \u00e8 cos\u00ec evidente come nell'anatra alibianche, presente nella stessa regione. Le ali non hanno il margine posteriore scuro come quelle del fistione turco. La confusione con i maschi di fistione turco deriva probabilmente da uccelli posati sulla superficie dell'acqua, dal momento che anche questi ultimi hanno la testa di un caratteristico colore rosso (anche se, osservati da vicino, il colore appare molto differente da quello dell'anatra testarosa). I germani beccomacchiato, d'altro canto, ricordano molto le femmine di anatra testarosa quando sono in volo e vengono avvistati da lontano, e, se visti da dietro, possono essere scambiati anche per i maschi. In questo caso per distinguere le due specie bisogna osservare la parte superiore dell'ala: nel germano beccomacchiato le remiganti secondarie (il cosiddetto \u00abspecchio\u00bb) sono di colore verde scuro e le terziarie sono bianche, mentre nell'anatra testarosa lo \u00abspecchio\u00bb \u00e8 beige-rosato, molto pi\u00f9 chiaro delle penne circostanti. Nel caso la parte superiore delle ali non sia chiaramente visibile, le due specie sono del tutto indistinguibili e solo un osservatore esperto le pu\u00f2 identificare correttamente, sempre se la visibilit\u00e0 \u00e8 buona. Gli esemplari giovani hanno la testa quasi del tutto biancastra, senza alcuna traccia di rosa; alla specie \u00e8 stato attribuito un suadente richiamo di due note descritto come \"wugh-ah\".\nL'habitat di nidificazione della specie sono le paludi e gli stagni di pianura circondati dalle alte erbe della giungla. Il nido \u00e8 costruito tra le erbe. Le uova, sei o sette per covata, sono di forma molto sferica e di colore bianco-crema. Esse misurano 43\u201346\u00a0mm di lunghezza e 40\u201343\u00a0mm di larghezza. Si ritiene che la specie non abbia avuto abitudini migratorie e veniva avvistata generalmente da sola o in coppie e solo raramente in piccoli gruppi. Si pensa che l'anatra testarosa si nutra di piante acquatiche e molluschi. Come le specie del genere \"Netta\", generalmente raccoglie le sostanze di cui si nutre immergendo la parte anteriore del corpo e mai tuffandosi completamente sott'acqua come fanno i moriglioni.\nDistribuzione.\nAllan Octavian Hume e Stuart Baker annotarono che la roccaforte della specie era situata a nord del Gange e a est del Brahmaputra, prevalentemente nei distretti di Maldah, Purnia, Madhubani e Purulia dell'attuale Bihar. Si diceva che era molto comune nel distretto di Singhbhum. Hume cattur\u00f2 un esemplare nel Manipur, nascosto tra i fitti canneti del lago Loktak, annotando che la specie era molto rara nella zona. Edward Blyth sosteneva che la specie era presente anche nello stato di Arakan, nel Myanmar. Brian Houghton Hodgson ricevette alcuni esemplari provenienti dal Nepal. Qualche esemplare \u00e8 stato avvistato anche negli stati di Delhi, Sindh e Punjab, nonch\u00e9 nella regione di Awadh, nei pressi di Lucknow. Alcuni esemplari vennero abbattuti sul lago Najafgarh, nel distretto di Delhi. A Jerdon furono consegnati esemplari provenienti da localit\u00e0 poste molto pi\u00f9 a sud, ma personalmente ne osserv\u00f2 alcuni in natura solamente nel Bengala.\nTassonomia e sistematica.\nL'anatra testarosa \u00e8 stata descritta per la prima volta da John Latham nel 1790, che la classific\u00f2 nel genere \"Anas\". Per descrivere la specie, \u00e8 probabile che lo zoologo si sia servito di un disegno della collezione di Lady Impey, moglie di Sir Elijah Impey, Presidente della Corte Suprema di Calcutta tra il 1774 e il 1783. Mary Impey possedeva un serraglio a Calcutta e incaric\u00f2 alcuni artisti indiani, come Bhawani Das di Patna, di raffigurare gli animali presenti nella collezione. Dopo la morte del marito, Lady Impey si trasfer\u00ec in Inghilterra e vendette all'asta questi disegni nel 1810. Alcuni di essi vennero acquistati dal XIII Conte di Derby.\nIl genere \"Rhodonessa\" venne introdotto per la prima volta per classificare solo l'anatra testarosa. Jean Delacour ed Ernst Mayr, nella loro revisione della famiglia degli Anatidi (1945), la considerarono un membro piuttosto anomalo della trib\u00f9 degli Anatini (o \u00abanatre di fiume\u00bb), a causa del dito posteriore leggermente lobato, delle abitudini di corteggiamento e della tendenza a nutrirsi in superficie. Questi uccelli venivano osservati in voliere europee e, sebbene non vi si siano mai riprodotti, i maschi effettuavano spesso parate di corteggiamento arruffando le penne del collo e abbassando il collo per poi sollevarlo in alto in tutta la sua lunghezza, emettendo un fischio ansimante come quello del germano reale. Uno studio dell'anatomia della trachea pubblicato da Alfred Henry Garrod nel 1875 suggerisce che la specie possedesse una \u00ableggera dilatazione fusiforme\u00bb nella regione anteriore della siringe. Il \u00abbulbo osseo\u00bb cavo nella parte inferiore della siringe del maschio \u00e8 piuttosto peculiare. Anche la colorazione del piumaggio viene considerata unica, poich\u00e9 \u00e8 priva dei colori metallici delle remiganti secondarie caratteristici degli Anatini. Altra caratteristica unica \u00e8 la forma delle uova, grandi e quasi sferiche. Tutti questi aspetti giustificano l'inserimento della specie in un genere distinto. Le protuberanze tracheali sono state riscontrate unicamente tra i Mergini e gli Aythyini e sono molto rare negli esponenti del genere \"Anas\". Questa bolla tracheale \u00e8 arrotondata nelle specie del genere \"Anas\", ma spigolosa e munita di fenestrature in quelle dei generi \"Netta\" e \"Aythya\". Johnsgard consider\u00f2 \"Marmaronetta\" e \"Rhodonessa\" come forme intermedie. Basandosi sulle testimonianze morfologiche e comportamentali disponibili, specialmente sulla struttura dell'omero e degli anelli tracheali, Sidney Dillon Ripley sostenne che la specie deve essere classificata senza dubbio tra gli Aythyini.\nUno studio ha riscontrato la stretta parentela tra \"Rhodonessa\" e il fistione turco (\"Netta rufina\"), tanto che alcuni autori hanno suggerito di classificare entrambi nello stesso genere. Il genere \"Rhodonessa\", descritto prima del genere \"Netta\", gode di priorit\u00e0 e quindi il fistione turco dovrebbe essere ribattezzato \"Rhodonessa rufina\", ma la maggior parte degli studiosi non ha accettato questi cambiamenti.\nConservazione.\nIn passato quest'anatra era diffusa nell'India orientale, in Bangladesh e nel Myanmar settentrionale, ma oggi \u00e8 probabilmente estinta. \u00c8 sempre stata rara e l'ultimo avvistamento confermato, da parte di C. M. Inglis, avvenne a Darbhanga nel giugno del 1935, sebbene voci di presunti avvistamenti siano continuate a giungere dall'India fino agli inizi degli anni '60. Alcuni di questi sono avvenuti a Munger e nei pressi di Shimla. Nel 1950 Sidney Dillon Ripley la riteneva probabilmente estinta.\nNel 1988, Rory Nugent, un \"birdwatcher\" americano, e Shankar Barua di Delhi registrarono un avvistamento di questo sfuggente uccello lungo le sponde del Brahmaputra. La coppia inizi\u00f2 la ricerca dell'uccello dal \"ghat\" di Saikhoa, nell'estremit\u00e0 nord-orientale dell'India. Dopo 29 giorni di navigazione, Nugent disse di aver scorto un'anatra testarosa in mezzo a uno stormo di altri uccelli acquatici. Tuttavia, il presunto avvistamento di Nugent e Barua non \u00e8 stato accettato dalla maggior parte degli studiosi. Altre voci di avvistamenti avvenuti dopo gli anni '60 sono giunte dai bacini idrografici dei fiumi Mali e Chindwin, situati in un'area in gran parte inesplorata del Myanmar settentrionale. Sebbene l'area non sia mai stata accuratamente pattugliata dagli scienziati, le ricerche effettuate non hanno riscontrato la presenza dell'animale e hanno stabilito che la gran parte dei presunti avvistamenti di anatra testarosa ivi avvenuti vadano attribuiti a esemplari di fistione turco e germani beccomacchiato. Gli studiosi che effettuarono un sopralluogo nella valle dell'Hu Kaung nel novembre del 2003 conclusero che vi erano ragioni sufficienti per credere che l'anatra testarosa sopravviva ancora nello Stato Kachin (Myanmar settentrionale), ma un sopralluogo minuzioso del corso del fiume Nat Kaung tra Kamaing e Shadusup effettuato nell'ottobre del 2005 non riusc\u00ec a riscontrare prove dell'esistenza dell'animale; venne osservato un certo numero di anatre sospette, ma si rivelarono essere tutte germani beccomacchiato o anatre alibianche. Alcuni studiosi hanno ipotizzato che la specie possa avere abitudini notturne.\nLa scomparsa dell'anatra testarosa va attribuita probabilmente alla distruzione dell'habitat. Non sappiamo perch\u00e9 sia sempre stata considerata rara, ma si ritiene che la sua rarit\u00e0 sia stata autentica (e non dovuta a insufficienti studi sul campo), dal momento che quello che in passato era il suo habitat veniva frequentemente percorso dai cacciatori dell'epoca coloniale. L'anatra testarosa era una preda molto ricercata dai cacciatori e, successivamente, dagli allevatori di specie ornamentali, soprattutto a causa dell'insolito piumaggio. Come molte anatre tuffatrici, non era considerata buona da mangiare, e questo potrebbe aver facilitato la sopravvivenza degli esemplari rimasti. L'ultimo esemplare catturato venne abbattuto nel 1935 a Darbhanga, nel Bihar (India), da C. M. Inglis, che non si rese conto dell'animale al quale aveva sparato fino a quando il suo cane, un retriever, non glielo riport\u00f2. Alcuni esemplari vennero anche allevati nelle voliere di Jean Th\u00e9odore Delacour a Cl\u00e8res (Francia) e di Alfred Ezra a Foxwarren Park (Inghilterra), dove mor\u00ec l'ultimo esemplare noto in cattivit\u00e0. Le uniche fotografie conosciute che ritraggono questo animale furono scattate qui, tra le quali quella raffigurante una coppia scattata verso il 1925 da David Seth-Smith."}
{"id": "2114406", "revid": "339392", "url": "https://it.wikipedia.org/wiki?curid=2114406", "title": "Sinteraggio", "text": ""}
{"id": "2114410", "revid": "339392", "url": "https://it.wikipedia.org/wiki?curid=2114410", "title": "Cerchio trigonometrico", "text": ""}
{"id": "2114413", "revid": "1169970", "url": "https://it.wikipedia.org/wiki?curid=2114413", "title": "Santuario del Santissimo Crocifisso (Cosenza)", "text": "Il santuario del Santissimo Crocifisso \u00e8 un edificio religioso situato a Cosenza, nella zona sud-ovest della citt\u00e0, a 258 metri s.l.m. \nIl complesso convento-chiesa \u00e8 volgarmente detto \u201cRiforma\u201d perch\u00e9 dal XVIII secolo fu convento dei Frati Riformati, una delle tante famiglie francescane. Questi favorirono la devozione al simulacro del Santissimo Crocifisso che fin da allora si mostr\u00f2 miracoloso. Tale devozione fu incrementata dai Frati Cappuccini, al punto che, cosentini e non, oggi individuano la chiesa ove si venera con l'appellativo di \"santuario del SS.mo Crocifisso\" o pi\u00f9 semplicemente \"chiesa del Crocifisso\", anche se essa \u00e8 intitolata a Maria SS. di Costantinopoli.\nStoria.\nDopo essere stata delle monache benedettine (863-1184), dei frati minori (1224-1276), delle suore clarisse (1276-1383), dei frati osservanti (1415-1436) e dei frati minori riformati (1628-1866), la chiesa della Riforma diventa patrimonio dei \"Frati del popolo\" il 1\u00ba gennaio 1915.\nI frati cappuccini iniziano anche la pratica per la retrocessione dell'ex convento della Riforma, incamerato dal Demanio con la soppressione. Ma senza nulla di fatto, per l'opposizione di elementi massonici.\nDal 1928 la retrocessione diventa praticamente impossibile, perch\u00e9 l'ex convento \u00e8 stato trasformato in distretto militare.\nIl 3 settembre 1943 i bombardamenti aerei colpirono massicciamente chiesa ed ex convento della Riforma che, per effetto delle bombe incendiarie andarono completamente distrutti. Neppure nelle nuove condizioni createsi si volle retrocedere ai frati cappuccini l'ex convento, bench\u00e9 ne fossero legittimi proprietari. Tuttavia quando iniziarono la ricostruzione sia della chiesa che dell'ex convento, per la prima ottennero risarcimenti per danni di guerra, per il secondo nulla; neanche quando fu loro consegnato verbalmente.\nLa ricostruzione della chiesa fu affidata alla progettazione dell'architetto cosentino Salvatore Giuliani.\nIl 25 novembre 1953, gi\u00e0 ricostruita nella maggior parte, essa fu ufficialmente aperta al culto con l'intronizzazione del SS.mo Crocifisso e la solenne consacrazione dell'altare maggiore da parte dell'arcivescovo Aniello Calcara.\nIl 1959 \u00e8 l'anno in cui, dopo aver quasi del tutto ricostruito il convento, senza nulla avere dallo Stato, per non perderlo i frati lo hanno dovuto acquistare come se non fosse di loro propriet\u00e0.\nPoich\u00e9 l'attuale convento cappuccino a Cosenza era in piena efficienza e la chiesa rifinita in ogni particolare, domenica 15 febbraio 1976 alle ore 18 si fece l'inaugurazione solenne di questa con la partecipazione dell'arcivescovo Enea Selis, un numeroso popolo devoto e la presenza di rappresentanze del clero secolare e regolare, il Prefetto, l'architetto Salvatore Giuliani, l'architetto Filippelli e lo scultore Eduardo Filippo. Venne una rappresentanza di tutti i conventi della provincia e non manc\u00f2 la partecipazione dei Superiori Generali.\nIl culto.\nFesta del SS.Crocifisso.\nFino a prima della riforma liturgica il 3 maggio si celebrava la festa del ritrovamento della Vera Croce di Cristo da parte di sant'Elena. Per tale motivo in questo giorno si celebra la grande festa in onore del SS. Crocifisso.\nI festeggiamenti iniziano il 23 aprile con l'esposizione dei venerati simulacri del SS. Crocifisso e della Madonna Addolorata e una solenne celebrazione eucaristica durante la quale il popolo offre l'olio che alimenta la lampada la cui luce viene riaccesa ogni anno in tale giorno.\nIl solenne novenario di preparazione inizia il giorno 24 con SS. Messe al mattino e al pomeriggio la recita del rosario, il canto della Salve Regina all'Addolorata e delle Litanie e la Messa, al termine della quale si recita la \u201cCoroncina alle Cinque Piaghe\u201d accompagnata dal canto \u201cO Martire divino\u201d.\nIl primo maggio il SS.mo Crocifisso viene portato in processione nel piazzale dell'ospedale civile dell'Annunziata, attraversando via A. Monaco. Qui ha luogo una solenne concelebrazione eucaristica con la partecipazione di tutto il personale ospedaliero e degli ammalati.\nIl 2 maggio, giorno vigiliare, alla sera si celebrano con solennit\u00e0 i primi vespri dinanzi al Santissimo Sacramento e dopo la benedizione si rinnova l'atto di consacrazione alla Vergine Addolorata.\nNel giorno della festa l'inizio della giornata \u00e8 annunziato dal suono dei tamburi.\nAlle ore 10,00, una solenne Concelebrazione presieduta dal Vescovo della Diocesi, durante la quale il Sindaco di Cosenza offre un omaggio floreale al SS.mo Crocifisso, quale segno di devozione dell'intera citt\u00e0.\nNel pomeriggio alle ore 17,30 viene celebrata la S. Messa. La chiesa, il piazzale antistante, via Riforma e la piazza sono gremite di popolo devoto.\nAlle 18,00 terminata la Celebrazione, le campane iniziano a suonare a festa mentre rimbombano gli spari dei mortaretti e le note delle bande musicali.\nI portatori prendono la statua della Vergine Addolorata e subito dopo il miracoloso simulacro del SS.mo Crocifisso.\nLa folla esulta nella gioia e nella commozione all'uscita della chiesa.\nInizia l'attesissima, solenne processione, a cui prendono parte le varie confraternite cittadine e Terzi Ordini, tutti con i loro stendardi, e migliaia di fedeli provenienti da tutta la citt\u00e0 e dai comuni limitrofi.\nSi attraversano numerose vie di Cosenza per giungere tra migliaia di luci colorate, tra l'imponente illuminazione e i battimani della folla festante, in piazza Riforma dove ha luogo il Panegirico e la solenne Benedizione eucaristica. Al termine, si riprende verso il santuario al cui arrivo, il SS. Crocifisso e la Vergine Addolorata sono salutati da uno spettacolo pirotecnico.\nNel quartiere della Riforma si svolge anche la tradizionale fiera, con la presenza di decine di espositori e un gran numero di visitatori. Ricco anche il programma delle manifestazioni ricreative e di piazza, che si associa a quello religioso, con l'esibizione di noti artisti musicali, gare sportive e giochi popolari.\nFesta Maria SS.Addolorata - 15 settembre.\nLa devozione al SS.mo Crocifisso \u00e8 accompagnata da quella alla Madre Addolorata. Binomio inscindibile nel cuore dei fedeli!\nLa venerata immagine della Vergine Addolorata troneggia, infatti, ai piedi del SS.mo Crocifisso durante il solenne Novenario per la festa del tre maggio e nella grande processione che gremisce le strade della citt\u00e0 di Cosenza in questo giorno, ma anche il venerd\u00ec Santo dopo la celebrazione della Passione del Signore.\nIn suo onore si celebra ogni anno un solenne settenario di preparazione alla sua festa, che si celebra il 15 settembre. In questo giorno, il programma dei festeggiamenti si conclude con la processione della Vergine Addolorata per le strade del quartiere della Riforma e la rinnovazione dell'Atto di Consacrazione.\nSanta Messa in Televisione.\nDomenica 29 marzo 2020 \u00e8 stata trasmessa la Santa Messa delle ore 10 su Canale 5, in seguito agli avvenimenti legati alla pandemia di COVID-19 in Italia."}
{"id": "2114414", "revid": "318966", "url": "https://it.wikipedia.org/wiki?curid=2114414", "title": "Spirica", "text": ""}
{"id": "2114416", "revid": "287204", "url": "https://it.wikipedia.org/wiki?curid=2114416", "title": "M\u00fchlheim", "text": ""}
{"id": "2114418", "revid": "318966", "url": "https://it.wikipedia.org/wiki?curid=2114418", "title": "Senatus populusque romanus", "text": ""}
{"id": "2114430", "revid": "1305772", "url": "https://it.wikipedia.org/wiki?curid=2114430", "title": "Bad Brains (disambigua)", "text": ""}
{"id": "2114433", "revid": "585241", "url": "https://it.wikipedia.org/wiki?curid=2114433", "title": "Sint Gillis", "text": ""}
{"id": "2114436", "revid": "318966", "url": "https://it.wikipedia.org/wiki?curid=2114436", "title": "Sintoismo", "text": ""}
{"id": "2114439", "revid": "767487", "url": "https://it.wikipedia.org/wiki?curid=2114439", "title": "Frullania", "text": "Frullania \u00e8 un genere di epatiche della famiglia Jubulaceae."}
{"id": "2114440", "revid": "20610752", "url": "https://it.wikipedia.org/wiki?curid=2114440", "title": "Placca arabica", "text": ""}
{"id": "2114442", "revid": "1573940", "url": "https://it.wikipedia.org/wiki?curid=2114442", "title": "Typhlomys cinereus", "text": "Il ghiro nano della Cina o tiflomio cinerino (Typhlomys cinereus ) \u00e8 un roditore della famiglia dei Platacantomidi, unica specie del genere Typhlomys (), diffuso in Cina e Indocina.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 67 e 100\u00a0mm, la lunghezza della coda tra 100 e 138\u00a0mm, la lunghezza del piede tra 19 e 23\u00a0mm, la lunghezza delle orecchie tra 14 e 17\u00a0mm e un peso fino a 32\u00a0g.\nCaratteristiche craniche e dentarie.\nIl cranio presenta una scatola cranica rotonda, le placche zigomatiche sono strette e rivolte in avanti, la bolla timpanica \u00e8 piccola. Il palato presenta una serie di fori che si estendono oltre i fori palatali, posti tra le radici dei molari, i quali presentano una superficie occlusale composta da 5 pieghe oblique ciascuno.\nSono caratterizzati dalla seguente formula dentaria:\nAspetto.\nLa pelliccia \u00e8 corta, densa e soffice. Il colore delle parti superiori \u00e8 grigio-brunastro scuro, talvolta nerastro. Le parti inferiori sono grigiastre con la punta dei peli bianca nelle sottospecie cinesi, mentre la punta \u00e8 giallo-brunastra in \"T.c.chapensis\". Gli occhi sono piccoli, la vista \u00e8 notevolmente ridotta. Le orecchie sono grandi e prive di peli. Le vibrisse sono lunghe e bianche. Le zampe anteriori sono bianche. I piedi sono stretti e bruno-grigiastri. Il quinto dito \u00e8 allungato. La coda \u00e8 pi\u00f9 lunga della testa e del corpo, \u00e8 ricoperta di scaglie vicino alla base e densamente rivestita di lunghi peli nei due terzi terminali, spesso bianchi all'estremit\u00e0. Le femmine hanno 2 paia di mammelle pettorali e 2 paia inguinali.\nBiologia.\nComportamento.\n\u00c8 una specie arboricola. Si orienta attraverso l'ecolocalizzazione producendo vocalizzazioni con frequenza tra 50 e 100\u00a0kHz.\nAlimentazione.\nSi nutre di foglie, steli d'erba, frutta e semi.\nRiproduzione.\nLe femmine danno alla luce 2-4 piccoli alla volta.\nDistribuzione e habitat.\nQuesta specie \u00e8 diffusa nella Cina orientale e meridionale fino al Vietnam e probabilmente anche Laos.\nVive nelle foreste montane, particolarmente in boschi di bamb\u00f9 tra 360 e 2.200 metri di altitudine. Si trova anche in foreste disturbate vicino a foreste intatte, ma non in foreste secondarie.\nTassonomia.\nSono state riconosciute 5 sottospecie:\nStato di conservazione.\nLa IUCN Red List, considerata l'ampia distribuzione, la popolazione numerosa, la presenza in diverse aree protette e la tolleranza alle modifiche ambientali, classifica \"T.cinereus\" come specie a rischio minimo (LC).\nLa \"Zoological Society of London\", in base a criteri di unicit\u00e0 evolutiva e di esiguit\u00e0 della popolazione, considera \"T.c.chapensis\" una delle 100 specie di mammiferi a maggiore rischio di estinzione.\nEvoluzione.\nRecenti studi hanno differenziato due linee evolutive, entrambe diffuse in Cina: la prima originata nel tardo Miocene con la specie \"T.primitivus\", attraverso la forma del Pleistocene \"T.intermedius\" fino alla forma odierna \"T.cinereus\"; la seconda originata sempre dal tardo Miocene con \"T.hipparionum\" ed estinta nel tardo Pliocene con \"T.macrourus\"."}
{"id": "2114448", "revid": "300067", "url": "https://it.wikipedia.org/wiki?curid=2114448", "title": "NBA Development League 2005-2006", "text": "La stagione della NBA Development League 2005-2006 fu la quinta edizione della NBA D-League (il nuovo nome assunto dalla Lega nell'estate 2005). La stagione si concluse con la vittoria degli Albuquerque Thunderbirds, che sconfissero i Fort Worth Flyers 119-108 nella finale a gara unica.\nSquadre partecipanti.\nFecero il loro ingresso nella Lega due nuove squadre: i Fort Worth Flyers e gli Arkansas RimRockers, questi ultimi provenienti dalla American Basketball Association.\nI Columbus Riverdragons lasciarono invece la Georgia e si trasferirono ad Austin in Texas, assumendo il nome di Austin Toros. Anche gli Asheville Altitude (campioni l'anno precedente) cambiarono citt\u00e0 trasferendosi a Tulsa in Oklahoma, e assumendo il nome di Tulsa 66ers. Infine gli Huntsville Flight si trasferirono ad Albuquerque, diventando gli Albuquerque Thunderbirds."}
{"id": "2114451", "revid": "287204", "url": "https://it.wikipedia.org/wiki?curid=2114451", "title": "Al di l\u00e0 delle frontiere", "text": "Al di l\u00e0 delle frontiere \u00e8 una miniserie televisiva in due puntate, diretta da Maurizio Zaccaro e andata in onda su Rai 1 il 2 e il 3 maggio 2004. La miniserie \u00e8 tratta da una storia vera.\nProduzione.\nLa fiction \u00e8 sceneggiata da Paola Pascolini e Mauro Caporiccio, ed \u00e8 prodotta per Rai Fiction da Angelo Rizzoli per Rizzoli Audiovisivi.\nAnche se la vicenda originale \u00e8 avvenuta nel savonese, molte riprese sono state effettuate nel Montefeltro e in particolare nel territorio dei comuni di Pietrarubbia e di Faenza.\nProtagonisti.\nAccanto a Sabrina Ferilli, interprete della protagonista femminile Angela Ghiglino, il protagonista maschile \u00e8 Johannes Brandrup (noto al pubblico italiano nelle vesti di San Paolo nell'omonima fiction televisiva e poi come Riccardo in \"Crociati\"), qui nel ruolo del maggiore della Wehrmacht Hans Weidemann.\nTrama.\nAngela Ghiglino (Sabrina Ferilli) \u00e8 una donna ligure di ideali antifascisti. Si innamora suo malgrado di un maggiore della Wehrmacht (Johannes Brandrup), abbandonando tutto e tutti pur di seguirlo. Alla fine ci sar\u00e0 un accordo tra partigiani e militari tedeschi che cambier\u00e0 tutto quanto."}
{"id": "2114458", "revid": "104066", "url": "https://it.wikipedia.org/wiki?curid=2114458", "title": "Malenkov", "text": ""}
{"id": "2114461", "revid": "648716", "url": "https://it.wikipedia.org/wiki?curid=2114461", "title": "Placenta increta", "text": " \nSi definisce placenta increta quella condizione patologica nella quale i villi coriali penetrano nel miometrio, una condizione che pu\u00f2 mostrarsi in seguito al parto.\nEpidemiologia.\nSi manifesta nel 17% dei casi\nTerapia.\nSi interviene con trasfusione immediata (per la possibile emorragia) e isterectomia rapida."}
{"id": "2114462", "revid": "968255", "url": "https://it.wikipedia.org/wiki?curid=2114462", "title": "Scheletro (anatomia umana)", "text": "Lo scheletro umano \u00e8 una struttura di sostegno posta all'interno del corpo, formata da un insieme di ossa e tessuto cartilagineo che sostiene il corpo umano. Alla nascita lo scheletro umano presenta circa 270 ossa, da adulti le ossa si riducono a 206 legate tra loro da 68 articolazioni: durante lo sviluppo, alcune ossa si uniscono tra di loro. In un adulto medio, lo scheletro rappresenta circa il 20% del peso corporeo.\nLo scheletro pu\u00f2 essere suddiviso in ossa del capo, ossa del tronco e ossa degli arti. Le ossa sono elencate nella lista delle ossa dello scheletro umano.\nLe funzioni dello scheletro sono:\nDisposizione delle cartilagini.\nFanno parte dello scheletro anche le cartilagini tra cui: le cartilagini delle superfici articolari, dei dischi e dei menischi, la porzione cartilaginea delle coste, alcune pi\u00f9 indipendenti:\nClassificazioni delle ossa.\nLo scheletro adulto \u00e8 composto da 206 ossa.\nLe ossa possono dividersi rispetto alla struttura in:\nLe ossa possono distinguersi in:\nInoltre si suddividono in:\nCome sono le ossa in base all'et\u00e0.\nNegli stadi iniziali dello sviluppo le ossa lunghe sono formate da cartilagine ialina e le ossa piatte del cranio sono in realt\u00e0 membrane fibrose. Durante lo sviluppo fetale sia le ossa piatte che le ossa lunghe si modellano e vengono in gran parte sostituite con osso. Alla nascita sono ancora presenti alcune fontanelle craniche per consentire l'ulteriore sviluppo dell'encefalo, ma entro il 2\u00ba anno di vita ossificano completamente. Alla fine dell'adolescenza le placche epifisarie delle ossa lunghe che permettono la crescita longitudinale nel corso dell'infanzia si sono completamente ossificate e termina cos\u00ec la crescita delle ossa lunghe.\nLo scheletro muta nel corso di tutta la vita, ma i cambiamenti pi\u00f9 drastici avvengono nell'infanzia. Alla nascita il neurocranio del neonato \u00e8 sproporzionato rispetto alla faccia. La rapida crescita del neurocranio prima e dopo la nascita \u00e8 legata alla crescita dell'encefalo. A 2 anni di et\u00e0 le dimensioni del cranio sono i 2/3 di quelle nell'et\u00e0 adulta, dimensioni che vengono raggiunte intorno agli 8-9 anni di et\u00e0. Le cosiddette curvature primarie sono presenti alla nascita e sono convesse posteriormente, cosicch\u00e9 la colonna vertebrale del neonato \u00e8 arcuata come quella degli animali a quattro zampe.\nIn giovent\u00f9 l'accrescimento dello scheletro non determina soltanto l'aumento di lunghezza e delle dimensioni del corpo, ma ne cambia anche le proporzioni.\nDurante la pubert\u00e0 la pelvi femminile si amplia per predisporsi alla gravidanza, mentre lo scheletro maschile complessivamente diviene pi\u00f9 robusto. Dopo il raggiungimento della statura definitiva fino all'et\u00e0 di mezzo lo scheletro, in condizioni normali, non subisce che piccole modificazioni.\nLe ossa per rimanere strutturalmente valide devono essere sollecitate meccanicamente. In condizioni di inattivit\u00e0 le ossa diventano pi\u00f9 sottili e fragili, \u00e8 per questo che nelle persone anziane le fratture rappresentano il problema osseo pi\u00f9 frequente.\nComposizione chimica.\nLa sostanza fondamentale delle ossa allo stato fresco \u00e8 costituita da (dati forniti da Hulgen):\nLa sostanza organica \u00e8 l'osseina; per isolarla l'osso viene trattato con un acido: le sostanze inorganiche si sciolgono, ma l'osso mantiene la sua forma primitiva.\nLa parte inorganica \u00e8 costituita da:\nTavole di Manouvrier.\nLe tavole di Manouvrier forniscono le misure medie delle ossa lunghe umane, in base al sesso e all'altezza del soggetto."}
{"id": "2114466", "revid": "318966", "url": "https://it.wikipedia.org/wiki?curid=2114466", "title": "Anticoli di Campagna", "text": ""}
{"id": "2114477", "revid": "125113298", "url": "https://it.wikipedia.org/wiki?curid=2114477", "title": "Harry Shearer", "text": "Shearer \u00e8 molto famoso per aver prestato, nella versione americana, la voce a molti personaggi della serie animata \"I Simpson\".\nTra i personaggi da lui doppiati: Charles Montgomery Burns, Waylon Smithers, Ned Flanders, il Reverendo Timothy Lovejoy, lo speaker Kent Brockman, il dottor Julius Hibbert, Rainer Wolfcastle, il dottor Marvin Monroe, Lenny Leonard, il direttore scolastico Seymour Skinner, l'autista Otto Disc e vari personaggi secondari.\nDoppiatori italiani.\nNelle versioni in italiano dei suoi film, Harry Shearer \u00e8 stato doppiato da:\nCome doppiatore nella serie animata e nel film de \"I Simpson\" \u00e8 sostituito da:\nCome doppiatore in altre serie o film d\u2019animazione \u00e8 sostituito da:"}
{"id": "2114490", "revid": "834", "url": "https://it.wikipedia.org/wiki?curid=2114490", "title": "Tintenblut", "text": ""}
{"id": "2114491", "revid": "181699", "url": "https://it.wikipedia.org/wiki?curid=2114491", "title": "Tricolore colombiano", "text": ""}
{"id": "2114492", "revid": "834", "url": "https://it.wikipedia.org/wiki?curid=2114492", "title": "Drachenreiter", "text": ""}
{"id": "2114493", "revid": "71433", "url": "https://it.wikipedia.org/wiki?curid=2114493", "title": "Herr der Diebe", "text": ""}
{"id": "2114494", "revid": "834", "url": "https://it.wikipedia.org/wiki?curid=2114494", "title": "Tintenherz", "text": ""}
{"id": "2114500", "revid": "1573940", "url": "https://it.wikipedia.org/wiki?curid=2114500", "title": "Tadorna cristata", "text": "La casarca crestata (Tadorna cristata ) \u00e8 un uccello della famiglia degli Anatidi. \u00c8 una specie gravemente minacciata e alcuni la ritengono addirittura gi\u00e0 estinta. Il maschio ha la sommit\u00e0 del capo, il petto, le penne primarie e la coda di colore nero-verdastro, mentre il resto della faccia, il mento e la gola sono nero-brunastri. Il ventre, le copritrici del sottocoda e i fianchi sono di colore grigio scuro con striature nere. Le copritrici alari superiori sono bianche, mentre lo specchio \u00e8 di un verde iridescente. La femmina ha un anello oculare bianco, una cresta nera, faccia, mento, gola, collo e copritrici alari superiori bianchi e corpo marrone scuro con striature bianche. Inoltre, entrambi i sessi presentano un caratteristico ciuffo di penne verdi che spicca sulla testa.\nConosciamo molto poco sulla biologia di questo uccello, poich\u00e9 \u00e8 stato osservato solo pochissime volte. Apparentemente si riproduce in Corea e nella Russia orientale, e si tratta probabilmente di una specie relitta che in epoche preistoriche occupava un areale pi\u00f9 esteso. Alcuni ritengono che questa specie sia estinta, sebbene ogni tanto giungano voci di occasionali avvistamenti, tra i quali numerose e recenti testimonianze provenienti da zone umide interne della Cina. A causa delle persistenti voci sulla sua sopravvivenza, \u00e8 classificata tra le specie in pericolo critico. Tuttavia, l'ultimo avvistamento certo di una casarca crestata risale al 1964.\nTassonomia.\nIl primo esemplare di casarca crestata noto alla scienza venne catturato nell'aprile del 1877 nei pressi di Vladivostok, in Russia. Tuttavia, esso venne descritto solamente nel 1890, quando lo zoologo inglese Philip Lutley Sclater stabil\u00ec che si trattava di un possibile ibrido nato dall'incrocio tra una casarca comune (\"Tadorna ferruginea\") e un'anatra falcata (\"Anas falcata\"). Verso il 1913, ne venne catturata una coppia in Corea, e il maschio venne presentato all'ornitologo giapponese Nagamichi Kuroda. Kuroda not\u00f2 che il piumaggio non mostrava caratteristiche del tutto intermedie a quello delle altre due specie suddette, come aveva stabilito Sclater. Nel frattempo, venne catturata un'altra femmina, anch'essa consegnata a Kuroda nel 1916, e lo studioso, a partire da questi tre esemplari che non erano chiaramente ibridi e da una vecchia testimonianza in cui veniva descritto un uccello simile presente in Giappone nei tempi passati, nel 1917 descrisse la specie battezzandola \"Pseudotadorna cristata\". La femmina catturata nel 1916 venne designata come olotipo e preservata insieme al maschio nella collezione di Kuroda. Appartenente alla famiglia degli Anatidi, questa specie venne considerata abbastanza distinta da Kuroda da meritare di essere classificata in un genere a parte, ma al giorno d'oggi viene posta nel genere \"Tadorna\", che raggruppa altre sei specie di casarche del Vecchio Mondo. Il nome del genere, \"Tadorna\", deriva dalla parola celtica \"tadorne\" e significa \u00abanatra variopinta\u00bb, un po' come l'attuale termine inglese \"shelduck\". L'epiteto specifico, \"cristata\", deriva da una parola latina che significa \u00abcrestata\u00bb. La specie deve il nome comune al ciuffo di penne verdi presente sulla testa. \u00c8 nota anche come casarca crestata della Corea, volpoca della Corea e anatra mandarina della Corea.\nDescrizione.\nLa casarca crestata mostra un certo grado di dimorfismo sessuale: il maschio presenta sommit\u00e0 del capo, petto, penne primarie e coda di colore nero-verdastro, mentre il resto della faccia, il mento e la gola sono nero-brunastri. Il ventre, le copritrici del sottocoda e i fianchi sono di colore grigio scuro con striature nere. Le copritrici alari superiori sono bianche, mentre lo specchio \u00e8 di un verde iridescente. La femmina ha un grosso anello oculare bianco, una cresta nera, faccia, mento, gola, collo e copritrici alari superiori bianchi. Il corpo \u00e8 marrone scuro con striature bianche. Entrambi i sessi presentano un ciuffo di penne verdi che spicca sulla testa. La casarca crestata misura circa 63\u201371\u00a0cm di lunghezza, ed \u00e8 quindi un po' pi\u00f9 grande del germano reale. Ogni ala misura circa 31\u201332\u00a0cm. Il becco e le zampe sono di colore rosato, ma nella femmina sono di colore pi\u00f9 chiaro che nel maschio. Il becco del maschio presenta una piccola protuberanza alla base. Il piumaggio degli immaturi \u00e8 sconosciuto.\nDistribuzione e habitat.\nGli esemplari noti di casarca crestata sono stati catturati nei pressi di Vladivostok, in Russia, e nelle vicinanze di Pusan e Gunsan, in Corea. \u00c8 stato ipotizzato che la specie si riproduca nell'Estremo Oriente Russo, nella Corea del Nord settentrionale e nella Cina nord-orientale e che sverni nel Giappone meridionale, nella Corea sud-occidentale e lungo le coste della Cina, fino a Shanghai a sud. Si ritiene che occupi solo una minima parte del suo areale storico, o che sia stata molto pi\u00f9 numerosa in passato.\nSi crede che questa specie occupi una vasta gamma di habitat umidi e marini a diverse altitudini. Sebbene tutti gli esemplari presenti nei musei siano stati catturati sulla costa, specialmente nei pressi della foce dei fiumi, recentemente sono giunte voci di avvistamenti avvenuti nelle zone umide interne della Cina nord-orientale. Alcuni studiosi hanno ipotizzato che la specie si riproduca in zone montuose anche distanti da specchi d'acqua o in laghi vulcanici.\nBiologia.\nSebbene non si conosca molto sulla biologia di questa casarca, si ritiene che essa sia una specie migratrice che si sposta dalla Siberia, dove trascorre la stagione riproduttiva, per svernare in Corea, Russia meridionale e Giappone. Si crede che la casarca crestata si nutra di vegetazione acquatica, colture agricole, alghe, invertebrati, molluschi, crostacei, carogne e rifiuti. \u00c8 stato suggerito che possa andare in cerca di cibo durante la notte. Sebbene il nido non sia mai stato descritto, specie simili di casarca nidificano in tane e cavit\u00e0; \u00e8 stato anche suggerito che possa nidificare nelle cavit\u00e0 degli alberi. \u00c8 stato proposto che questa specie deponga meno di dieci uova, covate unicamente dalla femmina. Si crede che la riproduzione abbia luogo tra maggio e luglio. La casarca \u00e8 stata osservata in stormi composti da due a otto esemplari.\nConservazione.\nLa casarca crestata non \u00e8 mai stata numerosa in et\u00e0 moderna, sebbene si ritenga che in passato occupasse un areale pi\u00f9 esteso, dal momento che veniva allevata in Giappone a scopo ornamentale. \u00c8 stata avvistata solo pochissime volte ed era gi\u00e0 stata dichiarata estinta nel 1916, dopo l'uccisione di una femmina a Pusan, in Corea del Sud. Nel 1943, venne registrato l'avvistamento di un esemplare nei pressi di Chushinhokudo, e i biologi conservazionisti esultarono per l'inaspettata \u00abriscoperta\u00bb della specie. Un gruppo di tre esemplari, due femmine e un maschio, venne avvistato da due studenti russi nel 1964 nell'Arcipelago di Rimsky-Korsakov, vicino a Vladivostok, in compagnia di uno stormo di morette arlecchino. Nel 1971 venne registrato un altro avvistamento lungo le coste nord-orientali della Corea del Nord e nel 1985 ne vennero osservati due esemplari nella Russia orientale. Tuttavia, persistono ancora vari dubbi riguardo l'accuratezza dell'avvistamento del 1971. Recentemente numerosi avvistamenti non confermati sono stati effettuati da cacciatori cinesi nelle regioni nord-orientali della Cina. Ad esempio, un boscaiolo cinese ha affermato di averne mangiate due per sbaglio nel 1984. Altre voci non confermate indicherebbero la presenza di circa venti esemplari di casarca crestata nella regione di Dashanbao, nello Yunnan, ma la maggior parte degli studiosi sostiene che questi avvistamenti si riferiscano a uno stormo di casarche comuni. Si ritiene che, nel caso la specie sopravviva ancora, la popolazione totale non superi i 50 esemplari.\nLa specie \u00e8 minacciata dalla perdita dell'habitat, dalla caccia e dalla raccolta di esemplari museali. Nel tentativo di ottenere ulteriori informazioni sulla specie e di impedire che essa venga perseguitata dai cacciatori, nel 1983 vennero distribuiti 300.000 volantini in Russia, Giappone, Cina, Corea del Sud e Corea del Nord, ma l'unico risultato ottenuto fu il racconto del suddetto avvistamento in Corea del Nord del 1971. Altri 15.000 volantini vennero distribuiti in Cina nord-orientale nel 1985 e nel 1991. Sebbene dopo la distribuzione dei volantini siano state raccolte 82 testimonianze di presunti avvistamenti del volatile, le ricerche effettuate nell'area non sono riuscite a dimostrare la presenza dell'animale. Il Progetto di Sviluppo della regione di Tumangan minaccia di distruggere un'area dove la specie era presente in passato.\nRapporti con l'uomo.\nTra il 1716 e il 1736 vari esemplari di casarca crestata vennero catturati in Corea ed esportati a scopo ornamentale in Giappone, dove la specie era nota come anatra mandarina della Corea. Questi uccelli continuarono a essere catturati in Giappone fino almeno al 1854 e vennero raffigurati anche sul \"Kanbun-Kinpu\", un trattato giapponese di avicoltura. Anche su antichi arazzi cinesi \u00e8 ritratta un'anatra simile nell'aspetto alla casarca crestata. Kuroda afferm\u00f2 che negli anni '20 i cacciatori giapponesi continuavano ancora a dare la caccia all'animale in Corea. Nei musei sono conservati tre esemplari. L'unico esemplare di sesso maschile \u00e8 conservato, insieme a uno di sesso femminile, nella collezione di Kuroda presso l'Istituto di Ornitologia di Yamashina, a Tokyo. Il maschio venne catturato alla foce del fiume Geum nel 1913 o nel 1914, e la femmina nei pressi di Pusan nel dicembre del 1916. L'esemplare di sesso femminile descritto da Philip Lutley Sclater, catturato dal Tenente F. Irmininger nei pressi di Vladivostok nell'aprile del 1877, \u00e8 stato esposto a partire dal 1894 presso la Societ\u00e0 Zoologica di Londra e oggi \u00e8 conservato al Museo nazionale danese di Copenaghen. In passato erano presenti altri due campioni museali di casarca crestata, ma sono entrambi andati perduti. La femmina catturata nel 1913 insieme all'unico maschio conservato venne regalata a un amico del collezionista e in seguito \u00e8 scomparsa. Inoltre, verso il 1900 un cacciatore cinese offr\u00ec un esemplare a un professore dell'Universit\u00e0 di Pechino, ma, dal momento che il professore non era a conoscenza della rarit\u00e0 di questo uccello, lo rifiut\u00f2. Nel 1991, la casarca crestata venne raffigurata su un francobollo della Mongolia."}
{"id": "2114501", "revid": "184755", "url": "https://it.wikipedia.org/wiki?curid=2114501", "title": "Cronoamperometria", "text": "La cronoamperometria \u00e8 una tecnica elettroanalitica con la quale si misura, in funzione del tempo, la corrente che attraversa un elettrodo.\nLa cronoamperometria \u00e8 particolarmente utile in tutti quei casi in cui il processo redox che si desidera monitorare \u00e8 governato dalla diffusione che si sviluppa nella regione posta a distanza \"d\" dalla superficie dell'elettrodo, \u00e8 quindi necessario che la soluzione analitica non sia sottoposta ad agitazione e che venga mantenuta a temperatura costante (in maniera tale da evitare gradienti termici e/o viscosimetrici). Inoltre, il raggio di diffusione formula_1 deve essere molto pi\u00f9 piccolo rispetto allo spessore affinch\u00e9 valgano le leggi della diffusione lineare semi-infinita.\nSe sono vere queste condizioni allora il processo elettrodico \u00e8 governato dall'equazione di Cottrell, in cui viene espressa la relazione che intercorre tra la corrente formula_2 (faradica) circolante nella cella e il tempo di applicazione del gradino di potenziale formula_3:\nin cui:\nControllando la corrente circolante nella cella e noto il coefficiente di diffusione della specie si possono alternativamente ricavare il valore della superficie elettrodica formula_6 o il valore della concentrazione della specie analitica. \u00c8 interessante inoltre conoscere la relazione che permette di ricavare il valore del raggio di diffusione formula_1:\nTecnica operativa.\nNel tipico esperimento cronoamperometrico si applica a un elettrodo una differenza di potenziale per un tempo sufficiente affinch\u00e9 la reazione elettrodica proceda in maniera completa.\nSupponiamo che il processo elettrodico in esame sia\nsi avr\u00e0 che la differenza di potenziale da applicare all'elettrodo di lavoro deve essere, in valore assoluto, maggiore del potenziale di riduzione della coppia Ox/Red.\nLa forma d'onda applicata \u00e8 quindi a \"scalino\" si pu\u00f2 definire come:"}
{"id": "2114507", "revid": "123567", "url": "https://it.wikipedia.org/wiki?curid=2114507", "title": "Ritiro israeliano da Gaza", "text": ""}
{"id": "2114508", "revid": "156618", "url": "https://it.wikipedia.org/wiki?curid=2114508", "title": "Sociologia della religioni", "text": ""}
{"id": "2114509", "revid": "879070", "url": "https://it.wikipedia.org/wiki?curid=2114509", "title": "Leopardus pajeros", "text": ""}
{"id": "2114514", "revid": "161374", "url": "https://it.wikipedia.org/wiki?curid=2114514", "title": "Leopardus jacobitus", "text": ""}
{"id": "2114526", "revid": "33689", "url": "https://it.wikipedia.org/wiki?curid=2114526", "title": "Canale alfa (informatica)", "text": ""}
{"id": "2114530", "revid": "1543377", "url": "https://it.wikipedia.org/wiki?curid=2114530", "title": "Monster Soul", "text": " \u00e8 uno \"sh\u014dnen\" manga di ambientazione fantasy scritto ed illustrato da Hiro Mashima. In Giappone \u00e8 stato pubblicato a partire da dicembre 2005 sulla rivista \"Comic Bom Bom\" di K\u014ddansha ma \u00e8 stato interrotto con due soli volumi all'attivo a causa di impegni di lavoro dell'autore. In Italia \u00e8 approdato nel dicembre 2008, grazie all'editore Star Comics.\nTrama.\nIl racconto di Monster Soul si svolge nella terra di Elfenland, un mondo che in passato \u00e8 stato teatro dello scontro tra due razze: quella degli Umani e quella dei Monster, strani esseri dai poteri particolari. A causa della sconfitta di questi ultimi, in seguito alla guerra essi si ritirarono in luoghi nascosti per evitare gli attacchi degli Hunter, bracconieri umani di Monster con l'obbiettivo di catturarli per poi rivenderli al mercato nero. I principali personaggi sono un gruppo di Monster chiamato \"Black Airs\". Il gruppo viene registrato come il pi\u00f9 forte di mostri nella grande guerra tra le due fazioni.\nI primi tre capitoli sono composti di tre storie che non hanno una trama principale, ma l'ultimo nella \"prima fase\" rivela un po' del passato.\nNella \"seconda fase\" i Black Airs partono per l'Inferno per aiutare un bambino umano a salvare la popolazione, catturata dal gruppo \"Drei Command\"."}
{"id": "2114531", "revid": "834", "url": "https://it.wikipedia.org/wiki?curid=2114531", "title": "Trattamenti termici", "text": ""}
{"id": "2114541", "revid": "834", "url": "https://it.wikipedia.org/wiki?curid=2114541", "title": "Je reviens te chercher", "text": ""}
{"id": "2114542", "revid": "74801", "url": "https://it.wikipedia.org/wiki?curid=2114542", "title": "James Mason (scacchista)", "text": "Fu adottato da piccolo da una famiglia irlandese e si trasfer\u00ec con questa a New York nel 1861. Il suo vero nome \u00e8 sconosciuto, la sua famiglia adottiva scelse per lui il nome James Mason solo quando arriv\u00f2 negli Stati Uniti.\nNel 1874 gioc\u00f2 due match a New York contro Eugene Delmar, realizzando complessivamente quattordici vittorie e quattro sconfitte. Nel 1876 vinse a Filadelfia il IV Congresso di scacchi americano e il torneo \"New York Clipper\". Sconfisse anche Henry Bird nettamente in un match (+11 \u20134 =4).\nNel 1878 torn\u00f2 in Europa e si stabil\u00ec in Inghilterra. Si classific\u00f2 4\u00ba a Wiesbaden nel 1880 e 3\u00ba nel torneo di Vienna del 1882 (dietro a Wilhelm Steinitz e Winawer ma davanti ad altri 15 maestri). In seguito fu 3\u00ba a Norimberga nel 1883, 2\u00ba ad Amburgo nel 1885, 3\u00ba ad Amsterdam nel 1889, 3\u00ba a Londra nel 1892 dietro a Emanuel Lasker e Joseph Blackburne. Nel grande Torneo di Hastings 1895 si classific\u00f2 12\u00ba-14\u00ba su 22 partecipanti.\nScrisse molti libri di scacchi, tra cui \"The Principles of Chess\" nel 1894, \"The Art of Chess\" nel 1895, \"Chess Openings\" nel 1897 e \"Social Chess\" nel 1900. Insieme a William Pollock scrisse un libro sul Torneo di San Pietroburgo 1895.\nNel torneo di Norimberga 1883 Alexander Fritz gioc\u00f2 contro di lui una variante della difesa Francese (1. e4 e6 e6 2. d4 d5 3. Cc3 Cf6 4. Ag5 Ae7 5. Axf6 Axf6 6. Cf3 0-0 7. Ad3 b6 8. h4) che era stata giocata due anni prima da Edoardo Crespi nel torneo nazionale di Milano. Questa variante venne chiamata \"attacco Fritz della difesa Francese\", ma fu Crespi ad idearla.\nLa variante 1. d4 d5 2. Af4 \u00e8 talvolta chiamata variante Mason perch\u00e9 egli la gioc\u00f2 diverse volte a partire dal 1880. Anche una variante della difesa Russa (1. e4 e5 2. Cf3 Cf6 3. Cxe5 d6 4. Cf3 Cxe4 5. d4 d5 6. Ad3 Ae7 7. 0-0 0-0) prende il suo nome."}
{"id": "2114543", "revid": "1124164", "url": "https://it.wikipedia.org/wiki?curid=2114543", "title": "Parrocchiale", "text": ""}
{"id": "2114547", "revid": "834", "url": "https://it.wikipedia.org/wiki?curid=2114547", "title": "Et apr\u00e8s...", "text": ""}
{"id": "2114548", "revid": "599013", "url": "https://it.wikipedia.org/wiki?curid=2114548", "title": "Curt Schilling", "text": "Ha disputato le World Series con Philadelphia Phillies del 1993. Ne ha successivamente vinte 3, con gli Arizona Diamondbacks nel 2001, e con i Boston Red Sox nel 2004 e nel 2007.\nCarriera.\nSchilling \u00e8 nato ad Anchorage in Alaska. Si diplom\u00f2 alla Shadow Mountain High School di Phoenix, Arizona e si iscrisse al Yavapai College di Prescott. Venne selezionato nel secondo turno, come 39\u00aa scelta assoluta del draft MLB 1986, dai Boston Red Sox. Il 29 luglio 1988 i Red Sox scambiarono Schilling e Brady Anderson con i Baltimore Orioles per Mike Boddicker.\nDebutt\u00f2 nella MLB il 7 settembre 1988 dopo poco pi\u00f9 di un mese dal trasferimento, al Memorial Stadium di Baltimora, proprio contro i Boston Red Sox.\nIl 10 gennaio 1991 gli Orioles scambiarono Schilling, Steve Finley e Pete Harnisch con gli Houston Astros in cambio di Glenn Davis. Il 2 aprile 1992 venne scambiato con i Philadelphia Phillies per Jason Grimsley. Divenne per la prima volta free agent il 20 dicembre 1995, firmando il giorno seguente nuovamente con i Phillies.\nIl 26 luglio 2000, Schilling venne scambiato con gli Arizona Diamondbacks per Omar Daal, Nelson Figueroa, Travis Lee e Vicente Padilla. Con i D-backs vinse le sue prime World Series di carriera nel 2001. Il 28 novembre 2003 i Diamondbacks lo scambiarono con i Red Sox in cambio di Mike Goss, Casey Fossum, Brandon Lyon e Jorge De La Rosa. Vinse con la squadra due World Series nel 2004 e nel 2007. \nPerse l'intera stagione 2008 a causa di un infortunio alla spalla. Il 23 marzo 2009 Schilling annunci\u00f2 ufficialmente il ritiro dal baseball professionistico."}
{"id": "2114550", "revid": "834", "url": "https://it.wikipedia.org/wiki?curid=2114550", "title": "Parce que je t'aime", "text": ""}
{"id": "2114551", "revid": "287204", "url": "https://it.wikipedia.org/wiki?curid=2114551", "title": "Antoine Lumi\u00e8re", "text": "Introduzione biografica.\nSi sa ben poco della vita di quest'uomo, ma \u00e8 certo che, mentre era in carriera, i suoi figli Auguste e Louis lavorarono per lui sperimentando le varie tecniche della fotografia e della pellicola che poi portarono al successo in \"La partita a carte\", uno dei tantissimi cortometraggi dei fratelli Lumi\u00e8re.\nLa vita.\nNel 1860 a soli vent'anni, Antoine Lumi\u00e8re ha abbandonato il suo paese natale Ormony nel Haute-Sa\u00f4ne, dove aveva svolto la breve carriera di pittore, per preparare un nuovo affare di fotografia in Besan\u00e7on. In quegli anni, nel 1862, \u00e8 nato il suo primo figlio, Auguste mentre il secondo, Louis, \u00e8 arrivato due pi\u00f9 avanti, nel 1864. Ottenuti dei buoni profitti, Antoine nel 1870 si \u00e8 trasferito a Lione con la sua famiglia, aprendo una nuova officina. Durante il decennio successivo Lumi\u00e8re ha sviluppato gradualmente una pianta manifatturiera ed industriale di piatti fotografici. I suoi giovani figli lo aiutavano spesso nel lavoro tanto che la fabbrica \u00e8 passata nelle mani dei fratelli Auguste e Louis nel 1893 i quali, un anno pi\u00f9 tardi, con l'avvento in Francia del Kinetoscopio inventato da Thomas Edison, trasformeranno nella celebre \"Societ\u00e0 Lumi\u00e8re\". Questa aveva un capitale di 3 milioni di franchi e aveva una forza di lavoro di 300 persone che produceva 15 milioni di piatti fotografici l'anno. Con ci\u00f2 pochissimo tempo dopo nacque il famoso cinematografo che permetteva di proiettare su uno schermo delle immagini in movimento riprese.&lt;br&gt; Antoine Lumi\u00e8re ha aiutato i figli nel faticoso cammino verso il successo ed infine, ormai cinquantacinquenne, \u00e8 stato filmato dai figli come omaggio e introdotto con il ruolo di primo attore nel film muto del 1895: \"La partita a carte\".&lt;br&gt;Antoine Lumi\u00e8re \u00e8 morto nel 1911 a Parigi ormai settantunenne per cause naturali."}
{"id": "2114553", "revid": "110157", "url": "https://it.wikipedia.org/wiki?curid=2114553", "title": "Campionato mondiale di pallavolo femminile 1982", "text": "Il campionato mondiale di pallavolo femminile 1982 si \u00e8 svolto dal 13 al 25 settembre 1982 a Arequipa, Chiclayo, Ica, Lima, Tacna e Trujillo, in Per\u00f9: al torneo hanno partecipato ventitr\u00e9 squadre nazionali e la vittoria finale \u00e8 andata per la prima volta alla Cina.\nPodio.\nCampione.\nCina(Primo titolo)\nSecondo posto.\nPer\u00f9\nTerzo posto.\nStati Uniti"}
{"id": "2114555", "revid": "767487", "url": "https://it.wikipedia.org/wiki?curid=2114555", "title": "Ibrahim Tour\u00e9", "text": "Biografia.\nEra il fratello minore di Yaya e Kolo, anch'essi calciatori.\nMuore nel 2014 all'et\u00e0 di 28 anni a causa di un cancro."}
{"id": "2114561", "revid": "125911258", "url": "https://it.wikipedia.org/wiki?curid=2114561", "title": "Operazione Leonte", "text": "L'operazione Leonte \u00e8 una missione militare italiana di peacekeeping in Libano, in ambito ONU, iniziata nel 2006. Il contingente italiano \u00e8 parte della missione UNIFIL.\nL'operazione prende il nome dal Leonte, il pi\u00f9 grande fiume del Libano e che delimita l'area in cui il contingente italiano opera secondo le disposizioni della risoluzione n.\u00b0 1701 delle Nazioni Unite.\nStoria.\nA seguito della guerra del Libano del 2006, l'ONU decide di inviare una forza di interposizione nel sud del Libano, tra le forze israeliane e le milizie di Hezbollah, tra cui un contingente italiano.\nLe Forze armate italiane erano state fra le prime ad intervenire nella crisi con l'operazione Mimosa '06 e con l'operazione Leonte che ha visto impegnati nel primissimo periodo iniziale la Marina Militare ed in seguito, fino ai giorni nostri le unit\u00e0 dell'Esercito Italiano.\nOperazione Mimosa.\nL'operazione ha avuto inizio il 17 luglio 2006, con il cacciatorpediniere \"Durand de la Penne\", in esercitazione in Grecia, che \u00e8 entrata, tra le prime unit\u00e0 navali neutrali, nel porto di Beirut per l'evacuazione dei connazionali ed altri europei verso l'isola di Cipro.\nIl 28 agosto 2006 sono partite da Brindisi, alla volta del Libano, la portaerei \"Garibaldi\", la nave da sbarco \"San Marco\", la fregata \"Espero\", la nave da sbarco \"San Giusto\" e la corvetta \"Fenice\" e dal porto di Marghera (Venezia) un'unit\u00e0 mercantile con i mezzi del genio dell'Esercito Italiano.\nLa formazione navale, al comando del contrammiraglio Giuseppe De Giorgi, ha raggiunto le acque antistanti il Porto di Tiro nel Libano meridionale il 2 settembre sbarcando sia sul litorale di Tiro che al porticciolo dell'UNIFIL di Naqura la componente da sbarco, costituita da circa 1100 uomini, in gran parte fucilieri di marina del Reggimento San Marco (oltre a incursori del GOI) e da 156 mezzi, che doveva contribuire alla costituzione della forza di interposizione ONU tra gli israeliani ed Hezbollah, i miliziani libanesi sciiti che di fatto detenevano il controllo di vaste aree del Libano e svolgevano vere e proprie operazioni militari contro Israele.\nLa portaerei Garibaldi, dal 29 agosto al 19 ottobre, \u00e8 stata sede del Comando missione. Ha anche svolto successivamente la funzione di Direzione delle Operazioni di Controllo e di Sorveglianza delle acque libanesi condotte dalla Forza Navale Internazionale presente sul posto (\"Maritime Task Force 425\") costituita oltre che da unit\u00e0 navali italiane, tra cui la fregata Aliseo anche da unit\u00e0 britanniche, greche e francesi.\nLa Nave San Giorgio e la Nave San Marco hanno anche sbarcato beni di prima necessit\u00e0 per la popolazione in guerra oltre all'evacuazione di altri connazionali sbarcando, tonnellate di materiale destinato alla popolazione, cucine da campo, ambulanze, generatori per la produzione di corrente elettrica, tende pneumatiche, tonnellate di medicinali e tonnellate di generi alimentari destinati alla popolazione civile non combattente messi a disposizione dal Ministero degli esteri, dalla protezione civile, dalla Croce Rossa Italiana e dal Programma alimentare mondiale delle Nazioni Unite.\nLeonte 1.\nL'Operazione Leonte \u00e8 scattata a settembre 2006, sotto l'egida dell'ONU all'interno della missione UNIFIL 2. La \"forza d'ingresso\" (\"Entry Force\") del contingente di pace italiano, costituita dalle truppe anfibie della nuova \"Forza di Proiezione dal Mare\" (FPM), a loro volta composta dal Reggimento San Marco della Marina Militare e dai Lagunari dell'Esercito.\nNell'occasione, il Gruppo Aerei Imbarcati ha effettuato missioni di ricognizione sul traffico mercantile da e per le coste libanesi.\nLeonte 2.\nDal 2007 la missione \u00e8 proseguita con le unit\u00e0 dell'Esercito italiano, che si sono susseguite semestralmente, a rotazione.\nDal 1\u00ba novembre 2016 la JLF-L (Contrammiraglio Claudio Confessore) assumeva il comando del Settore Ovest dell\u2019area di responsabilit\u00e0 di UNIFIL e, contestualmente, della Brigata Ovest della forza ONU, composta da due battaglioni italiani, un battaglione francese ed un battaglione ghanese.\nDall'agosto 2018 guida l'intera missione UNIFIL il generale di divisione italiano Stefano Del Col.\nOrganigramma reparti schierati.\nHanno partecipato alla missione:"}
{"id": "2114570", "revid": "767487", "url": "https://it.wikipedia.org/wiki?curid=2114570", "title": "Amir Khadir", "text": "Khadir \u00e8 nato a Teheran, ma si \u00e8 trasferito in Canada con la famiglia all'et\u00e0 di 10 anni. \u00c8 un medico specializzato in microbiologia infettiva.\nDalla fondazione del partito nel 2006 \u00e8 uno dei due portavoce (assieme a Fran\u00e7oise David) del partito di estrema sinistra indipendentista quebecchese \"Quebec Solidaire\" (\"QS\"), nato dalla fusione di \"Union des Forces Progressistes\" (\"UFP\", a sua volta un partito indipendentista di sinistra quebecchese) e \"Option Citoyenne\" (un movimento femminista). In precedenza era stato portavoce di \"UFP\", e prima ancora, dal 1997, attivista del \"Rassemblement pour une alternative politique\" (\"RAP\"), partito confluito nell'UFP nel 2002.\nAlle elezioni provinciali del Queb\u00e9c del 2008 \u00e8 stato eletto nel parlamento regionale, nella circoscrizione di Mercier: \u00e8 il primo deputato di \"QS\", che alle precedenti elezioni del 2007 non aveva visto nessun eletto."}
{"id": "2114571", "revid": "729019", "url": "https://it.wikipedia.org/wiki?curid=2114571", "title": "Black Night", "text": "Black Night \u00e8 un singolo del gruppo hard rock Deep Purple, pubblicato nel 1970.\nTracce.\nEdizione UK.\nLato A\nLato B\nEdizione USA.\nLato A\nLato B\nI brani.\nBlack Night\nIl brano, dopo la pubblicazione in singolo, nel 1995 venne incluso nella versione del 25\u00ba anniversario del album \"Deep Purple in Rock\".\nDella canzone furono fatte molte cover nel corso degli anni da diversi artisti: tra cui Bruce Dickinson, Bad Manners, Pat Travers, il gruppo The Fall, Vic Reeves.\n\u00c8 stata reinterpretata anche in versione death metal dal gruppo statunitense dei Deicide nell'album \"The Stench of Redemption\" del 2006.\nQuando l'album \"In Rock\" fu completato, la EMI propose alla band di fare un singolo per la sua promozione. Secondo i ricordi di Roger Glover, dopo aver trascorso circa sei ore negli Studi De Lane Lea senza trovare l'ispirazione, il gruppo and\u00f2 a bere in un pub nelle vicinanze dove consum\u00f2 forti quantit\u00e0 di alcool. Rientrati in studio Ritchie Blackmore cominci\u00f2 a suonare il riff, basato su una canzone di Ricky Nelson. Ian Gillan e Glover ne scrissero il testo e, successivamente, il cantante ha dichiarato di non avere ancora capito quale ne sia il significato almeno secondo le loro intenzioni iniziali.\nInfluenze.\nIl riff portante della canzone \u00e8 fortemente ispirato alla versione di Ricky Nelson del celebre pezzo \"Summertime\". Il giro di basso del pezzo di Nelson nel 1962 \u00e8 pressoch\u00e9 identico al riff scritto da Blackmore nel 1970.\nAccoglienza.\nIl singolo raggiunse la prima posizione nella classifica svizzera, la seconda in quella inglese, tedesca e norvegese, la quarta in quella austriaca e l'ottava in quella olandese."}
{"id": "2114580", "revid": "599013", "url": "https://it.wikipedia.org/wiki?curid=2114580", "title": "Miroslav Stoch", "text": "Durante la sua carriera ha vestito le maglie di Nitra, Chelsea, Twente, Fenerbah\u00e7e, PAOK, Al-Ain e Bursaspor. Dal 2009 \u00e8 convocato dalla Slovacchia, partecipando sia al Mondiale 2010 sia all'Europeo del 2016.\nNel 2013 gli \u00e8 stato assegnato il FIFA Pusk\u00e1s Award per aver segnato il miglior gol del 2012.\nCaratteristiche tecniche.\nAla destra veloce, pu\u00f2 giocare sia come esterno d'attacco sinistro o come trequartista. Nel 2010 era considerato un calciatore talentuoso, tanto da essere inserito nella lista dei migliori calciatori nati dopo il 1989 stilata da Don Bal\u00f3n.\nCarriera.\nClub.\nGli esordi in Slovacchia e l'approdo al Chelsea.\nComincia a giocare nelle giovanili della sua citt\u00e0 Nitra a 6 anni. A 16 viene convocato nella prima squadra del Nitra e dopo poche giornate di Corgon Liga viene notato dagli osservatori del grazie alle sue prestazioni.\nSi trasferisce a Londra il 18 gennaio 2006 dove gioca con la squadra giovanile del Chelsea fino a 19 anni. Nella stagione 2008-2009 esordisce in prima squadra ma successivamente non gioca quasi pi\u00f9.\nTwente.\nIl 16 luglio 2009 viene dato in prestito oneroso per \u20ac 800.000 agli olandesi del Twente. Con gli olandesi colleziona 32 presenze e 10 gol. Con il Twente \u00e8 andato a segno contro l'Heerenveen segnando una doppietta nel 2-0 finale, contro il Groningen il gol d'apertura con un tiro potente da distanza, (partita che finir\u00e0 4-0 per il Twente), contro il Roda JC e un'altra doppietta contro il NAC Breda in rimonta (gara che finir\u00e0 3-1 in favore del Twente).\nFenerbah\u00e7e e i prestiti.\nIl 10 giugno 2010 viene acquistato a titolo definitivo dai turchi del Fenerbah\u00e7e, per 5,5 milioni di euro, con cui firma un contratto fino al 2014.\nIl 7 gennaio 2013 vince il premio FIFA Pusk\u00e1s Award per il miglior gol del 2012, realizzato contro il Genclerbirligi.\nIl 7 agosto 2013 passa in prestito oneroso fissato a \u20ac 1 milione con diritto di riscatto al . Il 21 agosto 2013 sigla un gol contro lo nei preliminari di Champions League.\nNel 2014-2015 \u00e8 ceduto in prestito oneroso in cambio di \u20ac 1 milione all'Al-Ain, club degli Emirati Arabi Uniti.\nTorna ad Istanbul prima di ripartire nuovamente in prestito gratuito, questa volta al Bursaspor, restando nel campionato turco: schierato titolare, a fine stagione torna al Fenerbah\u00e7e.\nNazionale.\nEsordisce in nazionale maggiore contro l'Ucraina e segna la sua prima rete contro San Marino, partita valida per le qualificazioni ai Mondiali 2010 in Sudafrica, ai quali viene in seguito convocato.\nHa fatto parte, inoltre, della squadra che ha partecipato agli Europei 2016 in Francia.\nStatistiche.\nPresenze e reti nei club.\n\"Statistiche aggiornate all'11 febbraio 2021.\""}
{"id": "2114596", "revid": "647919", "url": "https://it.wikipedia.org/wiki?curid=2114596", "title": "Hellboy II - The Golden Army", "text": ""}
{"id": "2114610", "revid": "20613040", "url": "https://it.wikipedia.org/wiki?curid=2114610", "title": "Tirofijo", "text": ""}
{"id": "2114611", "revid": "547034", "url": "https://it.wikipedia.org/wiki?curid=2114611", "title": "Giorgio Baglivi", "text": "Vita.\nNato a Ragusa in Dalmazia dal padre Biagio - detto \"Armeno\", molto probabilmente a motivo dell'ascendenza geografica familiare - e da Anna de Lupis, assieme al fratello Jacopo rimase orfano in tenera et\u00e0 e venne quindi educato prima da uno zio e poi nelle scuole dei Gesuiti.\nAll'et\u00e0 di 15 anni lasci\u00f2 Ragusa per raggiungere Lecce dove, assieme al fratello, nel 1684 venne adottato dal medico Piero Angelo Baglivi - assai noto in Puglia e in amicizia con la nobile famiglia dei Pignatelli - del quale assunse il cognome. Inizi\u00f2 quindi a studiare i classici, mentre si avviava alla pratica medica sotto la guida del padre.\nBaglivi si laure\u00f2 - probabilmente a Salerno - nel 1688, e poi visit\u00f2 gli ospedali di molte citt\u00e0 in Italia e all'estero, fra le quali Padova, Venezia e Firenze. Alla fine decise di stabilirsi a Bologna, ove divenne allievo di Marcello Malpighi, gi\u00e0 affermato scienziato di valore. Nel 1691, quest'ultimo venne chiamato a Roma quale archiatra di papa Innocenzo XII (membro proprio della famiglia Pignatelli), e l'anno successivo invit\u00f2 Baglivi a seguirlo come segretario scientifico. Nel 1694 Malpighi mori, e Baglivi fu incaricato di eseguirne l'autopsia, compilandone in seguito una brillante relazione.\nBaglivi divenne secondo medico del papa e - nel 1696 - professore di anatomia all'Universit\u00e0 La Sapienza di Roma. Nel 1697 fu eletto membro della \"Royal Society\", nel 1669 dell'\"Accademia Naturae Curiosorum\" e dell'\"Arcadia\", nel 1700 dell'\"Accademia dei Fisiocratici\".\nNel 1701 il nuovo papa Clemente XI riconferm\u00f2 Baglivi nella sua funzione, nominandolo professore di medicina teorica: la sua fama oramai lo rende uno dei medici pi\u00f9 famosi d'Europa.\nColpito da una malattia intestinale seguita da ascite, Baglivi mor\u00ec a soli 39 anni, nel 1707.\nRicerche e opere.\nL'attivit\u00e0 di ricerca del Baglivi inizi\u00f2 assai presto: risalgono al 1685 i suoi primi esperimenti di infusione di varie sostanze nelle vene giugulari dei cani. Dal 1689 al 1691 sezion\u00f2 vari animali, studiando le funzioni della \"dura madre\" e indagando altres\u00ec gli effetti e la tossicit\u00e0 di varie droghe.\nLa frequentazione con gli ospedali lo fece riflettere sulla distanza che separa la pratica medica dalla ricerca biologica, facendogli concludere che i medici sono schiavi di sistemi e di ipotesi e poco badano alla realt\u00e0 del malato.\nDall'assunzione del suo incarico alla Sapienza, Baglivi inizi\u00f2 ad accarezzare l'idea di riunire le conoscenze mediche in un proprio sistema. Nel secolo XVII si contendevano il campo due sistemi: la \"teoria iatrofisica\" o \"iatromeccanica\" e la \"teoria iatrochimica\": la prima interpretava l'attivit\u00e0 del corpo su basi puramente meccaniche; la seconda su basi puramente chimiche. Nel 1708 proruppe pure l\"'animismo\" del tedesco Ernst Georg Stahl (1660-1734), che considerava l'anima come un principio che regola la salute del corpo ed interviene attivamente nel determinare le malattie.\nBaglivi fu un ardente propugnatore della teoria iatrofisica, tanto da descrivere il corpo umano come composto da tante piccole macchine.\nIn questo campo, egli pubblic\u00f2:\nUno dei tessuti fibrosi pi\u00f9 importanti del corpo \u00e8 - secondo il Baglivi - la \"dura madre\", alla quale egli attribuisce una struttura muscolare, considerandola come il cuore del cervello (\"cor cerebri, villis membranaceis compositum\"). Baglivi costru\u00ec cos\u00ec la sua ipotesi di \"cuore cerebrale\", ritenendo che tutto il movimento del cuore dipendesse da un impulso che parte dal cervello, e forse dalla sistole e dalla diastole della dura madre. Questa ipotesi - sia pure errata - \"ebbe a suo tempo un successo clamoroso\" (Castiglioni).\nBaglivi emerse - pi\u00f9 che nelle teorie - per il suo intuito clinico, invitando il medico a dimenticare di fronte al malato qualsiasi teoria, concentrandosi unicamente sui segni della realt\u00e0.\nIn campo clinico l'opera essenziale di Baglivi \u00e8 la \"De praxi medica\" (Roma, 1696), dedicata al papa e protettore Innocenzo XII: un'opera che lo port\u00f2 rapidamente a notoriet\u00e0. \"Il libro rappresenta un programma per la medicina del futuro, un attacco contro i sistemi medico-filosofici, un richiamo ai principi ippocratici e all'osservazione clinica\" (Grmek).\nFra i suoi aforismi, rimase celebre: \"Qui bene diagnosticat, bene sanat\".\nIdentificazione nazionale.\nPer il fatto che il Baglivi \u00e8 nato a Ragusa - nell'attuale Croazia - egli attualmente in questo paese viene identificato come uno dei \"padri della medicina croata\": a partire dalla seconda met\u00e0 del XIX secolo il suo nome venne quindi scritto nella forma \"Gjuro Baglivi\" (poi anche \"\u0110uro Baglivi\" o addirittura \"Baljivi\"), e in questo modo \u00e8 ricordato in Croazia. Nella chiesa di San Marcello al Corso, nella quale venne sepolto, nel 1995 l'Accademia Croata di Scienze ed Arti ha fatto quindi apporre una lapide bilingue nella quale si afferma che \"Giorgio Baglivi\" (\"Gjuro\" nella parte scritta in croato) \u00e8 \"Nato a Dubrovnik/Ragusa\" (solo \"Dubrovnik\", in croato) \"in Croazia nel 1668\"."}
{"id": "2114629", "revid": "39692", "url": "https://it.wikipedia.org/wiki?curid=2114629", "title": "Arvicola di Fatio", "text": ""}
{"id": "2114638", "revid": "124978583", "url": "https://it.wikipedia.org/wiki?curid=2114638", "title": "Breadboard", "text": "Una breadboard (o anche detta Waffle in gergo elettronico) \u00e8 uno strumento utilizzato per creare prototipi di circuiti elettrici. A differenza della basetta millefori, che \u00e8 un circuito stampato (su basetta ramata) su cui vengono saldati i componenti e i collegamenti che formano il prototipo (e che dunque \u00e8 difficilmente riusabile), la breadboard non richiede saldature ed \u00e8 completamente riutilizzabile (e perci\u00f2 utilizzata soprattutto per circuiti temporanei). Sebbene venga usata normalmente per la prototipazione di circuiti semplici, pu\u00f2 essere usata anche per testare interi calcolatori.\nCaratteristiche.\nUna \"breadboard\" moderna consiste in una base in plastica con numerosi fori nei quali inserire i reofori. Questi vengono fermati meccanicamente e collegati elettricamente mediante delle clip metalliche. La distanza tra i fori \u00e8 tipicamente di 2,54 mm, per la compatibilit\u00e0 con i circuiti integrati nel \"package dual in line\" (DIPs).\nStruttura.\nTutte le \"breadboard\" hanno generalmente una struttura simile composta da linee di trasmissione (\"strips\") che consistono in collegamenti elettrici tra i fori.\nCome in figura, si possono notare le linee di alimentazione, che sono generalmente poste ai lati e collegate lungo tutto l'asse, e le linee dedicate ai componenti, collegate in posizione perpendicolare alle linee d'alimentazione e pi\u00f9 corte.\nSpesso le \"breadboard\" sono componibili, cio\u00e8 \u00e8 possibile collegare pi\u00f9 basette tra di loro per ampliare le linee a disposizione.\nLimitazioni.\nLe \"breadboard\" presentano diverse caratteristiche negative. In primo luogo, una grande capacit\u00e0 parassita (da 2 a 25 pF per punto di contatto), un'alta induttanza dovuta alla lunghezza delle piste, (una resistenza10\u00a0M\u03a9).\nInoltre le \"breadboard\" non sono adatte per il montaggio di componenti \"Surface mount technology\" (SMD) o comunque in un \"package\" con distanza tra i piedini diverse da 2,54 mm. Esistono comunque adattatori e altre tecniche (facenti uso di circuiti stampati PCB esterni) per collegare componenti SMD e in altri formati, ma la necessit\u00e0 di saldare questi componenti sull'adattatore diminuisce la comodit\u00e0 della \"breadboard\"."}
{"id": "2114640", "revid": "30794", "url": "https://it.wikipedia.org/wiki?curid=2114640", "title": "Taiyuan", "text": "Taiyuan (cinese: ) \u00e8 una citt\u00e0 prefettura e capitale della provincia dello Shanxi in Cina. La citt\u00e0 si trova ad un'altezza di circa 800 metri sul livello del mare. Nel 2006 l'agglomerato urbano possedeva una popolazione di oltre 3.400.000 di abitanti.\nStoria.\nQuesta citt\u00e0 \u00e8 descritta da Marco Polo ne \"Il Milione\":\nTaiyuan \u00e8 conosciuta in Occidente, e in modo particolare in Italia, anche come la citt\u00e0 simbolo dei Martiri di Cina. Durante la Ribellione dei Boxer del 1900 molte migliaia di cinesi cristiani, soprattutto cattolici furono uccisi. Nel 2000 papa Giovanni Paolo II ha canonizzato ben 119 martiri, la maggior parte di essi di origine italiana, e in modo particolare mons. Grassi, mons. Fogolla e don Facchini, tutti francescani minori della provincia ecclesiastica emiliana di Cristo Re con sede a Bologna.\nAlla citt\u00e0 \u00e8 intitolato l'asteroide 2514 Taiyuan."}
{"id": "2114644", "revid": "599013", "url": "https://it.wikipedia.org/wiki?curid=2114644", "title": "Michael Mancienne", "text": "Caratteristiche tecniche.\n\u00c8 un difensore centrale adattabile anche sull'out di destra. Occasionalmente \u00e8 stato schierato come mediano.\nCarriera.\nClub.\nChelsea.\nNato da una famiglia originaria delle Seychelles, Michael Mancienne arriv\u00f2 al gi\u00e0 all'et\u00e0 di 9 anni dal Kingstonian. Firm\u00f2 il suo primo contratto da professionista proprio con il Chelsea nel gennaio 2006. Nella stagione 2006-2007 partecip\u00f2 al ritiro americano dei blues grazie al quale conquist\u00f2 delle panchine in prima squadra, la prima in Community Shield contro il Liverpool la seconda e la terza nelle prime due gare di campionato con e .\nPrestito biennale al QPR.\nNella stagione 2006-2007 fu acquistato in prestito dal Queens Park Rangers dove collezion\u00f2 ben 28 gettoni di presenza in Football League Championship. Dopo aver prolungato il contratto con la sua squadra d'appartenenza, scelse di rimanere anche nella stagione 2007\u20132008 con la stessa formula dell'anno prima, il prestito. In quest'annata collezion\u00f2 ben 30 presenze, sommando cos\u00ec in due anni 58 presenze, senza mai segnare.\nIl ritorno al Chelsea.\nDopo i due anni al Queens Park Rangers, Mancienne torna a casa, al Chelsea, dove per vari motivi, come la presenza di mostri sacri quali Ricardo Carvalho e John Terry e la scarsa possibilit\u00e0 di giocare, sceglie di andare ancora una volta in prestito.\nWolverhampton.\nNel dicembre 2008 viene ceduto in prestito al Wolverhampton dove colleziona ben 10 presenze, ma viene richiamato dalla casa madre terminando cos\u00ec la sua seconda esperienza nella Championship.\nDi nuovo il Chelsea.\nDopo i tre anni in prestito, Queens Park Rangers prima e Wolverhampton dopo, Mancienne viene tenuto in rosa per il prosieguo della stagione 2008-2009 dal Chelsea, durante la quale esordisce in FA Cup contro il Watford. In seguito debutta anche in Champions League contro la Juventus sul risultato di 1-0 per i blues. Per finire giocher\u00e0 anche uno spezzone di gara contro il Wigan Athletic, partita terminata 2-1 per i londinesi e che sancisce cos\u00ec il debutto di Mancienne in FA Premier League con la maglia blues.\nRitorno al Wolverhampton.\nIl 13 agosto 2009 viene prestato di nuovo al Wolverhampton, dove dimostra tutte le sue capacit\u00e0 nelle 30 presenza disputate in Premier League. Mancienne fino ad ora ha giocato 100 partite tra Championship e Premier League senza segnare gol.\nRitorno al Chelsea dal prestito.\nDopo una buona annata condita dalla salvezza della propria squadra, Mancienne ritorna ancora una volta al Chelsea, con la speranza di poter esplodere definitivamente con la maglia dei blues, cosa che per\u00f2 non sembra avvenire nella prima giornata del campionato inglese 2010\u20132011, nella quale il Chelsea fa un sol boccone del West Bromwich Albion battendolo 6-0 con Mancienne relegato in tribuna a vedere i tre gol di Drogba, i due di Florent Malouda e infine il gol di Lampard.\nNuovo ritorno al Wolverhampton.\nIl 26 agosto 2010 torna di nuovo in prestito ai Wanderers, che lo avrebbero per\u00f2 voluto acquistare a titolo definitivo. Non avendo trovato un accordo con i blues, i lupi si sono accontentati di riaverlo in prestito.\nAmburgo.\nIl 1\u00ba giugno 2011 passa all'Amburgo firmando un contratto di quattro anni fino al 2015.\nStatistiche.\nPresenze e reti nei club.\n\"Statistiche aggiornate al 20 aprile 2013.\""}
{"id": "2114649", "revid": "39692", "url": "https://it.wikipedia.org/wiki?curid=2114649", "title": "Arvicola terrestre", "text": ""}
{"id": "2114653", "revid": "99440884", "url": "https://it.wikipedia.org/wiki?curid=2114653", "title": "Master of Public Health", "text": "MPH o Master of Public Health \u00e8 il titolo che i professionisti negli Stati Uniti assumono quando frequentano master in gestione sanitaria e ricoprono incarichi di responsabilit\u00e0 ad esempio in istituzioni come ministeri, agenzie ecc. per prevenzione infezioni ospedaliere ed altro."}
{"id": "2114656", "revid": "252548", "url": "https://it.wikipedia.org/wiki?curid=2114656", "title": "Villa Galileo", "text": ""}
{"id": "2114664", "revid": "1543377", "url": "https://it.wikipedia.org/wiki?curid=2114664", "title": "Claudia Wurzel", "text": "In ambito italiano, Claudia ha conquistato otto titoli nazionali con la Canottieri Lario. Laureata in scienze economiche alla Ohio State University, tra il 2007 e il 2009 ha fatto parte della squadra di canottaggio universitaria.\nCarriera sportiva.\nEsordisce sulla scena internazionale nel 2004, ai mondiali juniores di Banyoles nella specialit\u00e0 dell'otto, dove si classifica al nono posto con la squadra italiana femminile; nell'edizione dell'anno seguente dei mondiali juniores vince invece l'oro nel quattro senza.\nNel 2008, con la squadra italiana femminile, vince la gara del quattro senza ai mondiali under 23 disputati nel Brandeburgo e l'anno seguente vince l'argento nella stessa competizione, tenutasi a Ra\u010dice.\nAi campionati europei di canottaggio 2010 partecipa sia per il due senza, classificandosi quarta, che per il quattro senza, vincendo l'argento.\nNel 2011, in coppia con la nuova compagna Sara Bertolasi, partecipa ai mondiali assoluti, classificandosi al 7\u00ba posto nel due senza: tale risultato permette alla coppia la qualificazione ai giochi della XXX Olimpiade di Londra, la prima qualificazione italiana della storia in questa specialit\u00e0. Sempre nel 2011, agli europei di Plovdiv, vince il bronzo nel due senza.\nNella gara del due senza ai giochi olimpici di Londra 2012, dopo aver mancato la qualificazione alla finale A per l'assegnazione dei primi sei posti, la coppia Bertolasi-Wurzel si classifica al decimo posto."}
{"id": "2114670", "revid": "1573940", "url": "https://it.wikipedia.org/wiki?curid=2114670", "title": "Mergus australis", "text": "Lo smergo australe o smergo delle Auckland (Mergus australis ) \u00e8 un uccello estinto della famiglia degli Anatidi. \nEstinto all'inizio del XX secolo, lo smergo australe viveva nei fiumi delle Isole Auckland."}
{"id": "2114674", "revid": "200568", "url": "https://it.wikipedia.org/wiki?curid=2114674", "title": "Destinazione turistica", "text": "Una destinazione turistica \u00e8 un ambito territoriale nel quale ha sede un complesso di attrattive che possono soddisfare i bisogni e gli interessi di un determinato segmento di domanda turistica. \nI confini della destinazione (non definibili a priori) possono essere identificati, pertanto, partendo dall'analisi delle specifiche esigenze di ogni target di clientela in esame.\nUna destinazione turistica pu\u00f2 essere considerata tale solo nel momento in cui le risorse, cio\u00e8 la materia prima fonte di attrazione, siano integrate con infrastrutture e servizi che consentano, rispettivamente, l'accessibilit\u00e0 e la fruibilit\u00e0 della meta desiderata. Se non sussistono queste tre caratteristiche non si ha un \"prodotto\" vendibile.\nOgni destinazione turistica \u00e8 soggetta ad uso da parte di una molteplicit\u00e0 di utilizzatori: tra essi non figurano esclusivamente i turisti. Devono essere, infatti, compresi, anche i residenti ed i lavoratori, in quanto anch'essi fruitori dello spazio, delle strutture e dei servizi presenti sul territorio.\nL'identificazione dei soggetti che ne fanno parte risulta indispensabile per la definizione di una destinazione turistica; i soggetti principali, ognuno dei quali presenta peculiarit\u00e0 differenti, sono:\nPresso una destinazione turistica \u00e8 presente una pluralit\u00e0 di elementi: "}
{"id": "2114675", "revid": "31886", "url": "https://it.wikipedia.org/wiki?curid=2114675", "title": "NGC 9", "text": "NGC 9 \u00e8 una galassia a spirale (Sb/P) di magnitudine apparente 13,7 situata nella costellazione di Pegaso. \nSupernovae.\nIl 24 settembre 2021 \u00e8 stata individuata la supernova di tipo Ib \"SN2021zju\" dal programma di ricerca automatico ATLAS. Il massimo di luminosit\u00e0 \u00e8 stato raggiunto il 10 ottobre 2021 con magn. +16,7."}
{"id": "2114679", "revid": "229244", "url": "https://it.wikipedia.org/wiki?curid=2114679", "title": "Givi Dmitriyevi\u010d Chokheli", "text": ""}
{"id": "2114688", "revid": "30610", "url": "https://it.wikipedia.org/wiki?curid=2114688", "title": "Errore assoluto", "text": "L'errore assoluto \u00e8 in genere definito come la differenza tra il valore misurato e il valore esatto, cio\u00e8:\nformula_1\nL'errore assoluto \u00e8 un valore con segno, che si esprime nell'unit\u00e0 di misura della grandezza esaminata; non deve essere confuso con l'incertezza, che \u00e8 un maggiorante del modulo dell'errore assoluto.\nSignificato di valore esatto.\nA seconda del campo dove viene applicata l'analisi degli errori, il termine di valore esatto assume nella pratica diversi significati:\nIn ingegneria.\nIn ingegneria, il termine \"valore esatto\" pu\u00f2 assumere il significato di:\nIn metrologia.\nQuesta specificazione (nata in tempi recenti) \u00e8 conseguenza dal fatto che, per questioni sperimentali e teoriche, una grandezza non \u00e8 in realt\u00e0 mai perfettamente definibile. Pertanto, se una grandezza non \u00e8 mai perfettamente definibile (una grandezza non \u00e8 mai esatta), non \u00e8 possibile assegnarle un valore in termini assoluti, ma \u00e8 possibile assegnare un valore nominale associato ad una certa incertezza.\nErrore assoluto in metrologia.\nTradizionalmente la Metrologia applica il concetto di errore assoluto in maniera simile a come viene applicato in Ingegneria. Ancora oggi, nella pratica si parla d'errore assoluto facendo riferimento ad un valore nominale o a un valore atteso. Questo approccio, oltre che per le misure di uso quotidiano e in ingegneria (nei casi in cui si pu\u00f2 applicare l'analisi degli errori semplificate), \u00e8 ancora proficuamente usato per la sua praticit\u00e0. L'errore assoluto \u00e8 l'errore massimo che si pu\u00f2 commettere assumendo come valore reale il valore medio.\nIncidenza sull'incertezza di misura.\nCon la diffusione dell'approccio statistico nella determinazione della precisione delle misure, gli stessi concetti d\"'errore\" e di valore vero sono stati rielaborati:\nIn quest'ottica, rilevare una differenza tra il valore misurato e il \"valore vero\" non \u00e8 automaticamente indice di una imprecisione. Si possono citare due casi comuni, in cui la presenza del succitato \"errore assoluto\" non incide significativamente sull'incertezza della misurazione:\nLe parti dell'errore di misura riconosciute come sistematiche e che si presentano riproducibili, possono essere compensate applicando le correzioni appropriate. L'errore del risultato corretto pu\u00f2 essere cos\u00ec caratterizzato solamente da un'incertezza.\nIn quest'ambito, per evitare confusioni, il termine di \"errore\" tende ad essere sostituito con il termine di scostamento, sul quale si possono applicare correzioni o no.\nErrore come contributo d'incertezza.\nSe lo \"scostamento\" non pu\u00f2 essere del tutto corretto, la parte non corretta diventa a tutti gli effetti un \"errore\", e pertanto costituisce un contributo che incrementa l'incertezza della grandezza misurata. Nella pratica capita spesso che la correzione di uno scostamento non sia possibile o conveniente.\nL'attenta analisi della varianza della dispersione degli scostamenti, permette di calcolarne il contributo d'incertezza.\nSpesso non viene eseguita una vasta serie di misure (per una rigorosa valutazione della varianza statistica), anzi, a volte si dispone di un solo rilievo. In questi casi si \u00e8 costretti ad un'analisi semplificata, ma sostanzialmente corretta, in quanto risultato di un approccio conservativo: il contributo d'incertezza \u00e8 valutato come il massimo errore rilevato diviso radice 3 (si applica il coefficiente per una dispersione rettangolare). Cio\u00e8:\nIn questo caso l'incertezza \u00e8 espressa con un coefficiente di confidenza \"1\" (pari a circa il 68 % dei casi); ma, normalmente, nei documenti le incertezze vengono espresse con coefficiente di confidenza \"2\" (pari a circa il 95 % dei casi)."}
{"id": "2114701", "revid": "72396", "url": "https://it.wikipedia.org/wiki?curid=2114701", "title": "Arte de la lengua mexicana (1754)", "text": "Arte de la lengua mexicana \u00e8 un poco conosciuto dizionario della lingua nahuatl, scritto da Joseph Augustin Aldama y Guevara e pubblicato nel 1754.\nL'\"Arte\" di Aldama y Guevara deriva in buona parte da altri dizionari precedenti sulla lingua Nahuatl, in particolare dall'\"Arte de la lengua mexicana con la declaraci\u00f3n de los adverbios della\" di Horacio Carochi.\nAldama y Guevara indica il saltillo con un accento circonflesso posto sulla vocale che precede il termine della parola, o con un accento grave sulla vocale precedente negli altri casi, segnando le vocali lunghe con un accento acuto (in contrasto con il macron Carochi)."}
{"id": "2114705", "revid": "767487", "url": "https://it.wikipedia.org/wiki?curid=2114705", "title": "Kaszaper", "text": "Kaszaper \u00e8 un comune dell'Ungheria di 2.108 abitanti (dati 2001). \u00c8 situato nella provincia di B\u00e9k\u00e9s."}
{"id": "2114706", "revid": "240366", "url": "https://it.wikipedia.org/wiki?curid=2114706", "title": "Trattati di pace di Roma", "text": ""}
{"id": "2114708", "revid": "46291", "url": "https://it.wikipedia.org/wiki?curid=2114708", "title": "Impatiens arguta", "text": "Impatiens arguta \u00e8 una pianta della famiglia delle Balsaminacee diffusa in Cina, Bhutan, India, Nepal e Myanmar.\nDescrizione.\nCome tutte le specie congeneri, i semi sono contenuti in un astuccio che a maturazione esplode. La \"I. arguta\" si distingue dalle altre \"Impatiens\" per l'insolito colore blu dei suoi fiori."}
{"id": "2114711", "revid": "1762651", "url": "https://it.wikipedia.org/wiki?curid=2114711", "title": "Confederazione Per\u00f9-Bolivia", "text": "La Confederazione Per\u00f9-Bolivia o Confederazione Peruviano-Boliviana era una Confederazione composta da tre stati: lo Stato peruviano del nord, lo Stato peruviano del sud, entrambi creati con la divisione della Repubblica del Per\u00f9, e lo Stato boliviano, una Repubblica che era sotto il comando supremo del maresciallo boliviano Andr\u00e9s de Santa Cruz, uno dei vincitori della battaglia di Ayacucho. Santa Cruz assunse la carica di protettore della Confederazione Per\u00f9-Boliviana nel 1836, mentre era presidente della Repubblica di Bolivia (1829-1839). La Confederazione esisteva da tre anni e la sua formazione non sarebbe potuta essere efficace se non avesse avuto l'appoggio dei peruviani alleati del presidente peruviano Luis Jos\u00e9 de Orbegoso.\nSebbene la sua creazione istituzionale sia nata con la dichiarazione della Costituzione nel 1837, la sua istituzione di fatto risaliva al 1836, con la fine della guerra tra Salaverry e Santa Cruz. Dur\u00f2 fino al 1839, con il suo scioglimento proclamato dal generale Agust\u00edn Gamarra, restauratore del presidente peruviano che, insieme ai peruviani contrari al progetto Santa Cruz e ai governi del Cile e della Confederazione Argentina, dichiararono guerra alla Confederazione. L'Esercito Unito di Restauro, formato dall'Esercito cileno e dalle truppe riparatrici peruviane sotto i comandi del generale cileno Manuel Bulnes e il maresciallo Agust\u00edn Gamarra, sconfissero l'esercito della Confederazione, composto dall'esercito boliviano e dalle truppe confederate peruviane, nella battaglia di Yungay il 20 gennaio 1839."}
{"id": "2114713", "revid": "76069", "url": "https://it.wikipedia.org/wiki?curid=2114713", "title": "The Bad Mother's Handbook", "text": "The Bad Mother's Handbook \u00e8 un film tv del 2007 diretto da Robin Shepperd.\nTrama.\nThe Bad Mother's Handbook descrive la storia della vita di tre donne, in un periodo lungo un anno. Karen \u00e8 una madre frustrata, senza marito, sulla trentina che all'improvviso si trova ad affrontare le conseguenze di un grande segreto che la vede protagonista. Karen ha una figlia adolescente, Charlotte, in piena fase ormonale che si mette nei guai con il ragazzo che sta frequentando. Con loro, vive la nonna, malata di Alzheimer, che organizza incontri con altre anziane nel suo salotto. Quando Charlotte rimane incinta, la situazione si fa ancora pi\u00f9 insostenibile ma viene in suo aiuto il compagno di scuola Daniel Gale, un simpatico nerd, che stringer\u00e0 con la ragazza una tenera amicizia, anche se Daniel in realt\u00e0 \u00e8 innamorato di Charlotte.\nIl libro.\n\"The Bad Mother's Handbook\" \u00e8 tratto dal libro best seller della scrittrice inglese Kate Long, che ne ha curato la sceneggiatura.\nLa serie.\nDato il successo del libro e del film tv, la ABC americana ha deciso di produrre una serie televisiva intitolata \"Bad Mother's Handbook\", che vedr\u00e0 come protagonista Alicia Silverstone. La sceneggiatura sar\u00e0 curata da Jennifer Konner e Alexandra Rushfield.\nDistribuzione.\nIl film \u00e8 stato trasmesso sul canale inglese ITV nel febbraio del 2007, e non \u00e8 mai stato trasmesso in Italia. Si pu\u00f2 tuttavia trovare in commercio il DVD."}
{"id": "2114715", "revid": "1305772", "url": "https://it.wikipedia.org/wiki?curid=2114715", "title": "Arte de la lengua mexicana", "text": ""}
{"id": "2114720", "revid": "767487", "url": "https://it.wikipedia.org/wiki?curid=2114720", "title": "K\u00e9tegyh\u00e1za", "text": "K\u00e9tegyh\u00e1za \u00e8 un comune dell'Ungheria di 4.464 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114726", "revid": "767487", "url": "https://it.wikipedia.org/wiki?curid=2114726", "title": "Kert\u00e9szsziget", "text": "Kert\u00e9szsziget \u00e8 un comune dell'Ungheria di 465 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114730", "revid": "254059", "url": "https://it.wikipedia.org/wiki?curid=2114730", "title": "L'anno della lepre", "text": "L'anno della lepre \u00e8 un libro dello scrittore finlandese Arto Paasilinna del 1975, pubblicato in Italia da Iperborea per la prima volta nel 1994 (nel 2009, con la stessa casa editrice \u00e8 alla ventunesima edizione con pi\u00f9 di 100.000 copie vendute).\nQuesto romanzo \u00e8 stato portato sullo schermo nel 1977 da Risto Jarva e nel 2006 da Marc Rivi\u00e8re.\nTrama.\nIl giornalista Vatanen si trova in auto nei dintorni della citt\u00e0 di Heinola con un suo collega fotografo; i due investono una lepre che attraversa la strada; l'animale bench\u00e9 ferito ad una zampa posteriore riesce a scappare ed a nascondersi tra l'erba di un piccolo campo poco distante dalla strada. Vatanen scende dall'auto e trova la lepre immobile per la frattura all'arto; sente il piccolo cuore battere all'impazzata per la paura e ridotto a brandelli un fazzoletto gli fascia con un ramoscello la zampa. Poi completamente incurante del collega, che furioso lo chiama alternando colpi di clacson ad insulti, si inoltra nel bosco con la lepre delicatamente sistemata nella tasca della giacca.\nAbbandonati il lavoro e il caos della civilt\u00e0, inizia un lungo viaggio all'interno della natura pi\u00f9 incontaminata, da sud verso nord, in una serie di episodi durante i quali \u00e8 sempre accompagnato dalla lepre, che nel frattempo cresce e diventa un animale adulto e affezionato all'uomo che l'ha salvata. Nei giorni successivi vaga in pullman tra i laghi della Finlandia meridionale, portando con s\u00e9 la lepre. Il suo collega avverte il giornale della sua defezione; Vatanen telefona alla moglie che lo prende per pazzo. L'uomo riesce a vendere telefonicamente la propria barca e si fa spedire i soldi presso una banca di Heinola, ma quando va a prelevare scopre che la moglie e il direttore del giornale lo aspettano al varco. Con uno stratagemma riesce a liberarsene e si rimette in viaggio con l'animaletto. Si reca verso nord, ma nella zona di Kuopio viene arrestato e poi rilasciato dalla polizia. Tramite il commissario, conosce il suo predecessore, Hannikainen, che ora \u00e8 in pensione e si occupa di pesca. Durante una sera, soli in un capanno, Hannikainen confida a Vatanen la fissazione della propria vita: \u00e8 convinto che il presidente della Repubblica, Urho Kekkonen, sia morto nel 1968 e sostituito da un perfetto sosia, di qualche anno pi\u00f9 giovane.\nVatanen aiuta a spegnere un incendio che divora la foresta, quindi si dirige verso nord. A Rovaniemi, presso il circolo polare artico, conosce un senzacasa di nome Kurko al quale insegna a nuotare; l'uomo in questo modo scopre sul fondo del fiume una quantit\u00e0 di residuati bellici messi fuori uso durante la seconda guerra mondiale, quando i tedeschi si ritirarono dalla Lapponia. Scoprendosi intraprendente imprenditore, Kurko li recupera con un argano e li vende come rottami a una fonderia, ricavandone una bella somma.\nNei dintorni di Sodankyl\u00e4, poco pi\u00f9 a nord, incappa in Kaartinen, un uomo che ha abbracciato l'antica religione animista finlandese e gli ruba la lepre per sacrificarla su un altare scolpito; per liberarla deve usare il fucile e fa giurare a Kaartinen che non tenter\u00e0 pi\u00f9 di ucciderla. Durante l'inverno in Lapponia viene coinvolto in un'esercitazione militare congiunta con Svezia, Stati Uniti e Brasile, che si svolge poco distante dalla baracca che ha restaurato. I militari per\u00f2 svegliano un orso in letargo, che terrorizza la moglie dell'incaricato svedese.\nAnche dopo la fine delle esercitazioni, l'orso continua a girovagare nei dintorni. Una notte sfonda la finestra della baracca di Vatanen e lo ferisce. Lui decide di chiudere i conti, si arma di sci e fucile e inizia una lunga caccia all'orso attraverso i boschi innevati. Diretto verso est, Vatanen non si accorge di sconfinare in Unione Sovietica. Finalmente raggiunge la sua preda in riva al mare e l'abbatte con un solo colpo. Vatanen viene fermato dalle autorit\u00e0 sovietiche, la Finlandia ne chiede l'estradizione per una lunga lista di reati commessi in patria, dal possesso illegale di animali fino al recupero illegale di reperti militari.\nVatanen ottiene finalmente di rimanere in prigione a Helsinki in attesa di giudizio tenendo con s\u00e9 la lepre, poi un giorno riesce a evadere facendo perdere le tracce."}
{"id": "2114733", "revid": "300067", "url": "https://it.wikipedia.org/wiki?curid=2114733", "title": "Long Beach Jam", "text": ""}
{"id": "2114740", "revid": "47767", "url": "https://it.wikipedia.org/wiki?curid=2114740", "title": "Siris", "text": ""}
{"id": "2114745", "revid": "1226", "url": "https://it.wikipedia.org/wiki?curid=2114745", "title": "Fratellanze occulte", "text": ""}
{"id": "2114746", "revid": "767487", "url": "https://it.wikipedia.org/wiki?curid=2114746", "title": "K\u00e9tsoprony", "text": "K\u00e9tsoprony \u00e8 un comune dell'Ungheria di 1.594 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114748", "revid": "6923", "url": "https://it.wikipedia.org/wiki?curid=2114748", "title": "Repubblica Sudperuviana", "text": "La Repubblica Sudperuviana (spagnolo: \"Rep\u00fablica del Sud-Peruana\" o \"Estado Sud-Peruano\") fu una delle tre repubbliche costituenti la Confederazione Per\u00f9-Bolivia (1836-1839). Nacque nel 1836, separandosi dalla Repubblica Nordperuviana, proprio per formare il nuovo stato.\nDopo la sconfitta nella Guerra della Confederazione, la Confederazione fu sciolta e le due repubbliche peruviane si riunirono, costituendo la Repubblica del Per\u00f9."}
{"id": "2114750", "revid": "1226", "url": "https://it.wikipedia.org/wiki?curid=2114750", "title": "Fratellanza occulta", "text": ""}
{"id": "2114753", "revid": "93556", "url": "https://it.wikipedia.org/wiki?curid=2114753", "title": "Repubblica Nordperuviana", "text": "La Repubblica Nordperuviana (spagnolo: \"Estado Nor-Peruano\") fu una delle tre repubbliche costituenti la Confederazione Per\u00f9-Bolivia (1836-1839). Nacque nel 1836, separandosi dalla Repubblica Sudperuviana, proprio per formare il nuovo Stato.\nDopo la sconfitta nella Guerra della Confederazione, la Confederazione fu sciolta e le due repubbliche peruviane si riunirono, costituendo la Repubblica del Per\u00f9."}
{"id": "2114754", "revid": "287204", "url": "https://it.wikipedia.org/wiki?curid=2114754", "title": "Fran\u00e7oise David", "text": "Di \"QS\" non solo \u00e8 uno dei due portavoce (insieme ad Amir Khadir) fin dalla fondazione, ma \u00e8 anche a presidente del partito.\nAlle elezioni del 2012 \u00e8 stata eletta deputata all'Assemblea Nazionale del Qu\u00e9bec, nella circoscrizione di Gouin."}
{"id": "2114756", "revid": "1728", "url": "https://it.wikipedia.org/wiki?curid=2114756", "title": "Arcivescovo di Siviglia", "text": ""}
{"id": "2114757", "revid": "767487", "url": "https://it.wikipedia.org/wiki?curid=2114757", "title": "Kevernes", "text": "Kevernes \u00e8 un comune dell'Ungheria di 2.453 abitanti (dati 2001) . \u00c8 situato nella provincia di B\u00e9k\u00e9s. "}
{"id": "2114758", "revid": "88812", "url": "https://it.wikipedia.org/wiki?curid=2114758", "title": "Fratellanza", "text": ""}
{"id": "2114761", "revid": "287204", "url": "https://it.wikipedia.org/wiki?curid=2114761", "title": "Thumbnail", "text": "Thumbnail (dall'inglese, significa \"miniatura\") \u00e8 il termine che viene usato normalmente in informatica per definire un'anteprima di un'immagine pi\u00f9 grande, che quindi viene presentata in formato ridotto.\nSolitamente, cliccando sull'anteprima, attraverso un link verso l'immagine pi\u00f9 grande, questa verr\u00e0 visualizzata nelle sue dimensioni reali.\nL'utilizzo delle \"thumbnail\" ha ricevuto un notevole impulso con la diffusione dei software sviluppati per la gestione e l'archivio delle fotografie realizzate con apparecchiature digitali.\nAttuazione.\nLe miniature sono idealmente implementate nelle pagine Web come copie separate e pi\u00f9 piccole dell'immagine originale, in parte perch\u00e9 uno degli scopi di un'immagine in miniatura su una pagina Web \u00e8 ridurre la larghezza di banda e il tempo di download.\nAlcuni web designer producono miniature con HTML o script lato client che fanno s\u00ec che il browser dell'utente riduca l'immagine, piuttosto che utilizzare una copia pi\u00f9 piccola dell'immagine. Ci\u00f2 riduce per\u00f2 la qualit\u00e0 visiva delle miniature.\nLa visualizzazione di una parte significativa dell'immagine anzich\u00e9 dell'intero fotogramma pu\u00f2 consentire l'uso di una miniatura pi\u00f9 piccola pur mantenendo la riconoscibilit\u00e0. Ad esempio, quando si esegue l'anteprima di un ritratto a figura intera di una persona, potrebbe essere meglio mostrare il viso leggermente ridotto rispetto a una figura indistinta. Tuttavia, questo pu\u00f2 fuorviare lo spettatore su ci\u00f2 che contiene l'immagine, quindi \u00e8 pi\u00f9 adatto a presentazioni artistiche.\nLa miniatura rende le pagine pi\u00f9 piccole e pi\u00f9 facilmente visualizzabili e consente inoltre agli spettatori di avere il controllo su ci\u00f2 che vogliono visualizzare nello specifico.\nNel 2002 il tribunale nel caso statunitense \"Kelly v. Arriba Soft Corporation\" ha stabilito che fosse una pratica corretta per i motori di ricerca utilizzare immagini in miniatura per aiutare gli utenti del Web a trovare ci\u00f2 che cercano.\nAttraverso JavaScript, HTML5 e CSS3 si possono aggiungere effetti di transizione e animazione alle miniature.\nEtimologia.\nLa parola \"thumbnail\" \u00e8 un riferimento alla miniatura umana e allude alle dimensioni ridotte di un'immagine, paragonabile alla dimensione del pollice umano. Il primo uso della parola in questo senso risale al XVII secolo. La parola fu poi usata in senso figurato, sia nel sostantivo che nell'aggettivo, per riferirsi a qualcosa di piccolo o conciso, come un saggio biografico. L'uso della parola \"thumbnail\" nel contesto specifico delle immagini del computer come \"una piccola rappresentazione grafica, come di una grafica pi\u00f9 grande, un layout di pagina, ecc.\" sembra essere stato utilizzato per la prima volta negli anni '80.\nDimensioni.\nIl termine \"vignette\" \u00e8 talvolta usato per descrivere un'immagine pi\u00f9 piccola dell'originale, pi\u00f9 grande di una miniatura, ma non pi\u00f9 di 250 pixel nella dimensione lunga.\nRegisti, artisti di storyboard e grafici, cos\u00ec come altri tipi di artisti visivi, usano il termine \"schizzo in miniatura\" (\"thumbnail sketch\") per descrivere un piccolo disegno su carta (di solito parte di un gruppo) utilizzato per esplorare rapidamente pi\u00f9 idee. Gli schizzi in miniatura sono simili agli scarabocchi, ma possono includere tanti dettagli quanto un piccolo schizzo. Uno schizzo in miniatura \"completo\" di un progetto stampato, pi\u00f9 o meno nelle dimensioni finali, viene spesso definito \"comp\" e pu\u00f2 essere molto dettagliato. Lo scopo delle miniature era di visualizzare le idee in una forma in miniatura, simile a un'illustrazione stenografica. Spesso gli animatori della vecchia scuola usavano questo processo per annotare rapidamente le \"pose\" chiave che facevano parte di una sequenza di animazione. Questi disegni compatti erano poi appuntati sopra il tavolo di animazione, facilmente visibili. Mentre l'animatore lavorava alla creazione dei disegni finali di ogni posa, le miniature aiutavano a mantenere rilevante l'ideazione originale.\nLayout.\nEsistono diversi modi per disporre i thumbnails:\nEsempi nel web.\nThumbnails generati dinamicamente lato client:\nfunction ThumbnailGenerator() {\n this.resizeCanvas = document.createElement('canvas');\n this.generate = function (imgSrc, thumbDims, compression) {\n [this.resizeCanvas.width, this.resizeCanvas.height] = [thumbDims.x, thumbDims.y];\n const ctx = this.resizeCanvas.getContext(\"2d\");\n const tmp = new Image();\n const ret = new Promise(resolve =&gt; {\n tmp.onload = () =&gt; {\n ctx.drawImage(tmp, 0, 0, thumbDims.x, thumbDims.y);\n resolve(this.resizeCanvas.toDataURL('image/jpeg', compression || 0.5));\n });\n tmp.src = imgSrc;\n return ret;\n this.generateBatch = function (imgSrcs, thumbDims, compression) {\n return Promise.all(imgSrcs.map(img =&gt; this.generate(img, thumbDims, compression)));\n return this;\nThumbnails generati in modo statico con HTML e CSS:\n&lt;!DOCTYPE html&gt;\n&lt;html&gt;\n&lt;head&gt;\n&lt;meta name=\"viewport\" content=\"width=device-width, initial-scale=1\"&gt;\n&lt;style&gt;\nimg {\n border: 1px solid #ddd;\n border-radius: 4px;\n padding: 5px;\n width: 150px;\nimg:hover {\n box-shadow: 0 0 2px 1px rgba(0, 140, 186, 0.5);\n&lt;/style&gt;\n&lt;/head&gt;\n&lt;body&gt;\n&lt;h2&gt;Thumbnail&lt;/h2&gt;\n&lt;p&gt;Clicca per ingrandire.&lt;/p&gt;\n&lt;a target=\"_blank\" href=\"apple.jpg\"&gt;\n &lt;img src=\"apple.jpg\" alt=\"Mela\" style=\"width:150px\"&gt;\n&lt;/a&gt;\n&lt;/body&gt;\n&lt;/html&gt;"}
{"id": "2114762", "revid": "729019", "url": "https://it.wikipedia.org/wiki?curid=2114762", "title": "NBA Development League 2006-2007", "text": "La stagione della NBA Development League 2006-2007 fu la sesta edizione della NBA D-League. La stagione si concluse con la vittoria dei Dakota Wizards, che sconfissero i Colorado 14ers 129-121 nella finale a gara unica, dopo i tempi supplementari.\nSquadre partecipanti.\nLe franchigie furono divise in due \"division\": la \"Eastern Division\" e la \"Western Division\", vinte rispettivamente dai Dakota Wizards e dagli Idaho Stampede.\nFecero il loro ingresso nella Lega tre squadre provenienti dalla Continental Basketball Association: i Dakota Wizards, gli Idaho Stampede e i Sioux Falls Skyforce. Dalla American Basketball Association, precedentemente conosciuti come Long Beach Jam, entrarono infine i Bakersfield Jam.\nFurono creati ex novo: gli Anaheim Arsenal, i Colorado 14ers ed i Los Angeles D-Fenders. Cessarono invece di esistere i Fayetteville Patriots, i Florida Flame (gi\u00e0 Charleston Lowgators e North Charleston Lowgators) ed i Roanoke Dazzle."}
{"id": "2114763", "revid": "126257", "url": "https://it.wikipedia.org/wiki?curid=2114763", "title": "Santuario di San Camillo de Lellis (Milano)", "text": "Il santuario di San Camillo De Lellis o della Madonna della Salute \u00e8 un luogo di culto cattolico di Milano che si trova nell'omonima piazza all'angolo fra via Boscovich e via Lepetit, nel Municipio 3; la chiesa, affidata ai chierici regolari ministri degli infermi, rientra all'interno del territorio della parrocchia di San Gregorio Magno, appartenente al decanato Venezia, nella zona pastorale I dell'arcidiocesi di Milano.\nStoria.\nNel 1594 Padre Camillo de Lellis e alcuni suoi religiosi giunsero a Milano su chiamata dell'arcivescovo Gaspare Visconti per servire i malati dell'Ospedale Ca' Granda. I Crociferi, come venivano allora chiamati (oggi detti popolarmente camilliani), dopo oltre duecento anni di presenza nella citt\u00e0, dedicata prevalentemente all'assistenza nelle case dei malati agonizzanti, con le soppressioni napoleoniche furono costretti a lasciare Milano nel 1800. Vi ritornarono per\u00f2 nel 1896 su chiamata del beato cardinale Andrea Carlo Ferrari. Poich\u00e9 non fu possibile rientrare in possesso della propria chiesa, da essi costruita nel XVIII secolo in via Durini (Santa Maria della Sanit\u00e0) e nel frattempo affidata al clero secolare, decisero di costruire in via Boscovich una chiesa dedicata nuovamente alla Madonna della Salute, su progetto dell'architetto mons. Spirito Maria Chiappetta.\nIl 1\u00ba gennaio 1900 lo stesso cardinal Ferrari benedisse la prima pietra. L'inaugurazione avvenne il 15 luglio 1912 e la consacrazione solenne il 30 ottobre 1937 dal cardinale Alfredo Ildefonso Schuster.\nDescrizione.\nEsterno.\nEdificato in stile neogotico, il santuario si presenta intonacato nella parte superiore e a mattoni a vista nella parte inferiore. Al centro della facciata si trova una guglia\u2013campanile in mattoni, con contrafforti e nicchie in marmo bianco. In mattoni anche il portale, il pronao, le grandi finestre a trifora con colonnine e i rosoni in marmo botticino.\nLa costruzione centrale con le quattro guglie, gli specchi ad archetti ricorrenti in cemento bianco, presenta un'elegante armonia.\nSulle mensole esterne si trovano sei statue in marmo di Carrara, opere dell'artigiano Mario Pelletti.\nInterno.\nL'interno a tre navate \u00e8 illuminato da un gioco cromatico con figure di Santi, simboli e decorazioni delle centoventitr\u00e9 vetrate del pittore Eugenio Cisterna. Nell'ampia vetrata delle tribune e nell'apoteosi del suo altare vi \u00e8 rappresentato San Camillo.\nLa navata centrale si presenta ampia e slanciata verso l'alto mentre quelle laterali sono pi\u00f9 strette, sopra le quali vi sono eleganti tribune con parapetti a traforo, sovrastati da trifore con ricami a ventaglio.\nLe dodici colonne in marmo rosa del Garda, che vanno concentrandosi simmetricamente nel tiburio che incornicia la vetrata policroma della Madonna della Salute, poggiano su basamenti ottagonali che terminano con capitelli differenti in gesso, da cui partono nervature sottili e slanciate che si intrecciano nella volta moltiplicandosi e diramandosi.\nSui muri perimetrali vi \u00e8 la Via Crucis lignea, con pi\u00f9 di 500 figure scolpite da fratel Annibale Pagnoni degli Artigianelli di Monza. A destra si trova l'altare della Madonna del Carmelo e, di fronte, quello di San Giuda Taddeo. Pi\u00f9 al centro, a destra, \u00e8 presente l'altare di San Camillo e, a sinistra, quello del Sacro Cuore.\nIl moderno altare maggiore si trova in un'ampia abside, dove si trova in alto la Cappella della Madonna della Salute con un gotico altare in legno dorato.\nOrgano a canne.\nSulle due tribune ai lati dell'abside trova luogo l'organo a canne Tamburini \"opus 312\", costruito nel 1952.\nLo strumento \u00e8 a trasmissione elettropneumatica ed il suo materiale fonico \u00e8 racchiuso all'interno di due casse espressive indipendenti; la sua consolle \u00e8 mobile indipendente ed \u00e8 situata a pavimento nella navata; essa dispone di due tastiere di 61 note ciascuna e pedaliera concavo-radiale di 32 note.\nDi seguito la disposizione fonica:"}
{"id": "2114765", "revid": "107987611", "url": "https://it.wikipedia.org/wiki?curid=2114765", "title": "Societ\u00e0 occulta", "text": ""}
{"id": "2114767", "revid": "713168", "url": "https://it.wikipedia.org/wiki?curid=2114767", "title": "Farsa di Avila", "text": "Il 5 giugno del 1465, in una localit\u00e0 nei pressi di Avila, un gruppo di nobili castigliani depose in effigie il re Enrico IV di Castiglia e proclam\u00f2 re al suo posto il fratellastro, l'infante Alfonso. Questa cerimonia fu chiamata dai suoi detrattori \"la farsa di Avila\" e con questo nome \u00e8 passata alla storia.\nPrecedenti.\nDurante il regno di Enrico IV diversi gruppi di nobili lottarono tra loro e contro il re per accrescere il proprio potere. Il potente Juan Pacheco marchese di Villena era scontento del trattamento di favore che Enrico concedeva ai suoi rivali, i Mendoza ed al favorito Beltr\u00e1n de la Cueva. Il marchese form\u00f2 un'alleanza contro il re assieme agli arcivescovi di Toledo, di Siviglia e di Santiago, con la famiglia Enr\u00edquez, i conti di Plasencia e di Alba e con altri nobili ed ecclesiastici minori.\nL'11 dicembre 1464 la lega anti-Enrico diede un \"ultimatum\": se il re non avesse modificato il suo comportamento e non avesse cambiato il suo governo, lo avrebbero destituito. Enrico cerc\u00f2 di negoziare, per\u00f2 non si trov\u00f2 un accordo ed il re sovrano fu deposto, prima a Plasencia il 27 aprile 1465 e poi ad Avila il 5 giugno dello stesso anno.\nSvolgimento della cerimonia.\nSu un grande tavolato, un palcoscenico, visibile da lontano, i congiurati posero una statua in legno che rappresentava il re vestito a lutto con la corona, lo scettro e la spada.\nAlla cerimonia erano presenti Alfonso Carrillo, arcivescovo di Toledo, il marchese di Villena, il conte di Plasencia, il conte di Benavente ed altri nobili minori, davanti a un pubblico di persone di basso rango. Era anche presente l'infante Alfonso che per\u00f2 all'epoca non aveva ancora compiuto 13 anni.\nFu celebrata una messa e, una volta terminata, i ribelli salirono sul palcoscenico e lessero una dichiarazione con tutte le accuse rivolte contro Enrico IV. Secondo loro, il re dimostrava simpatia per i musulmani, era omosessuale, aveva un carattere pacifico, e l'accusa pi\u00f9 grave, non era il vero padre della principessa Giovanna, cui quindi negavano il diritto di ereditare il trono.\nDopo il discorso, l'arcivescovo di Toledo tolse alla statua la corona, simbolo di dignit\u00e0 regale. Poi il conte di Plasencia tolse la spada, simbolo dell'amministrazione della giustizia, e il conte di Benavente tolse lo scettro, simbolo del governo. Infine, Diego L\u00f3pez de Zu\u00f1iga, fratello del conte di Plasencia, rovesci\u00f2 la statua gridando \u201c\u00a1A tierra, puto!\u201d (\"A terra, frocio!\").\nPoi issarono l'infante Alfonso sul tavolato, lo proclamarono re al grido di \u201c\u00a1Castilla, por el rey don Alfonso!\u201d (Castiglia, per il re Alfonso!) e procedettero alla cerimonia del baciamani.\nConseguenze.\nIl nuovo re Alfonso XII, fu considerato come un burattino nelle mani del marchese di Villena e non fu accettato da una gran parte del paese, che rest\u00f2 fedele a Enrico IV. La situazione degener\u00f2 in disordini che durarono fino alla morte di Alfonso nel 1468 e la sottomissione di sua sorella Isabella all'autorit\u00e0 di Enrico.\nIl seguito il marchese di Villena ed i suoi parenti ed alleati ruppero con Isabella e alla morte di Enrico, nel 1474, appoggiarono la principessa Giovanna come erede al trono. Inizi\u00f2 cos\u00ec la guerra di successione castigliana, che si prolungher\u00e0 fino al 1479."}
{"id": "2114769", "revid": "767487", "url": "https://it.wikipedia.org/wiki?curid=2114769", "title": "Kisdombegyh\u00e1z", "text": "Kisdombegyh\u00e1z \u00e8 un comune dell'Ungheria di 590 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114784", "revid": "4711", "url": "https://it.wikipedia.org/wiki?curid=2114784", "title": "Fort Myers, Florida", "text": ""}
{"id": "2114785", "revid": "122575865", "url": "https://it.wikipedia.org/wiki?curid=2114785", "title": "Richard de Fournival", "text": "\u00c8 noto tra i trovieri soprattutto per il suo \"Bestiario d'amore\".\nBiografia.\nRichart de Fornival nacque ad Amiens nel 1201, figlio del medico personale di Filippo Augusto (re di Francia tra il 1165 e il 1223), Roger de Fournival.\nFu uomo di immensa cultura ed erudizione. I suoi interessi erano smisurati: ebbe interessi matematici, alchimistici, astronomici, nonch\u00e9 filosofici e letterari. Esercit\u00f2 anche la chirurgia, dopo aver ricevuto l'autorizzazione del Papa Gregorio IX.\nEbbe anche una fortunata carriera religiosa: prima cappellano, divenne poi cancelliere della chiesa di Amiens.\nRaccolse una delle biblioteche pi\u00f9 importanti del suo tempo, che costituisce il nucleo pi\u00f9 antico dell'attuale biblioteca della Sorbona.\n\u00c8 ricordato principalmente nella storia della letteratura: padroneggiava, infatti, sia il latino che il francese, sia la prosa che i versi.\nBibliografia.\nPer approfondire la biografia di Richart:"}
{"id": "2114788", "revid": "125855956", "url": "https://it.wikipedia.org/wiki?curid=2114788", "title": "Fine dei Romanov", "text": "Fine dei Romanov \u00e8 un'espressione impiegata da svariati storici per designare l'insieme di esecuzioni compiute dal nuovo potere sovietico contro membri della ex famiglia imperiale. Dalla rivoluzione d'ottobre del 1917 ai primi del 1919 furono giustiziate una ventina di persone di ambo i sessi, circa un terzo dei membri adulti della famiglia imperiale, a partire dal deposto imperatore Nicola II con tutta la sua famiglia e tutti coloro che li accompagnavano al seguito, tra cui Evgenij Botkin, Anna Demidova, Aleksej Trupp e Ivan Charitonov Secondo la versione ufficiale rilasciata dal governo rivoluzionario sovietico, i membri della famiglia imperiale russa vennero regolarmente giustiziati da un plotone di esecuzione per il timore che la citt\u00e0 potesse essere occupata dal movimento dei \"bianchi\" (la cosiddetta Legione Cecoslovacca) che avrebbe certamente salvato l'intera famiglia che ormai risultava un imbarazzante problema politico. \nSecondo diversi storici e ricercatori nel campo, l'ordine venne impartito da tre personaggi chiave, Lenin, Jakov Sverdlov e Feliks Dzer\u017einskij. I corpi dei membri della famiglia imperiale e dei loro servitori vennero portati quindi nella foresta di Koptjaki dove vennero spogliati, mutilati, cosparsi di acido solforico e bruciati. \nNel 1919, l'Armata Bianca inizi\u00f2 le ricerche dei corpi della famiglia imperiale ma non riusc\u00ec ad individuare il luogo della loro sepoltura, concludendone che i resti potevano essere stati cremati e dispersi dal momento che nell'area di Ganina Jama, erano state trovate tracce di pire. \nNel 1979 e nel 2007 i resti dei corpi vennero ritrovati in due tombe non segnate presso un campo chiamato Porosenkov.\nLe esecuzioni, secondo alcuni, vennero commesse su ordine espresso di Vladimir Lenin. Pur essendo informati del fatto che \"l'intera famiglia ha subito la stessa sorte del suo capo\", i bolscevichi si limitarono ad annunciare la morte di Nicola alla stampa, dicendo che \"la moglie di Nicola Romanov e suo figlio sono stati inviati in un posto sicuro.\"\nPer otto anni la \"leadership\" sovietica mantenne il pi\u00f9 assoluto riserbo sulla faccenda, anche di fronte a quanti gi\u00e0 nel settembre del 1919 dicevano che la famiglia imperiale tutta era stata assassinata da estremisti rivoluzionari ammettendo solo nell'aprile del 1922 la morte di tutta la famiglia. \nI primi particolari delle morti vennero pubblicati nel 1926 grazie all'opera di un \"\u00e9migr\u00e9\" dei \"bianchi\", il quale ad ogni modo disse che i corpi non potevano essere ritrovati in quanto erano stati cremati e sollevando il Gabinetto di governo di Lenin da ogni responsabilit\u00e0, classificando l'azione come il gesto di estremisti rivoluzionari. \nL'assoluto silenzio delle autorit\u00e0 sulle esecuzioni aliment\u00f2 per contro fantasie sui sopravvissuti, assieme alla comparsa di molti impostori che si spacciavano per i vari membri della famiglia imperiale, fatto che orient\u00f2 i media sulla Russia sovietica. Ogni discussione in merito venne messa a tacere da Iosif Stalin nel 1938.\nIl sito della reale sepoltura dei corpi venne scoperto nel 1979 da un ricercatore amatoriale, ma l'esistenza dei resti venne resa pubblica solo nel 1989, nel periodo del \"glasnost\". L'identit\u00e0 dei resti venne confermata da indagini forensi del DNA. I corpi vennero risepolti con tutti gli onori nella Cattedrale dei Santi Pietro e Paolo a San Pietroburgo nel 1998, 80 anni dopo la loro esecuzione, in una cerimonia a cui parteciparono nostalgici e anticomunisti, e alla quale non presero parte le personalit\u00e0 chiave della chiesa ortodossa che discutevano sull'autenticit\u00e0 dei resti ritrovati. Una seconda tomba, pi\u00f9 piccola delle precedenti sepolture, contenente i corpi di due ragazzini, venne scoperta da un ricercatore amatoriale nel 2007. Questi, che si ritiene siano i resti dello zarevic Alessio e di sua sorella Maria, Nel 2008, dopo una lunga battaglia legale, i Romanov sono stati ufficialmente proclamati \"vittime di repressioni politiche\". Nel 1993 lo stato russo post-sovietico apr\u00ec ufficialmente un fascicolo d'indagine per la morte dell'ex famiglia imperiale, ma nessuno venne accusato in quanto tutti gli attori del dramma erano ormai morti.\nAlcuni storici hanno attribuito l'ordine dato da Lenin come la possibilit\u00e0 con esso di impedire che la famiglia dello zar fosse salvata dalla Legione Cecoslovacca (che combatteva contro l'Armata dei Bolscevichi) nel corso della guerra civile russa. Questo fatto \u00e8 stato confermato anche da un passaggio del diario di Lev Trockij. Un'indagine condotta da Vladimir Solov'\u00ebv e conclusasi nel 2011, ha comunque dimostrato, pur avendo cercato negli archivi di stato, che non vi \u00e8 alcun documento scritto con l'autorizzazione di Lenin o Sverdlov a procedere con l'esecuzione della famiglia imperiale; ad ogni modo entrambi appoggiarono certamente l'azione dopo che essa era stata compiuta. Secondo altre fonti, Lenin ed il governo sovietico avrebbero voluto condurre un processo regolare ai Romanov, con Trockij come giudice, ma il soviet degli Urali, su pressione di alcuni rivoluzionari ed anarchici, prese l'iniziativa personalmente con l'avvicinarsi dei cecoslovacchi. Il presidente Boris El'cin ha descritto l'esecuzione dei membri della famiglia imperiale come una delle pagine pi\u00f9 vergognose della storia della Russia.\nAntefatto.\nIl 22 marzo 1917, Nicola, ormai non pi\u00f9 zar in quanto abdicatario, era divenuto agli occhi dello stato rivoluzionario che aveva preso il potere semplicemente \"Nicola Romanov\"; per questo venne deciso di riunirlo con la sua famiglia al Palazzo di Alessandro di Carskoe Selo. Egli ad ogni modo si trovava con la sua famiglia agli arresti domiciliari per ordine del governo provvisorio, circondato da guardie e confinato nel palazzo senza possibilit\u00e0 di spostamenti che non fossero decisi dal governo.\nNell'agosto del 1917, il governo provvisorio di Aleksandr Kerenskij decise di spostare i Romanov a Tobol'sk, formalmente per proteggerli dai crescenti moti rivoluzionari. Qui la famiglia ebbe modo di vivere nel palazzo dell'ex governatore, in condizioni confortevoli. Dopo che i bolscevichi presero il potere nell'ottobre del 1917, le condizioni della loro prigionia vennero ristrette e sempre pi\u00f9 frequentemente si parlava di porre Nicola a processo. A Nicola venne proibito di indossare l'uniforme militare, e sovente le guardie facevano dei disegni lascivi per offendere le figlie della famiglia imperiale. Il 1\u00ba marzo 1918, la famiglia venne posta alla razione dei soldati, venne concesso loro di avere a disposizione 10 servitori devoti e di rinunciare a burro e caff\u00e8. Quando i bolscevichi iniziarono a prendere sempre pi\u00f9 potere, il governo in aprile spost\u00f2 Nicola, Alessandra e la loro figlia Maria presso Ekaterinburg sotto la guardia particolare di Vasilij Jakovlev. Alessio, che soffriva pesantemente a causa della propria emofilia, era troppo malato per accompagnare i genitori e per questo rimase con le sorelle Olga, Tatiana e Anastasia, non lasciando Tobol'sk sino al maggio del 1918. La famiglia venne imprigionata quindi con un manipolo di fedelissimi presso Casa Ipat'ev ad Ekaterinburg.\nUna \"casa a destinazione speciale\".\nLa famiglia imperiale venne tenuta in stretto isolamento a Casa Ipat'ev. Venne loro proibito severamente di parlare altra lingua che non fosse il russo. Non ebbero accesso ai loro bagagli che vennero conservati in altro luogo. La loro camera oscura ed il loro equipaggiamento fotografico venne confiscato. Ai servitori venne ordinato di chiamare i Romanov coi loro nomi e cognomi. La famiglia divenne soggetta a regolari inquisizioni circa i loro possedimenti, e la confisca dei loro beni \"per la salvaguardia del tesoro di stato del Soviet regionale degli Urali\", oltre alle violenze subite da Aleksandra e dalle sue figlie nel tentativo di privarle dei braccialetti d'oro che portavano ai polsi. La casa dove la famiglia imperiale risiedeva era circondata da una doppia palizzata di 4 metri di altezza che oscurava la vista di tutte le strade attorno. Il cancello inizialmente delimitava semplicemente il giardino su via Voznesenskij. Il 5 giugno venne eretta una seconda palizzata, pi\u00f9 alta e pi\u00f9 lunga della prima, che racchiudeva l'intera propriet\u00e0. Una delle ragioni per la costruzione di quest'ultima palizzata fu la scoperta che da fuori era possibile vedere comunque l'ex zar quando questi si trovava in giardino.\nLe finestre di tutte le camere usate dalla famiglia erano sprangate e sigillate e poi coperte con giornali (poi dipinti con pittura bianca il 15 maggio). L'unica fonte di ventilazione della famiglia era una \"forto\u010dka\", una piccola finestrella nella stanza della granduchessa, da cui ad ogni modo nessuno poteva sporgersi; nel maggio di quello stesso anno, quando Anastasia prov\u00f2 ad affacciarsi, una guardia spar\u00f2 un colpo. Dopo ripetute richieste, una delle due finestre nella camera da letto dello zar e della zarina venne dissigillata il 23 giugno 1918. Ad ogni modo, le autorit\u00e0 chiesero alle guardie di incrementare la loro sorveglianza per impedire che i prigionieri potessero sporgersi e fare segnali a chiunque al di fuori della casa. Da questa finestra, potevano vedere la guglia della cattedrale di Voznesenskij collocata non lontano dalla casa. Una griglia di ferro venne installata l'11 luglio in quanto Alessandra ignor\u00f2 i ripetuti avvertimenti di Jurovskij di non rimanere troppo a lungo nei pressi della finestra aperta.\nIl comandante delle guardie ed il suo vice avevano accesso completo a tutte le stanze occupate dalla famiglia imperiale, a qualsiasi ora. Ai prigionieri era chiesto di suonare una campanella ogni qualvolta dovessero lasciare le loro stanze per usare il bagno o lavarsi al piano terreno. La famiglia aveva diritto a momenti di svago due volte al giorno per mezz'ora la mattina e mezz'ora il pomeriggio. Ad ogni modo, i prigionieri rimanevano sotto stretta sorveglianza e non potevano parlare con le guardie. Alla mattina venivano provvisti t\u00e8 e pane integrale, mentre cotolette o zuppa di carne venivano serviti per pranzo; i prigionieri vennero informati che il governo \"non avrebbe pi\u00f9 permesso loro di vivere come una famiglia imperiale\". A met\u00e0 giugno, delle monache del monastero di Novo-Tichvinskij, si recarono alla casa per portare del cibo alla famiglia imperiale, gran parte del quale ad ogni modo venne requisito dalle guardie ancora prima di entrare nell'abitazione. La famiglia non poteva del resto ricevere visite n\u00e9 inviare o ricevere lettere. La principessa Elena di Serbia fece visita alla casa a giugno di quell'anno ma non pot\u00e9 entrarvi sotto la minaccia dei fucili delle guardie, mentre il dottor Vladimir Derevenko che regolarmente doveva visitare lo zarevic Alessio venne licenziato quando Jurovskij divenne comandante. La famiglia non poteva partecipare ad alcuna funzione religiosa, nemmeno a quelle che si svolgevano nella vicina chiesa. All'inizio di giugno, alla famiglia venne rifiutato persino il giornale quotidiano.\nPer mantenere un senso di normalit\u00e0, ad ogni modo, i Bolscevichi assicurarono i Romanov il 13 luglio 1918 che due dei loro fedeli servitori, Klementij Nagorny (governante di Alessio) e Ivan Sednev (servitore delle granduchesse e zio di Leonid Sednev), \"sarebbero stati inviati dal governo\". Ad ogni modo, entrambi erano gi\u00e0 morti all'epoca dell'annuncio: dopo averli spostati da Casa Ipat'ev i Bolscevichi infatti li avevano fucilati entrambi alla sede della \u010ceka con un gruppo di ostaggi, il 6 luglio, in rappresaglia per la morte di Ivan Maly\u0161ev, un bolscevico locale ucciso dai Bianchi. Il 14 luglio, un prete e un diacono celebrarono una messa per i Romanov. La mattina seguente, quattro donne delle pulizie vennero chiamate a lavare i pavimenti di Casa Ipat'ev; furono gli ultimi civili a vedere viva la famiglia imperiale russa. In entrambi i casi, ebbero istruzione di non parlare con alcun membro della famiglia. Jurovskij rimase sempre di guardia sia durante la celebrazione che durante le operazioni di pulizia.\nI 16 uomini posti di guardia alla casa, dormivano al piano seminterrato della casa. La guardia esterna, guidata da Pavel Medvedev, contava in tutto 56 uomini, ospitati presso Casa Popov, proprio di fronte a Casa Ipat'ev. Alle guardie era permesso di far entrare nei loro alloggi delle prostitute come pure di organizzare feste e bevute in compagnia, sia a Casa Popov che a Casa Ipat'ev. Quattro erano le mitragliatrici poste a guardia del sito: una sulla torre campanaria della cattedrale di Voznesenskij, un'altra presso una finestra di Casa Ipat'ev verso la strada, una terza monitorava la balconata verso il giardino sul retro della casa e una quarta l'attico sull'intersezione delle strade attorno alla casa, proprio sopra la camera da letto dello zar e della zarina. Vi erano dieci posti di guardia attorno a Casa Ipat'ev, oltre a una costante pattuglia due volte ogni ora, sia di giorno sia di notte. All'inizio di maggio, le guardie privarono i prigionieri del pianoforte che si trovava nella sala da pranzo della casa e lo spostarono nell'ufficio del comandante, situato proprio di fianco alla camera da letto dei Romanov. Questo stratagemma risult\u00f2 infine anche un ulteriore motivo di sofferenza psicologica in quanto, di sera, le guardie erano solite suonare e cantare canzoni rivoluzionarie mentre bevevano e fumavano, proprio di fianco alla camera da letto degli ex sovrani. Erano soliti inoltre sentire le registrazioni del fonografo confiscato ai Romanov. Il gabinetto posto al piano terreno era utilizzato anche dalle guardie che vi scrivevano sui muri degli slogan inneggianti alla rivoluzione o dei graffiti offensivi. Il numero delle guardie presenti a Casa Ipat'ev aveva raggiunto i 300 individui al momento dell'uccisione della famiglia imperiale.\nQuando Jurovskij rimpiazz\u00f2 Aleksandr Avdeev come comandante il 4 luglio, spost\u00f2 i membri della guardia interna presso Casa Popov. Le restanti guardie vennero mantenute ai loro posti, ma non venne pi\u00f9 consentito loro il libero accesso alle stanze dei Romanov, privilegio riservato unicamente agli uomini prescelti da Jurovskij. I rimpiazzi vennero ricercati tra i volontari dei battaglioni Verch-Isetsk su richiesta dello stesso Jurovskij. Egli desiderava avere unicamente dei bolscevichi fidati per quel compito cos\u00ec particolare e che questi fossero preparati a fare tutti, anche ad uccidere lo zar se fosse stato necessario. Per evitare gli episodi di fraternizzazione avvenuti sotto Avdeev, Jurovskij scelse perlopi\u00f9 personale non della zona. Nicola annot\u00f2 nel suo diario alla data dell'8 luglio che \"ora di guardia vi sono dei lituani\", descrivendoli come \"Letts\", termine comunemente usato in Russia per definire europei non di origine russa. Il capo di queste nuove guardie era Adolf Lepa, un lituano appunto.\nI Romanov si trovavano a Ekaterinburg, ma sempre pi\u00f9 bolscevichi facevano pressioni perch\u00e9 fossero processati. Col proseguire della guerra civile, l'Armata Bianca (un'alleanza delle forze anti-comuniste che ebbe breve vita) minacci\u00f2 di catturare la citt\u00e0 e pertanto il terrore che i Romanov potessero cadere nelle mani dei \"bianchi\" divenne sempre pi\u00f9 pressante. I bolscevichi non potevano permettere ci\u00f2 per due ragioni: la prima era che lo zar o uno qualsiasi dei membri della sua famiglia avrebbero potuto divenire un baluardo della resistenza nelle mani dei nemici della rivoluzione; la seconda ragione era che lo zar o uno qualsiasi dei membri della sua famiglia, avrebbe potuto essere considerato come il legittimo regnante di Russia da parte delle altre nazioni europee, vanificando cos\u00ec i duri sforzi dei rivoluzionari per vedere legittimato il loro governo a livello internazionale. Questi presentimenti erano seri al punto che poco dopo l'esecuzione della famiglia, la citt\u00e0 ove erano tenuti prigionieri venne effettivamente conquistata dall'Armata Bianca. A met\u00e0 luglio del 1918, le forze della Legione Cecoslovacca si trovavano ormai presso Ekaterinburg con l'intento di proteggere la ferrovia transiberiana di cui avevano il controllo in gran parte. Secondo lo storico David Bullock, i bolscevichi, errando nel credere che i cecoslovacchi avessero la precisa missione di salvare la famiglia imperiale, andarono nel panico e decisero di ucciderne i membri prigionieri. La legione giunse meno di una settimana dopo ed il 25 luglio prese il controllo della citt\u00e0.\nDurante la prigionia della famiglia imperiale, alla fine di giugno, P\u00ebtr Vojkov e Aleksandr Beloborodov, presidente del Soviet regionale degli Urali, fecero pervenire delle finte lettere scritte in francese e dirette a Casa Ipat'ev indicando come esse fossero state scritte da ufficiali monarchici col preciso intento di programmare il salvataggio della famiglia imperiale. Queste lettere fabbricate \"ad hoc\", assieme alle risposte \"manoscritte dai Romanov\" (scritte senza indirizzo sulle buste n\u00e9 destinatario), rappresentarono per la Commissione Esecutiva Centrale di Mosca un motivo in pi\u00f9 per liquidare la famiglia imperiale. Jurovskij successivamente osserv\u00f2 come rispondendo a quelle lettere false, Nicola \"fosse caduto nel nostro piano per intrappolarlo\". Il 13 luglio, vi furono delle proteste nella strada presso Casa Ipat'ev, una dimostrazione di soldati dell'Armata Russa, socialisti rivoluzionari ed anarchici presso piazza Voznesenskij che chiedevano le dimissioni del Soviet di Ekaterinburg ed il trasferimento del controllo della citt\u00e0 nelle loro mani. La rivolta venne violentemente soppressa dal locale distaccamento dalla Guardia Rossa guidata da P\u00ebtr Ermakov, il quale diede ordine di aprire il fuoco sui protestanti. Lo zar e la zarina, che avevano sentito gli spari dalle loro finestre, chiesero spiegazioni e le autorit\u00e0 dissero loro che l'incidente si era originato da una ribellione filo-monarchica che aveva l'intento di liberarli dalla prigionia ma che era stata soppressa col sangue.\nPerm', 12 giugno 1918: la morte del granduca Michele.\nLa prima azione concreta si ebbe la notte del 12 giugno, quando un gruppo di bolscevichi prelev\u00f2 e uccise il granduca Michele, fratello e successore di Nicola II, che si trovava agli arresti domiciliari in un albergo di Perm'. Lui e il suo segretario, Nicholas Johnson, furono condotti in una foresta lontano dalla citt\u00e0 e fucilati. I loro corpi vennero gettati nella fornace di una fabbrica perch\u00e9 non ne restasse traccia.\nDapprima i sovietici annunciarono che il granduca era scomparso, poi che era stato rapito dai bianchi, che era fuggito non si sapeva dove, in modo cos\u00ec da occultare l'omicidio. In questo periodo da Mosca iniziarono a giungere voci circa l'assassinio dello zar, diffuse forse per \"saggiare le reazione dell'opinione pubblica russa e internazionale di fronte all'uccisione di Nicola\": nessuno, n\u00e9 tra i governi n\u00e9 tra i molti parenti coronati della famiglia imperiale, diede cenno di preoccuparsi di loro.\nLa pianificazione dell'esecuzione.\nIl Soviet della regione degli Urali si accord\u00f2 in un incontro del 29 giugno sul fatto che fosse necessario giustiziare la famiglia Romanov. Filipp Golo\u0161\u010d\u00ebkin giunse a Mosca il 3 luglio con un messaggio che insisteva sulla necessit\u00e0 di giustiziare lo zar. Solo 7 dei 23 membri della Commissione Esecutiva Centrale erano riuniti, tre dei quali erano Lenin, Sverdlov e Feliks Dzer\u017einskij. Venne concordato che il locale presidio del Soviet regionale degli Urali avrebbe definito i dettagli pratici dell'esecuzione, decidendo anche il giorno pi\u00f9 appropriato per agire, contattando preventivamente Mosca per l'assenso finale.\nL'uccisione della moglie e dei figli dello zar venne pure discusso, ma per quanto approvato esso avrebbe dovuto essere mantenuto segreto di stato per evitare ripercussioni politiche di qualunque natura; l'ambasciatore tedesco Wilhelm von Mirbach gi\u00e0 da tempo chiedeva ai bolscevichi rapporti sullo stato di salute della famiglia imperiale. Un altro diplomatico, il console britannico Thomas Preston, che viveva nei pressi di Casa Ipat'ev, fece spesso pressioni su Pierre Gilliard, Sydney Gibbes e sul principe Vasilij Aleksandrovi\u010d Dolgorukov per aiutare i Romanov, ma quest'ultimo in particolare riusc\u00ec a scrivere solo qualche nota dalla sua cella prima di essere a sua volta assassinato da Grigorij Nikulin, assistente di Jurovskij. Ad ogni modo, le richieste di Preston di poter vedere la famiglia imperiale vennero tutte negate. Come spieg\u00f2 in seguito Trockij, \"la famiglia dello zar fu vittima di un problema che affligge tutte le grandi casate: l'ereditariet\u00e0 dinastica\", per cui le loro morti erano necessarie. Golo\u0161\u010d\u00ebkin torn\u00f2 ad Ekaterinburg il 12 luglio con un sunto della discussione sui Romanov tenutasi a Mosca, assieme alle istruzioni secondo le quali nulla della morte della famiglia imperiale dovesse in qualsiasi modo ricondurre a Lenin direttamente.\nIl 14 luglio, Jurovskij defin\u00ec il luogo e il metodo dell'esecuzione. Egli ebbe frequenti contatti con P\u00ebtr Ermakov, incaricato della direzione della squadra di fucilieri. Jurovskij era intenzionato a confinare la famiglia coi propri servitori in uno spazio ristretto da cui non potessero fuggire. Venne prescelto per tale scopo il seminterrato della casa perch\u00e9 aveva sbarre all'unica finestra presente che comunque venne appositamente imbottita perch\u00e9 potesse attutire il suono degli spari e delle eventuali urla cos\u00ec da non allarmare i vicini o i cittadini all'esterno. Venne considerato pure di ucciderli nel sonno, oppure di pugnalarli mentre dormivano, o ancora di svolgere le esecuzioni presso la foresta dove avrebbero potuto essere annegati con dei pesi di ferro ai piedi e gettati nello stagno di Iset. Il piano di Jurovskij prevedeva invece un'esecuzione efficiente di tutti gli 11 prigionieri simultaneamente, pur dovendosi ad ogni modo assicurare che nessuno stuprasse le donne prima o dopo la loro uccisione o si desse allo sciacallaggio sui corpi una volta morti. Avendo tentato gi\u00e0 in precedenza di privare le granduchesse dei loro averi, egli presupponeva che questi fossero nascosti in gran parte sotto i loro vestiti; e pertanto pareva naturale che gli uomini sapessero dove andare a ricercarli.\nIl 16 luglio, Jurovskij venne informato dal Soviet degli Urali che l'Armata Rossa si stava ritirando e pertanto le esecuzioni non potevano essere ritardate ulteriormente. Un telegramma in codice con la richiesta di approvazione finale da parte di Golo\u0161\u010d\u00ebkin e Georgij Safarov giunse alle 18:00 di quel giorno a Lenin a Mosca. Non ci \u00e8 pervenuta una risposta scritta da Mosca, anche se Jurovskij insistette poi che l'ordine era giunto da Mosca e gli era stato passato da Golo\u0161\u010d\u00ebkin alle 19:00. Questo fatto \u00e8 stato confermato anche da un'ex guardia del Cremlino, Aleksej Akimov, il quale alla fine degli anni 1960 disse che Sverdlov gli aveva personalmente dato istruzioni di consegnare un telegramma all'ufficio telegrafico del palazzo, ma gli chiese che sia la bozza che il pezzo di nastro usato per inviare il telegramma gli fossero portati immediatamente dopo l'invio. Alle 20:00, Jurovskij invi\u00f2 il suo autista a recuperare un camion per il trasporto successivo dei corpi, assieme a rotoli di stoffa per avvolgervi i cadaveri. Le istruzioni erano di parcheggiare il pi\u00f9 possibile nei pressi dell'entrata del piano seminterrato della struttura e di mantenere acceso il motore cos\u00ec da mascherare ulteriormente il suono degli spari. Jurovskij e Pavel Medvedev raccolsero 14 pistole da usare quella notte, comprese due Browning (una M1900 e una M1906), due pistole Colt M1911, due Mauser C96, una Smith &amp; Wesson e sette Nagant M1895 di fabbricazione belga.\nNell'ufficio del comandante, Jurovskij assegn\u00f2 le vittime a ciascun killer prima della distribuzione delle armi. Egli prese una Mauser e una Colt mentre Ermakov si arm\u00f2 con tre Nagant, una Mauser e una baionetta; fu l'unico a cui venne concesso il privilegio di uccidere due prigionieri, Aleksandra e Botkin. Jurovskij diede istruzioni ai suoi uomini di \"mirare al cuore ed per evitare che il sangue defluisse velocemente.\" Almeno due uomini del contingente, un prigioniero di guerra austroungarico di nome Andras Verhas e lo stesso capo del contingente Adolf Lepa, si rifiutarono di sparare alle donne. Jurovskij li invi\u00f2 a Casa Popov come punizione per questa loro mancanza \"in quel momento importante della rivoluzione\".\nEkaterinburg, 17 luglio 1918.\nJakov Michajlovi\u010d Jurovskij fu incaricato di occuparsi personalmente della preparazione, dell'esecuzione e del successivo occultamento dell'eccidio della famiglia imperiale e delle persone che l'avevano seguita: in totale sarebbero morte 11 persone. Venne nominato comandante della \"Casa a destinazione speciale\", ossia della Casa Ipat'ev, dove erano detenuti lo zar deposto Nicola II e tutta la sua famiglia, e nelle loro ultime settimane di vita gest\u00ec i ritmi della casa.\nCon l'arrivo del commissario Jakov Michajlovi\u010d Jurovskij il regime della \"Casa a destinazione speciale\" cambi\u00f2: le guardie furono disciplinate a non avere contatti con i prigionieri e i furti cessarono improvvisamente.\nNella seduta del Soviet dove si sarebbero decisi i bersagli dei carnefici, le guardie rosse si rifiutarono di sparare sui figli e Jurovskij dovette chiamare ex prigionieri di guerra austro-ungarici che avevano aderito alla rivoluzione a cui spieg\u00f2 tutto in tedesco; fra di loro si dice fosse presente anche il giovane Imre Nagy, in realt\u00e0 \u00e8 appurato che l'Imre Nagy ivi presente fosse soltanto un omonimo e si consideri che all'epoca questo nome era parecchio diffuso.\nMentre i Romanov erano a cena la sera del 16 luglio 1918, Jurovskij entr\u00f2 nel salotto ed inform\u00f2 i presenti che il ragazzo impiegato in cucina, Leonid Sednev, sarebbe uscito per incontrarsi con suo zio Ivan Sednev; Ivan in realt\u00e0 era gi\u00e0 stato ucciso in precedenza dai rivoluzionari. La famiglia era in ansia in quanto Leonid era l'unico compagno di giochi dello zarevic Alessio, ma vennero rassicurati da Jurovskij che il ragazzo avrebbe ben presto fatto ritorno alla casa. Aleksandra non gli credette e scrisse nell'ultima sua nota prima di morire quella sera stessa, \"dovunque sia vedremo se quel ragazzo ritorner\u00e0!\" Leonid venne infatti fermato poco dopo la sua uscita da Casa Ipat'ev e venne trattenuto a Casa Popov quella sera stessa. Jurovskij non aveva alcuna ragione per uccidere il ragazzo e desiderava solo toglierlo di mezzo dal luogo dell'esecuzione.\nLa notte tra il 16 e il 17 luglio, alle 11 di sera, Jurovskij chiam\u00f2 il suo assistente Medvedev e gli diede le seguenti disposizioni:\nA mezzanotte, Jurovskij ordin\u00f2 al dottor Evgenij Botkin, medico personale della famiglia imperiale, di svegliare i Romanov e ordin\u00f2 loro di prepararsi per una partenza; spieg\u00f2 che, in concomitanza dell'arrivo imminente dei bianchi in citt\u00e0 era scoppiata una sommossa e che sarebbe stato pi\u00f9 sicuro trasferirli altrove. Mezz'ora pi\u00f9 tardi Nicola II, la moglie Aleksandra, il medico Botkin, l'inserviente Trupp, il cuoco Charitonov, poi i cinque figli, Ol'ga, Tat'jana, Marija, Anastasija, Aleksej e la dama di compagnia Anna Demidova scesero le scale e Jurovskij li invit\u00f2 ad entrare nella stanza del pianterreno.\nAlludendo alla sua professione di fotografo, il commissario li dispose come per una fotografia di notifica: seduti in prima fila Aleksandra F\u00ebdorovna e Aleksej, accanto a loro Nicola e alle loro spalle le figlie; sui lati i membri del seguito.\nQuando tutto fu pronto, Jurovskij chiam\u00f2 il commando armato e 10 uomini si ammassarono sulla porta attendendo l'ordine.\nLo zar cadde sotto tre colpi di pistola nella parte alta del petto. Gli uomini ammassati sulla porta tesero i revolver e bersagliarono sul gruppo: Aleksandra F\u00ebdorovna cadde subito dopo il marito, colpita alla testa, seguita da Aleksej; dopo di loro si rivolsero alle figlie e al seguito. Maria, che era riuscita a portarsi alle doppie porte sprangate della sala, venne colpita inizialmente a una coscia.\nNella confusione generale, i pianti e le urla delle ragazze confondevano gli uomini, che non riuscivano a mirare correttamente; le figlie, avendo cucito alcuni gioielli nei vestiti, dovettero subire pi\u00f9 colpi prima di cadere e far cessare le urla che disturbavano i carnefici.\nI gioielli cuciti negli abiti facevano rimbalzare i proiettili sui corpi delle donne, che ferite e spaventate, non sembravano smettere di dibattersi in preda al dolore e al terrore.\nDopo circa venti minuti, l'esecuzione ebbe termine.\nTuttavia, al momento di trasportare i corpi all'autocarro, il commando si accorse che non tutti erano morti.\nSuccessive investigazioni calcolarono che vennero sparati circa 70 colpi, con una media di 7 per ogni componente del plotone, di cui 57 vennero ritrovati sul luogo dell'esecuzione e gli altri nei luoghi di sepoltura. Alcuni dei barellieri di Pavel Medvedev iniziarono a frugare i corpi alla ricerca di valori. Jurovskij vide tutto ci\u00f2 e intim\u00f2 loro di consegnargli tutto ci\u00f2 che avevano raccolto, pena la fucilazione. Il tentativo di sciacallaggio, complice l'incompetenza e l'ubriachezza di Ermakov, convinsero Jurovskij a disporre personalmente dei corpi. Solo lo spaniel dello zarevic Alessio, Joy, sopravvisse al massacro e venne poi salvato dall'Allied Intervention Force, vivendo i suoi ultimi giorni a Windsor.\nAleksandr Beloborodov invi\u00f2 un telegramma in codice al segretario di Lenin, Nikolaj Gorbunov. Questo venne poi ritrovato dall'investigatore \"bianco\" Nikolaj Sokolov ed in esso vi era scritto: \nIl 19 luglio, i bolscevichi nazionalizzarono tutte le propriet\u00e0 confiscate ai Romanov, il medesimo giorno in cui Sverdlov annunci\u00f2 l'esecuzione dello zar al Consiglio dei Commissari del Popolo.\nI corpi.\nDopo l'esecuzione, i cadaveri dei membri della famiglia imperiale vennero caricati su una camionetta che, seguita dal commando di Jurovskij, si addentr\u00f2 nel bosco di Koptjakij per passare alla fase dell'occultamento. A met\u00e0 strada l'autocarro si impantan\u00f2: il commissario decise quindi di bruciare sul posto due corpi per confondere un'eventuale futura indagine dei \"bianchi\". Nella sua nota egli attesta che bruci\u00f2 il corpo di Aleksej e di una donna (probabilmente Marija o Olga) che identifica con Anna Demidova.\nDopo la prima cremazione e il disincaglio del carro, Jurovskij e i suoi arrivarono nel luogo prescelto: una cava abbandonata chiamata \"la radura dei quattro fratelli\" (per la presenza di quattro ceppi di abeti).\nL\u00ec i cadaveri vennero spogliati (fu allora che gli uomini scoprirono i gioielli nascosti dalla zarina e dalle figlie) e fatti a pezzi con asce e coltelli; gettati nella cava, vennero cosparsi di acido solforico e poi dati alle fiamme. Gli uomini di Ermakov si concentrarono in particolare sulle donne della famiglia che sapevano avere indosso quei diamanti e gioielli che avevano reso cos\u00ec difficoltosa la loro uccisione. Due degli uomini del gruppo alzarono la gonna della zarina Aleksandra e le perquisirono persino la vagina. Jurovskij ordin\u00f2 loro di allontanarsi dal corpo della defunta con la pistola spianata, licenziando in tronco i due che avevano osato toccare il corpo della zarina come monito per coloro che fossero stati scoperti a compiere altri atti osceni o tentativi di furto. Uno degli uomini licenziati ridacchi\u00f2 dicendo di poter ora \"morire in pace\", avendo toccato l' \"imperial clitoride\". Jurovskij fece a quel punto un dettagliato resoconto di tutti i gioielli ritrovati, che erano divenuti quindi propriet\u00e0 dello stato.\nFu solo a quel punto che Jurovskij scopr\u00ec che la buca preparata per i corpi era profonda meno di 3 metri e che quindi non sarebbe stata sufficiente ad accogliere tutti i cadaveri da seppellire. Tent\u00f2 senza successo di allargare lo spazio con l'uso di granate a mano, ma alla fine si risolse a fa ricoprire il tutto a mano dai suoi uomini con terra e rami di boscaglia. Jurovskij lasci\u00f2 tre uomini di guardia sul sito mentre egli fece ritorno a Ekaterinburg con un 8\u00a0kg di diamanti e con un rapporto dettagliato per Beloborodov e Golo\u0161\u010d\u00ebkin.\nIl giorno seguente all'esecuzione, Sverdlov interruppe i lavori del comitato centrale di Mosca e mormor\u00f2 qualcosa a Lenin, che dice a voce alta: \u00abIl compagno Sverdlov ha da fare una dichiarazione\u00bb. \u00abDevo dire\u00bb dice Sverdlov \u00abche abbiamo ricevuto notizie da Ekaterinburg. Per decisione del Soviet regionale, \u00e8 stato fucilato Nicola II in un tentativo di fuga mentre le truppe cecoslovacche si avvicinavano alla citt\u00e0. Il presidium del comitato esecutivo centrale panrusso approva tale decisione\u00bb. Segue un \"silenzio generale\", fino a quando Lenin non propone di continuare il lavoro interrotto.\nIl 20 luglio venne pubblicato a Ekaterinburg il decreto dell'eseguita esecuzione: \nNonostante il Soviet centrale di Mosca avesse negato in seguito lo sterminio dell'intera famiglia, comunicando la sola fucilazione dello zar \"in un tentativo di fuga\", e nonostante gli sforzi di Jurovskij e dei suoi uomini di occultare nel modo pi\u00f9 assoluto ogni traccia dell'esecuzione di massa, i resti nella cava dei quattro fratelli sono stati portati alla luce nel 1979.\nAlapaevsk, 18 luglio 1918.\nLa notte tra il 17 e il 18 luglio 1918, nella localit\u00e0 di Alapaevsk sono passati per le armi: la granduchessa Elizaveta Fedorovna, sorella della zarina, il granduca Konstantin Konstantinovi\u010d, il granduca Igor' Konstantinovi\u010d, il granduca Ivan Konstantinovi\u010d, il granduca Sergej Michajlovi\u010d, suor Varvara Jakovleva e infine il principe Vladimir Pavlovi\u010d Palej.\nSan Pietroburgo, 28 gennaio 1919: gli omicidi degli ultimi granduchi.\nNon ci sono versioni fornite da testimoni oculari sull'esecuzione: ci\u00f2 che si sa si basa su versioni che provengono da voci e informazioni di seconda mano: variano sui dettagli, qualcuna ha un'aria eccessivamente drammatica, ma tutte si rassomigliano.\nAlle undici e mezzo della notte tra il 27 gennaio e il 28 gennaio 1919, le guardie svegliarono i granduchi Dmitrij Konstantinovi\u010d, Nikolaj Michajlovi\u010d e Georgij Michajlovi\u010d Romanov nelle loro celle nella prigione di Spalernaia, dicendo loro che stavano per essere portati via e quindi dovevano imballare i loro effetti personali. Inizialmente pensarono che stessero per essere portati a Mosca e il granduca Nikolaj credette anche che poteva darsi li liberassero, ma suo fratello Georgj gli disse che era pi\u00f9 probabile li portassero in un altro posto per essere uccisi. I granduchi ebbero un funereo presentimento di quale sarebbe stato il loro destino quando, al momento della partenza, gli fu detto di lasciare i bagagli.\nI granduchi furono condotti fuori e caricati in un camion dove gi\u00e0 c'erano quattro criminali comuni e sei membri della guardia rossa. All'una e venti del 28 gennaio il camion lasci\u00f2 la prigione e guid\u00f2 verso il fiume dal lato del Campo di Marte, dove si ferm\u00f2: mentre il conducente stava provando a rimetterlo in moto, uno dei prigionieri prov\u00f2 a fuggire, ma fu colpito. Il camion riprese il cammino e arriv\u00f2 alla fortezza di Pietro e Paolo, dove i prigionieri furono fatti scendere approssimativamente nel bastione di Trubeckoj e gli venne detto di togliersi camicie e cappotti, malgrado ci fossero circa venti gradi sottozero: allora non ebbero pi\u00f9 dubbi sul loro destino e i granduchi si abbracciarono per l'ultima volta.\nAltri soldati arrivarono portando un'altra persona, che i granduchi infine riconobbero come il loro cugino Pavel Aleksandrovi\u010d, fratello di Alessandro III. Furono allora scortati, un soldato per lato, verso una trincea che era stata scavata nel cortile, passando davanti alla cattedrale di San Pietro e Paolo, pantheon della famiglia imperiale. Furono allineati davanti alla fossa, dove gi\u00e0 c'erano tredici corpi; Nikolaj Michajlovi\u010d pass\u00f2 il proprio gatto, che aveva in mano, a un soldato chiedendogli di prendersene cura. I granduchi affrontarono la morte con coraggio, Georgij Michajlovi\u010d e Dmitrij Konstantinovi\u010d pregarono tranquillamente, Dmitrij per il perdono dei suoi assassini: \"Perdona loro, perch\u00e9 non sanno quello che fanno\" sembrano essere state le sue ultime parole. A Pavel, che era molto ammalato, spararono mentre era in barella, mentre gli altri tre furono fucilati assieme e caddero nella fossa.\nI corpi di Pavel, Georgij e Nikolaj rimasero nella fossa all'interno della fortezza, mentre quello di Dmitrij venne di nascosto recuperato il giorno dopo dal suo ex aiutante von Leiming, avvolto in una coperta fu rotolato e sepolto privatamente nel giardino di una casa di San Pietroburgo, dove riposa ancora oggi.\nLe indagini di Sokolov.\nDopo la caduta di Ekaterinburg nelle mani degli anti-comunisti dell'Armata Bianca il 25 luglio di quell'anno, l'ammiraglio Aleksandr Kol'\u010dak stabil\u00ec la Commissione Sokolov sulla fine del mese per indagare sugli omicidi. Nikolai Sokolov, un investigatore legale incaricato, comp\u00ec le prime indagini intervistando diversi membri dell'entourage dei Romanov nel febbraio del 1919, in particolare Pierre Gilliard, Aleksandra Tegleva e Sydney Gibbes.\nSokolov scopr\u00ec moltissimi oggetti appartenuti ai Romanov, in particolare nei luoghi dove erano stati gli uomini di Jurovskij, ed attorno al sito minerario dove inizialmente erano stati posti i corpi. Tra gli oggetti bruciati vennero trovati frammenti d'ossa, la dentiera superiore e gli occhiali del dottor Botkin, corsetti, medaglie e cinture, scarpe, chiavi, perle e diamanti, alcuni proiettili sparati e parte di un dito femminile tagliato. Nella buca venne ritrovato solo il corpo dello spaniel di Anastasia, Jimmy. Non vennero trovate tracce consistenti di vestiti al contrario di quanto aveva dichiarato Jurovskij secondo il quale tutti i vestiti delle vittime erano stati bruciati prima di essere sepolti. Sokolov non riusc\u00ec a trovare il luogo delle sepolture dei corpi; ironicamente fotograf\u00f2 il punto esatto della sepoltura nel corso delle sue ricerche, senza per\u00f2 pensare che la sotto vi fossero i corpi della famiglia imperiale. Il ritorno repentino delle forze dei bolscevichi nel luglio di quello stesso anno costrinse i \"bianchi\" ad evacuare ed a interrompere le ricerche, portando con loro solamente una piccola scatola con tutto ci\u00f2 che era stato ritrovato sul sito. Sokolov raccolse le fotografie fatte e le testimonianze ottenute in otto volumi che pubblic\u00f2. Mor\u00ec in Francia nel 1924 di un attacco di cuore prima di poter completare le proprie indagini. La scatola coi resti ritrovati si trova oggi nella chiesa ortodossa di San Giobbe a Uccle, presso Bruxelles.\nIl resoconto di Sokolov venne pubblicato in francese ed in russo e per 65 anni, sino al 1989, fu l'unico documento tangibile di resoconto sulla tragedia. Nell'opera egli ad ogni modo concludeva erroneamente che i prigionieri erano morti subito dopo la sparatoria ad eccezione di Alessio e di Anastasia che vennero colpiti con delle baionette e poi finiti a con colpi di pistola a bruciapelo, e che i corpi erano poi andati distrutti cremati su una pira di massa. Diverse pubblicazioni in tutto il mondo e commenti alle indagini di Sokolov, spinsero i sovietici a rivedere la loro opinione sul lavoro dell'investigatore \"bianco\" del 1926, ammettendo che l'imperatrice e i suoi figli erano stati effettivamente uccisi con lo zar. Nel 1938, infatti, Josef Stalin aveva imposto il silenzio sui Romanov. Egli aveva inoltre bandito il rapporto Sokolov. Casa Ipat'ev era stata cassata come \"non di sufficiente importanza storica\" dal Politburo di Leonid Bre\u017enev ed \u00e8 stata demolita nel settembre da Jurij Andropov, del KGB meno di un anno prima dal 60\u00ba anniversario delle morti. El'cin scrisse nelle sue memorie: \"prima o poi saremo incolpati di questa barbarie\". La distruzione della casa non ferm\u00f2 ad ogni modo pellegrini e monarchici dal visitare il sito.\nIl ricercatore amatoriale Aleksandr Avdonin e il regista Gelij Rjabov trovarono il luogo di sepoltura il 30-31 maggio 1979 dopo anni di studi e ricerche sul campo. Dalla sepoltura vennero recuperati tre teschi, ma nessun laboratorio accett\u00f2 di esaminarli aiutando i ricercatori; preoccupati dalle conseguenze di una simile scoperta, Avdonin e Rjabov riseppellirono i resti nell'estate del 1980. La presidenza di Michail Gorba\u010d\u00ebv port\u00f2 con s\u00e9 l'era del \"glasnost\" (apertura) e della \"perestrojka\" (riforma), il che spinse Rjabov a rivelare il sito di sepoltura dei Romanov al giornale \"The Moscow News\" il 10 aprile 1989. I resti vennero dissotterrati nel 1991 da ufficiali sovietici con un'\"esumazione ufficiale\". Per la mancanza di abiti e per le numerose ferite e danni inflitti ai corpi, rimanevano numerosi dubbi sull'autenticit\u00e0 dei ritrovamenti, che poterono essere provati solo nel 1998 grazie alle prove del DNA.\nIl 29 luglio 2007, un altro gruppo di ricercatori amatoriali trov\u00f2 una piccola tomba non lontana dal sito dove erano stati scoperti gli altri corpi, contenente i resti di due ragazzi dell'et\u00e0 di Alexei e di sua sorella Maria. Anche se gli investigatori hanno al fine concluso che si trattino dei resti di Alessio e Maria, i loro resti rimangono collocati presso l'archivio di stato in attesa della decisione della chiesa ortodossa di riconoscerli come tali, avendo avanzato la richiesta di \"ulteriori e pi\u00f9 dettagliati\" esami.\nGli esecutori.\nIvan Plotnikov, professore di storia all'Universit\u00e0 di Stato degli Urali, disse che gli esecutori materiali dell'omicidio dei membri della famiglia imperiale furono Jakov Michajlovi\u010d Jurovskij, Grigorij P. Nikulin, Michail A. Medvedev (Kudrin), P\u00ebtr Ermakov, Stepan Vaganov, Aleksej G. Kabanov (ex soldato della guardia imperiale dello zar), Pavel Medvedev, V. N. Netrebin, e Y. M. Celms. Filipp Golo\u0161\u010d\u00ebkin, fido associato di Jakov Sverdlov, pur essendo commissario militare a Ekaterinburg, non prese comunque parte alla strage, e due o tre guardie del gruppo di sorveglianza rifiutarono di prendervi parte. P\u00ebtr Vojkov ottenne l'incarico di occuparsi dei corpi con 570 litri di benzina e 180\u00a0kg di acido solforico, quest'ultimo ordinato tramite la farmacia di Ekaterinburg. Pur non avendo preso parte all'uccisione, successivamente disse di essere intervenuto, oltre che di aver rubato degli oggetti dai corpi delle granduchesse ormai morte. Dopo gli omicidi, dichiar\u00f2 \"il mondo non sapr\u00e0 mai cosa abbiamo fatto di loro.\" Vojkov prest\u00f2 servizio come ambasciatore sovietico in Polonia nel 1924, dove venne assassinato da un monarchico russo nel luglio del 1927.\nGran parte degli uomini che presero parte al massacro sopravvissero mesi dopo l'uccisione. Stepan Vaganov, uno dei pi\u00f9 fidi collaboratori di Ermakov, venne attaccato e ucciso da un contadino alla fine del 1918 per aver partecipato agli atti di repressione locali della \u010ceka. Pavel Medvedev, capo delle guardie a Casa Ipat'ev e una delle figure chiave negli omicidi, venne catturato dall'Armata Bianca nel febbraio del 1919. Neg\u00f2 di aver preso parte agli omicidi durante i suoi interrogatori, ma mor\u00ec poi di tifo in prigione. Aleksandr Beloborodov ed il suo vice Boris Didkovskij vennero entrambi uccisi nel 1938 in occasione della Grande Purga. Filipp Golo\u0161\u010d\u00ebkin venne giustiziato nell'ottobre del 1941 in una prigione del NKVD e sepolto in una tomba anonima.\nTre giorni dopo gli omicidi, Jurovskij personalmente riport\u00f2 a Lenin gli eventi di quella notte e venne ricompensato con una nomina a Mosca nella \u010ceka. Scal\u00f2 alcune vette del partito, morendo all'ospedale del Cremlino nel 1938 all'et\u00e0 di 60 anni. Prima della sua morte, don\u00f2 le pistole usate negli omicidi al Museo della Rivoluzione a Mosca, lasciando inoltre tre resoconti di grande valore, per quanto contraddittori, sugli eventi. Anche se \u00e8 stato detto che Jurovskij non abbia mai espresso rimorso n\u00e9 pentimento per gli omicidi, un ufficiale inglese che lo incontr\u00f2 nel 1920 lo descrisse come amareggiato per quegli atti. Lui ed il suo assistente Nikulin, morto nel 1964, vennero sepolti nel Cimitero di Novodevi\u010dij a Mosca. Suo figlio, Aleksandr Jurovskij, ha collaborato con gli investigatori Avdonin e Rjabov nel 1978 nelle loro ricerche, volontariamente.\nLenin vedeva la casata dei Romanov come \"la feccia monarchica, 300 anni di disgrazia\", e si riferiva a Nicola II nelle sue conversazioni e nei suoi scritti come \"il nemico pi\u00f9 diabolico del popolo russo, un esecutore sanguinario, un gendarme asiatico, un ladrone coronato.\" Come si \u00e8 detto sin dai primi giorni dopo l'esecuzione, il nome di Lenin venne mantenuto lontano dal caso della sorte dei Romanov. Lenin oper\u00f2 con estrema cautela, utilizzando telegrammi in codice, insistendo sulla distruzione del telegramma originale. Negli archivi di stato ad ogni modo \u00e8 stata provata l'esistenza di un gruppo di persone dipendenti da Lenin che erano state adeguatamente formate a ricevere messaggi in codice con le sue disposizioni per i casi pi\u00f9 importanti. Nei 55 volumi della biografia di Lenin e nelle sue memorie pubblicate, \u00e8 stato scrupolosamente tolto negli anni ogni accenno agli omicidi, enfatizzando al contrario i ruoli di Sverdlov e Golo\u0161\u010d\u00ebkin.\nLenin era certamente a conoscenza della decisione di Vasilij Jakovlev di portare Nicola, Alessandra e Maria verso Omsk anzich\u00e9 ad Ekaterinburg nell'aprile del 1918, cosciente delle minacce dell'area che si profilavano con l'avanzata dei \"bianchi\". Lenin accolse anche positivamente la morte della granduchessa Elisabetta, assassinata assieme ad altri cinque membri della famiglia imperiale presso Alapaevsk il 18 luglio 1918.\nLa storiografia sovietica si concentr\u00f2 sul rappresentare lo zar Nicola come un capo incompetente e debole le cui decisioni portarono alla sconfitta della Russia nella prima guerra mondiale ed alla morte di milioni di sudditi, mentre la reputazione di Lenin venne protetta a tutti i costi; la responsabilit\u00e0 della liquidazione dei Romanov venne fatta ricadere sul Soviet degli Urali e sulla \u010ceka di Ekaterinburg.\nConseguenze.\nDopo l'uccisione e l'occultamento dei corpi, nel pomeriggio del 19 luglio 1918, Filipp Golo\u0161\u010d\u00ebkin annunci\u00f2 che \"Nicola il sanguinario\" era stato giustiziato mediante plotone d'esecuzione e che la sua famiglia era stata portata altrove. Sverdlov diede il proprio permesso al giornale locale di Ekaterinburg di pubblicare la notizia col seguente titolo \"Esecuzione di Nicola, l'assassino sanguinario coronato \u2013 Ucciso senza formalit\u00e0 borghesi in accordo secondo i nuovi principi democratici\", riportando in coda anche la notizia \"la moglie e il figlio di Nicola Romanov sono stati portati in un posto sicuro\". L'annuncio ufficiale venne dato alla stampa nazionale due giorni dopo. La motivazione ufficiale per l'esecuzione fu l'ordine dato dall\"Uralispolkom\" su pressione della vicinanza dei cecoslovacchi al confine russo.\nNel corso di 84 giorni dopo gli omicidi di Ekaterinburg, 27 tra amici e parenti (14 Romanov e 13 membri dell'entourage imperiale) vennero a loro volta assassinati dai bolscevichi: a Alapaevsk il 18 luglio, Perm' il 4 settembre, e alla Fortezza di Pietro e Paolo il 24 gennaio 1919. A differenza di quelli della famiglia imperiale, i corpi dei defunti ad Alapaevsk e a Perm' vennero recuperati dall'Armata Bianca nell'ottobre del 1918 e nel maggio del 1919 rispettivamente.\nAnche se i soviet ufficialmente addossarono la responsabilit\u00e0 della decisione all\"Uralispolkom\", in un appunto nel diario di Lev Trockij sembra suggerire il fatto che l'ordine sia stato impartito da Lenin in persona. Trockij scriveva:\nV. N. Solov'\u00ebv, il capo della commissione investigativa russa del 1993 incaricato di indagare sull'omicidio della famiglia Romanov, ha concluso le sue ricerche spiegando come non vi siano documenti chiari che indichino che Lenin o Sverdlov siano da ritenere responsabili della strage. Egli disse:\nNel 1993, venne inoltre pubblicato il rapporto realizzato nel 1922 da Jakov Jurovskij. Secondo quando presente nel rapporto le unit\u00e0 della Legione Cecoslovacca si stavano effettivamente avvicinando a Ekaterinburg. Il 17 luglio 1918, Jakov e altri bolscevichi, temendo che la Legione potesse liberare Nicola dopo la conquista del villaggio, lo uccisero quindi con la sua famiglia. Il giorno successivo, Jakov part\u00ec alla volta di Mosca con un rapporto completo sull'operazione per Sverdlov. Non appena i cecoslovacchi ebbero preso Ekaterinburg, il suo appartamento venne saccheggiato.\nNel maggio del 1979, i resti di gran parte dei membri della famiglia imperiale e dei loro servitori vennero trovati da degli archeologi amatoriali, ma la scoperta venne tenuta segreta sino alla caduta del comunismo in Russia. Nel luglio del 1991, i corpi di cinque membri della famiglia imperiale (lo zar, la zarina e tre delle loro figlie) vennero esumati. Dopo l'esame forense e l'identificazione del DNA, i corpi vennero condotti a degna sepoltura con tutti gli onori di stato nella Cappella di Santa Caterina della Cattedrale dei Santi Pietro e Paolo di San Pietroburgo dove si trovano gli altri monarchi russi a partire da Pietro il Grande. Boris El'cin e sua moglie presero parte ai funerali assieme ad altri parenti dei Romanov, tra cui il principe Michael di Kent. Il Sacro Sinodo si oppose alla decisione del governo nel febbraio del 1998 di seppellire i resti della famiglia nella Fortezza di Pietro e Paolo, preferendo porre nella cattedrale una tomba simbolica sino all'attesa dei risultati sull'autenticit\u00e0 dei corpi ritrovati. Quando i corpi vennero sepolti nel luglio del 1998, vennero indicati come \"vittime cristiane della rivoluzione\" piuttosto che come membri della famiglia imperiale. Il patriarca Alessio II di Mosca, si rifiut\u00f2 di officiare alla sepoltura e proib\u00ec a tutti i vescovi di prendervi parte perch\u00e9 la chiesa ortodossa non prendesse una linea nel contenzioso.\nI restanti due corpi dello zarevic Alessio e di una delle sue sorelle vennero scoperti nel 2007.\nIl 15 agosto 2000, la chiesa ortodossa russa annunci\u00f2 la canonizzazione della famiglia imperiale per la sua \"umilt\u00e0, pazienza e per le sofferenze subite\". Ad ogni modo la chiesa non proclam\u00f2 i Romanov come martiri, bens\u00ec portatori di passione (si veda la voce canonizzazione dei Romanov).\nDal 2000 al 2003, venne costruita la Chiesa sul sangue di Ekaterinburg sul sito dove si trovava Casa Ipat'ev.\nIl 1\u00ba ottobre 2008, la Corte Suprema della Federazione Russa decret\u00f2 ufficialmente che Nicola II e la sua famiglia furono vittime di una repressione politica e vennero tutti riabilitati.\nIl 26 agosto 2010, un tribunale russo ordin\u00f2 la riapertura delle indagini sull'assassinio di Nicola II e della sua famiglia, anche se i bolscevichi che avevano materialmente commesso le atrocit\u00e0 del 1918 erano ormai morti da tempo. Per questo motivo il fascicolo venne chiuso poco dopo.\nAlla fine del 2015, su insistenza della Chiesa ortodossa russa, gli investigatori russi riesumarono i corpi di Nicola II e di sua moglie per ulteriori test del DNA, i quali confermarono ulteriormente che le ossa appartenevano effettivamente alla coppia imperiale.\nUn sondaggio condotto in Russia e pubblicato l'11 luglio 2018 ha rivelato che il 57% dei russi di et\u00e0 superiore ai 35 anni \"credono che l'esecuzione della famiglia imperiale russa sia stato un crimine ingiustificato\", il 46% tra coloro che avevano un'et\u00e0 compresa tra i 18 ed i 24 anni, credevano che Nicola II dovesse essere punito per i suoi errori, e il 3% \"era certo che l'esecuzione della famiglia imperiale fu un atto di pubblica e giusta retribuzione per i crimini dello zar\". Nel centenario delle tragiche morti, pi\u00f9 di 100.000 pellegrini hanno preso parte ad una processione guidata dal patriarca Cirillo I di Mosca A Ekaterinburg, marciando dal centro della citt\u00e0 dove i Romanov vennero uccisi sino al monastero di Ganina Yama. Ad ogni modo, il governo russo non organizz\u00f2 alcuna commemorazione ufficiale.\nI presunti superstiti.\nPer quasi 100 anni (dal 1919 al 2002) ci sono stati numerosi casi di persone che si ritenevano i legittimi figli dello zar\nNicola II e della zarina Alessandra. Questi sono alcuni di essi:"}
{"id": "2114789", "revid": "4711", "url": "https://it.wikipedia.org/wiki?curid=2114789", "title": "Fort Worth, Texas", "text": ""}
{"id": "2114790", "revid": "767487", "url": "https://it.wikipedia.org/wiki?curid=2114790", "title": "Kondoros", "text": "Kondoros \u00e8 un comune dell'Ungheria di 5.918 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114791", "revid": "767487", "url": "https://it.wikipedia.org/wiki?curid=2114791", "title": "It's Christmas Time (Status Quo)", "text": "It's Christmas Time \u00e8 un brano della rock band inglese Status Quo, uscito come singolo nel dicembre del 2008.\nLa canzone.\nNel 2008 gli Status Quo festeggiano il quarantennale dai primi grandi successi internazionali degli anni sessanta pubblicando, per la prima volta nella loro lunga carriera, un singolo natalizio.\nComposto dal chitarrista Rick Parfitt, il pezzo \u00e8 espressione del tipico boogie rock da sempre marchio di fabbrica della band ma, nel contempo, capace di coniugare il ruvido sound delle chitarre elettriche con un testo leggero e delicato ed atmosfere morbide e garbate (uno scampanio accompagna l'orecchiabile ritornello).\nIl brano va alla posizione n. 40 delle classifiche inglesi.\nTracce.\n1. \"It's Christmas Time\" - 4:10 - \n2. \"Pictures of Matchstick Men\" - 3:08 - Live at Oxford New Theatre - 4.10.2008\n3. \"Ice in the Sun\" - 2:10 - Live at Oxford New Theatre - 4.10.2008"}
{"id": "2114797", "revid": "4711", "url": "https://it.wikipedia.org/wiki?curid=2114797", "title": "Fayetteville, North Carolina", "text": ""}
{"id": "2114798", "revid": "4711", "url": "https://it.wikipedia.org/wiki?curid=2114798", "title": "Greenville, South Carolina", "text": ""}
{"id": "2114800", "revid": "767487", "url": "https://it.wikipedia.org/wiki?curid=2114800", "title": "K\u00f6r\u00f6snagyhars\u00e1ny", "text": "K\u00f6r\u00f6snagyhars\u00e1ny \u00e8 un comune dell'Ungheria di 698 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114802", "revid": "4711", "url": "https://it.wikipedia.org/wiki?curid=2114802", "title": "Mobile, Alabama", "text": ""}
{"id": "2114805", "revid": "4711", "url": "https://it.wikipedia.org/wiki?curid=2114805", "title": "Roanoke, Virginia", "text": ""}
{"id": "2114809", "revid": "729019", "url": "https://it.wikipedia.org/wiki?curid=2114809", "title": "K\u00f6r\u00f6starcsa", "text": "K\u00f6r\u00f6starcsa \u00e8 un comune dell'Ungheria di 2.846 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114818", "revid": "123525716", "url": "https://it.wikipedia.org/wiki?curid=2114818", "title": "Bestiario d'amore", "text": "Il Bestiario d'amore (in lingua originale \"Li Bestiaires d'amours\") \u00e8 l'opera letteraria pi\u00f9 importante e famosa di Richard de Fournival, scritta a met\u00e0 del XIII secolo, probabilmente prima del 1252, in francese.\nQuest'opera ha influenzato diversi altri bestiari scritti in epoche successive, come il \"Libellus de natura animalium.\" \nLa forma bestiario.\nQuesto testo trae origine, strutturalmente, dai bestiari cristiani medievali, ispirati all'ordinamento degli animali attuato nella Bibbia da Adamo.\nRichard ne sfrutta tutte le potenzialit\u00e0 per farne uno dei fondamentali testi sulla fenomenologia d'amore, utilizzando l'insistita similitudine zoologica, tipica della tradizione dei bestiari: ne esce, cos\u00ec, un originale \"compendio universale della vita amorosa\".\nIl testo.\nProsa.\nCome spiega Richart, la prosa \u00e8 da lui usata in sostituzione al canto, del quale ha gi\u00e0 fatto uso:\nInfatti, conformemente alla natura del grillo e del cigno, il canto conduce a morte per amore del suono stesso: per timore che l'estremo canto del poeta conduca questi a morte, il messaggio \u00e8 proferito da Richart per mezzo della pi\u00f9 sicura prosa: essa, infatti, \u00e8 concepita come forma della verit\u00e0, lontana dagli artifizi letterari tipici dei versi.\nTuttavia, l'autore va perdendosi in uno stile sempre pi\u00f9 liricheggiante, che impatta col programma del prologo; si rende conto, dopotutto, che poesia e prosa sono fatte della stessa materia, la parola: infatti, \u00e8 essa stessa a non avere in s\u00e9 la categoria della verit\u00e0.\nMemoria e sensi.\nIl tema della memoria \u00e8 molto caro a Richart: il poeta-amante si pone come obiettivo del Bestiaires proprio quello di lasciare eterno ricordo di s\u00e9 nella memoria dell'amata.\nLa memoria, spiega poi, ha due porte: vista e udito. Da qui si sviluppa un complesso discorso sui sensi, che coinvolge numerose nature degli animali da bestiario.\nTra i sensi, \u00e8 la vista il pi\u00f9 sviluppato nell'uomo, dunque quello che ha la priorit\u00e0; ma ampio spazio hanno anche gli altri sensi, tutti svolti in via scientifico-letteraria, secondo le nature zoologiche.\nAnimali trattati.\nNell'ordine, nel testo, sono citati e/o trattati i seguenti animali, per un totale di 57 (elenco completo):\nLa risposta al Bestiario d'amore.\nIn taluni dei 19 manoscritti che conservano esemplari del testo di Richart, il Bestiaires \u00e8 seguito da una \"Risposta\": chi sia l'autore di tale testo \u00e8 informazione ignota; tuttavia c'\u00e8 una certezza: Richart non ne \u00e8 autore, per l'enorme distanza stilistica. C'\u00e8 chi ipotizza si tratti di un autore che si mette nella parte della dama cui Richart si rivolge; tuttavia la convinzione con la quale l'anonimo risponde al Bestiaires \u00e8 tanto marcata, che c'\u00e8 chi congettura un'autrice femminile.\nQuesto testo, pi\u00f9 breve del Bestiario, si propone come un rovesciamento delle argomentazioni richartiane, fino a giungere al finale rifiuto esplicito dell'amore del poeta, che diviene, nel ritratto che se ne ricava, quasi un \"lauzengier\", incastrato dalle sue stesse parole. Oltre a riprenderne le parole, l'anonimo autore si riallaccia a quasi tutte le similitudini zoologiche del Bestiaires, perlopi\u00f9 citandole o rileggendone la natura.\nCuriosit\u00e0.\nNel 2020 il cantautore Vinicio Capossela ha pubblicato un EP intitolato Bestiario d'amore (album). Per scriverlo, Capossela ha attinto proprio dal componimento di De Fournival. Accanto al brano omonimo, vi sono altre due composizioni di ambientazione trobadorica e una suite strumentale. \nBibliografia.\nEdizione di riferimento:"}
{"id": "2114820", "revid": "767487", "url": "https://it.wikipedia.org/wiki?curid=2114820", "title": "K\u00f6r\u00f6s\u00fajfalu", "text": "K\u00f6r\u00f6s\u00fajfalu \u00e8 un comune dell'Ungheria di 718 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114822", "revid": "767487", "url": "https://it.wikipedia.org/wiki?curid=2114822", "title": "K\u00f6tegy\u00e1n", "text": "K\u00f6tegy\u00e1n \u00e8 un comune dell'Ungheria di 1.598 abitanti (dati 2001) . \u00c8 situato nella provincia di B\u00e9k\u00e9s."}
{"id": "2114829", "revid": "339392", "url": "https://it.wikipedia.org/wiki?curid=2114829", "title": "SA-N-4 Gecko", "text": ""}
{"id": "2114834", "revid": "599013", "url": "https://it.wikipedia.org/wiki?curid=2114834", "title": "Alain Demuth", "text": "Carriera.\nClub.\nAlain Demuth esordisce da professionista con l'HC Martigny in Lega Nazionale B nella stagione 1995-1996, mentre disputa l'anno successivo con il Lausanne HC.\nNel 1997 arriva l'esordio in LNA con l'HC Ambr\u00ec-Piotta, e fra il 1999 e il 2000 contribuisce alla conquista dei titoli internazionali dei leventinesi, ovvero due IIHF Continental Cup e una Supercoppa IIHF.\nDal 2002 passa all'EV Zug, formazione con cui milita per due campionati prima di ritornare nel 2004 all'HC Ambr\u00ec-Piotta, dove diviene una delle bandiere della squadra. Il 23 febbraio 2011 si infortun\u00f2 contro l'EHC Biel, ponendo fine cos\u00ec alla sua stagione agonistica. Al termine della stagione 2011-2012 annunci\u00f2 il ritiro dall'attivit\u00e0 agonistica.\nNazionale.\nDemuth venne convocato per la prima volta nella formazione Under-20 in occasione del Campionato mondiale di hockey su ghiaccio Under-20 1999, occasione in cui segn\u00f2 due reti. Nel 2000 e nel 2001 disput\u00f2 i campionati mondiali con la nazionale maggiore, mentre la sua ultima apparizione fu un incontro nel corso del mondiale del 2006.\nStatistiche.\n\"Statistiche aggiornate al 16 aprile 2012.\""}
{"id": "2114837", "revid": "599013", "url": "https://it.wikipedia.org/wiki?curid=2114837", "title": "Abb\u00e0didi", "text": ""}
{"id": "2114839", "revid": "123343852", "url": "https://it.wikipedia.org/wiki?curid=2114839", "title": "Valentino Giambelli", "text": "Carriera.\nCalciatore.\nDurante la seconda guerra mondiale, Giambelli lavorava come operaio presso la Magneti Marelli di Sesto San Giovanni, e nelle pause di lavoro, giocava a calcio nel campo aziendale, fino ad essere notato da alcuni dirigenti della Pro Sesto.\nFinita la guerra, e dopo le squadre giovanili, gioc\u00f2 per un anno nell'Olginatese, squadra di Olginate, comune appena fuori Lecco. Nel 1948, pass\u00f2 alla Pro Lissone, per poi andare al Monza con la quale vinse il campionato di serie C arrivando in serie B e chiudere la carriera alla Gallaratese.\nAll'et\u00e0 di 27 anni decise di interrompere la carriera da calciatore e di utilizzare il diploma di geometra dedicandosi all'impresa edile.\nPresidente del Monza.\nGiambelli acquist\u00f2 la societ\u00e0 Calcio Monza all'inizio della stagione 1980/1981, e la conserv\u00f2 per 19 anni, fino alla cessione della propriet\u00e0 a Pierino Fazzolari. Durante la sua Presidenza, nel 1988 \u00e8 stato inaugurato lo Stadio Brianteo, ancora oggi impianto casalingo dei biancorossi.\nE inoltre per i primi sei anni della sua gestione \u00e8 stato vicepresidente della societ\u00e0 Adriano Galliani che lasci\u00f2 nel 1986 per diventare vicepresidente e amministratore delegato del Milan.\nGeometra.\nL'inizio dell'attivit\u00e0 di geometra, dopo gli studi terminati nel 1951 (operaio alla Magneti Marelli di Sesto San Giovanni, la sera si recava a scuola), Giambelli la inizier\u00e0 come libero professionista, occupandosi di divisioni ereditarie dei terreni; poi col boom economico e con maggiori investimenti sul campo dell'edilizia, il geometra comincia a dedicarsi alla progettazione di villette.\nNel 1958, decide di dar vita all'Impresa, costruendo condomini in Brianza.\nNel frattempo, il Presidente, viene affiancato nella ditta dai figli Michele, Elio e Paola, ed \u00e8 stato vicepresidente di Assimpredil Lombardia.\nIn mezzo secolo di attivit\u00e0 imprenditoriale, ha realizzato diversi interventi, fra i quali il Centro Torri Bianche di Vimercate.\nAlla Giambelli S.p.A. fanno inoltre capo il Cosmo Hotel Palace di Cinisello Balsamo, la Villa Trivulzio di Omate (frazione di Agrate Brianza) e nel Comune di Agrate Brianza un edificio settecentesco con un parco secolare di 24 ettari."}
{"id": "2114843", "revid": "599013", "url": "https://it.wikipedia.org/wiki?curid=2114843", "title": "Gr\u00e9gory Christen", "text": "Carriera.\nHa giocato per l'HC Ambr\u00ec-Piotta dal 2006 al 2010.\nStatistiche.\n\"Statistiche aggiornate ad agosto 2012.\""}
{"id": "2114845", "revid": "36426", "url": "https://it.wikipedia.org/wiki?curid=2114845", "title": "Villa Castelletti", "text": "Villa Castelletti \u00e8 una residenza storica situata sull'estrema propaggine nord ovest del colle di Signa presso un'ansa del fiume Ombrone, in provincia di Firenze.\nCollocata in posizione dominante rispetto al paesaggio che la circonda, le origini del suo nome sono tuttora avvolte nel mistero e sembrano rimandare ad un'antica fortificazione posta in difesa del vicino attraversamento sull'Ombrone, sebbene ad oggi non vi sia alcun riscontro documentario in merito.\nL'attuale edificio, nel nucleo pi\u00f9 antico, risale infatti al pieno XV secolo, in accordo con la disposizione architettonica degli ambienti del piano terreno e delle relative tecniche costruttive, evidenti nelle mura di fondazione delle cantine.\nStoria.\nSecondo alcune testimonianze la costruzione della villa risalirebbe all'inizio del Quattrocento sotto il patronato della famiglia Strozzi. La villa pass\u00f2 nel corso dei secoli tra varie proprietari illustri quali la famiglia Lapi e Uguccioni.\nNel XVI secolo la villa diviene propriet\u00e0 della famiglia Cavalcanti, illustre e antico casato fiorentino (lo stesso del poeta Guido, celebre amico di Dante Alighieri) e dalla met\u00e0 di quel secolo risulta censita nelle mappe dei Capitani di Parte Guelfa con l'attuale toponimo. Proprio ai Cavalcanti si deve probabilmente un primo ampliamento dell'edificio, il quale sul finire del XVII secolo dovette assumere buona parte dell'attuale configurazione, mentre gi\u00e0 all'inizio del secolo successivo sono ricordati diversi poderi annessi alla propriet\u00e0 della villa, compresi un mulino sul fiume Ombrone ed una fornace, attivit\u00e0 tipiche delle grandi tenute gentilizie.\nNel 1727 con l'estinzione del ramo principale della famiglia, in virt\u00f9 del testamento di Alessandro Cavalcanti, ultimo discendente diretto dell'antico casato, Castelletti pass\u00f2 al canonico della basilica di san Lorenzo Francesco Maria Mancini.\nNello stesso periodo in cui egli \u00e8 proprietario del maniero, il pittore Giuseppe Zocchi esegu\u00ec un'importante incisione con una veduta della villa, parte di una serie di \"\u201cCinquanta vedute delle ville e d'altri luoghi della Toscana\u201d\" dedicata a Maria Teresa d'Austria.\nAlla morte del Mancini, sempre in accordo con le gi\u00e0 menzionate disposizioni testamentarie di Alessandro Cavalcanti, Castelletti viene destinata ad Urbano Cattani a condizione che egli unisca il nome dei Cavalcanti al proprio.\nFu infatti grazie a questo accordo che nascer\u00e0 la famiglia Cattani-Cavalcanti, lungamente proprietaria della tenuta fra la fine del XVIII secolo fino alla seconda met\u00e0 del XIX. Nella seconda met\u00e0 dell'Ottocento, per merito di Leopoldo Cattani Cavalcanti avvenne la trasformazione della propriet\u00e0 in una vera e propria tenuta modello. Il Cattani Cavalcanti fu anche figura spicco dei moti risorgimentali: deputato del regno d'Italia per varie legislature fu amico personale di Giuseppe Garibaldi, ospitandolo a Castelletti fra il 20 maggio e il 21 giugno del 1867. Assieme alla moglie, la scozzese Lady Robinia Wilson, fece creare attorno alla villa un grande parco all'inglese di gusto romantico dell'estensione di 12 ettari, fondando anche un istituto agrario filantropico rimasto attivo fino agli anni sessanta del XX secolo.\nSul finire dell'Ottocento la tenuta venne acquistata dal commendatore Giovanni Meyer, marchese di Montagliari, nato a San Pietroburgo da una famiglia di origini tedesche e oggi celebre per essere stato il fondatore dell'ospedale pediatrico Meyer di Firenze. Il marchese risiedette stabilmente nella villa e fu probabilmente colui che diede la vera impronta all'attuale edificio. Sulla facciata principale campeggia infatti il suo grande stemma in pietra serena posto appena sopra il terrazzino centrale del piano nobile.\nGiovanni Meyer mor\u00ec a Castelletti nel 1916 e la villa dopo vari passaggi di propriet\u00e0 venne acquistata nel secondo dopoguerra dal conte Aldo Croff, il quale assieme alla moglie Angelina scelse di trasformare gli ambienti dell'antico edificio in un istituto gratuito per l'accoglienza e l'educazione di ragazzi orfani o provenienti da famiglie meno abbienti. \nDal 1980 la villa \u00e8 propriet\u00e0 della famiglia Allegri, la quale vi ospita importanti iniziative culturali e pubbliche.\nDescrizione.\nCastelletti, sebbene oggi si mostri nel suo aspetto essenzialmente ottocentesco \u00e8 pienamente riconducibile alla tradizione architettonica toscana delle residenze extraurbane, sviluppatasi a partire dalla met\u00e0 del XV secolo sul modello dei trattati di Leon Battista Alberti.\nLa villa si trova infatti in prossimit\u00e0 di due dei massimi esempi medicei: la villa di Poggio a Caiano, commissionata nel 1485 da Lorenzo il Magnifico a Giuliano da Sangallo, e la successiva villa di Artimino, progettata sul finire del XVI secolo da Bernardo Buontalenti per il granduca Ferdinando I de' Medici. Le due ville medicee costituirono certamente un modello tangibile al quale ispirarsi anche per analoghi edifici limitrofi commissionati dalla nobilt\u00e0 fiorentina.\nCastelletti \u00e8 infatti menzionata nel testamento di Alessandro Cavalcanti come \u201ccasa da signore\u201d una denominazione che la connota gi\u00e0 come residenza gentilizia, sebbene al centro di importanti attivit\u00e0 produttive.\nNella veduta di Giuseppe Zocchi la villa \u00e8 rappresentata con i caratteri formali tipici dell'architettura toscana del Settecento per gli edifici gentilizi di campagna: intonaci equilibratamente scanditi da modanature, connotano pietre d'angolo e timpani delle finestre. Nella veduta \u00e8 inoltre gi\u00e0 presente la prima altana che sar\u00e0 modificata successivamente assumendo le attuali forme neoclassiche, oggi divenuta il simbolo della villa ed elemento caratterizzante del territorio circostante.\nIl grande parco romantico, voluto da Lady Robinia alla met\u00e0 dell'Ottocento, aggiorn\u00f2 la tenuta di Castelletti verso le pi\u00f9 avanzate novit\u00e0 del paesaggismo europeo introducendo un'idea di natura in linea con un gusto meno formale rispetto al tradizionale giardino all'italiana, e improntato alla presenza di grandi prati ed ampie alberature comprendenti numerose e varie essenze.\nL'interno dell'edificio conserva ad oggi pregevoli finiture databili alla fine dell'Ottocento ed arredi lapidei d'et\u00e0 rinascimentale e tardo manierista, probabilmente frutto di acquisizioni antiquarie effettuate fra Otto e Novecento al tempo in cui la villa appartenne a Giovanni Meyer. Di notevole interesse l'ambiente del vestibolo dove sono allestite alcune importanti sculture in terracotta della Manifattura di Signa ed \u00e8 presente un pavimento in maiolica il cui linguaggio artistico pu\u00f2 essere ricondotto ai primi lavori della Manifattura Chini."}
{"id": "2114846", "revid": "320578", "url": "https://it.wikipedia.org/wiki?curid=2114846", "title": "Carta dei diritti dell'uomo", "text": ""}
{"id": "2114847", "revid": "15756", "url": "https://it.wikipedia.org/wiki?curid=2114847", "title": "NBA Development League All-Star Game MVP", "text": "L'NBA D-League All-Star Game Most Valuable Player Award (MVP) \u00e8 il premio conferito dalla NBA D-League al miglior giocatore dell'All-Star Game."}
{"id": "2114850", "revid": "111616883", "url": "https://it.wikipedia.org/wiki?curid=2114850", "title": "Villa San Lorenzo (Signa)", "text": "Villa San Lorenzo \u00e8 una villa di Signa in provincia di Firenze.\nDescrizione.\nSituata nei pressi della Pieve di San Lorenzo e a fianco della collina di San Miniato, l'intero complesso \u00e8 formato da due ville, l'una databile intorno al Quattrocento mentre l'altra tra la seconda met\u00e0 del Cinquecento e la prima del Seicento.\nLa costruzione pi\u00f9 importante \u00e8 a forma di L e avrebbe contenuto, secondo la testimonianza del pittore Santelli, vari affreschi e oggetti di valore tali da definirla come la pi\u00f9 bella villa di Signa.\nSulla facciata \u00e8 ancora possibile vedere lo stemma dei Moriubaldini Alberti e la scritta:\nStoria.\nScarse sono le informazioni storiche riguardanti la prima parte, mentre \u00e8 noto che la seconda fu costruita dai Del Rosso, potente e nobile famiglia della nobilt\u00e0 fiorentina e famosa per la sua collezione di opere d'arte.\nLa propriet\u00e0 di entrambe le ville pass\u00f2 tra varie famiglie e personaggi illustri, come Leon Battista Alberti o la famiglia de \"I Mori Ubaldini\" (a cui apparteneva il Gonfaloniere di Firenze citato da Dante nella Divina Commedia) fino ad essere gestita, attualmente, da una societ\u00e0 privata."}
{"id": "2114851", "revid": "5", "url": "https://it.wikipedia.org/wiki?curid=2114851", "title": "Abadidi", "text": ""}
{"id": "2114856", "revid": "1543377", "url": "https://it.wikipedia.org/wiki?curid=2114856", "title": "Cross-linking", "text": "Il Cross-linking, noto anche come Cross-linking corneale, abbreviato come CCL, C3-R, CCR, KXL o CXL, \u00e8 una tecnica parachirurgica ideata nel 1998 a Dresda in Germania, utilizzata per assestare una malattia degenerativa dell'occhio chiamata cheratocono. \u00c8 stata introdotta in Italia nel 2005.\nTecniche e benefici.\nGrazie al cross-linking si rafforzano le fibre di collagene che costituiscono la cornea, mediante la formazione di legami covalenti fra le fibrille dello stroma, impedendone cos\u00ec il progressivo sfiancamento, tipico del cheratocono e di altre patologie ectasiche della cornea (degenerazione marginale pellucida, ectasia post-lasik), con conseguente assottigliamento, nei casi pi\u00f9 avanzati fino alla perforazione, e formazione di un astigmatismo irregolare che determina un progressivo deterioramento della capacit\u00e0 visiva. \nViene effettuata una prima fase di imbibizione dello stroma corneale con una soluzione a base di riboflavina (vitamina B2), una sostanza fotosensibile; l'assorbimento della sostanza pu\u00f2 avvenire dopo aver asportato l'epitelio corneale (tecnica EPI-OFF) o senza rimozione dell'epitelio (tecnica EPI-ON), utilizzando soluzioni contenenti sostanze che facilitano la penetrazione attraverso la barriera epiteliale (enhancers) o un dispositivo iontoforetico. Nella seconda fase viene effettuata una irradazione con raggi UV-A ad una particolare lunghezza d'onda (in genere 370 nm) a 3 mW per 30 minuti, dopo aver rimosso l'epitelio corneale (protocollo di Dresda), oppure a potenze maggiori per un lasso di tempo inferiore (metodiche accelerate). Recentemente \u00e8 stato proposto l'utilizzo in EPI-ON di una soluzione innovativa a base di Riboflavina, vit. E-TPGS ed altre sostanze, associato ad una irradiazione UV a basso dosaggio e con tempi inferiori, customizzata in base alle caratteristiche del singolo paziente e ad un modello matematico (protocollo Megaride) . \nLe tecniche di CXL hanno lo scopo di irrigidire la struttura della cornea, bloccando in molti casi l'avanzata una malattia che tende ad evolvere fino ai 40-50 anni e che nel 25% dei casi porta al trapianto di cornea.\nUtilizzo combinato con altre tecniche.\nIl cross-linking pu\u00f2, in alcuni casi, essere combinato con altre procedure di chirurgia conservativa del cheratocono, come l'inserzione di anelli intrastromali (Intacs) e la Mini Cheratotomia Radiale Asimmetrica (M.A.R.K.).\nCollegamenti esterni.\nAgenzia internazionale per la prevenzione della cecit\u00e0-IAPB Italia onlus"}
{"id": "2114857", "revid": "599013", "url": "https://it.wikipedia.org/wiki?curid=2114857", "title": "Mirko Murovic", "text": "Carriera.\nMirko Murovic inizia a giocare nel campionato giovanile canadese della Quebec Major Junior Hockey League, dal 1997 al 2000, con le squadre dei Moncton Wildcats e dei Acadie-Bathurst Titan.\nDopo la scelta al draft dei Toronto Maple Leafs del 1999, nel 2001 si trasferisce in Svizzera e dopo nove incontri con i SCL Tigers si trasferisce all'HC Lugano. Dal 2003 al 2005 torna a giocare per SCL Tigers, per poi tornare per due stagioni a Lugano, una delle quali trascorsa anche con l'EHC Chur. Fra il 2007 e il 2008 disputa alcuni incontri con le squadre zurighesi, gli ZSC Lions e i GCK Lions. Dal 2008 inizia a giocare per l'HC Ambr\u00ec-Piotta. Nella stagione 2010-2011 per un grave infortunio \u00e8 costretto a saltare quasi tutta la stagione regolare.\nStatistiche.\n\"Statistiche aggiornate a aprile 2012.\""}
{"id": "2114860", "revid": "24281", "url": "https://it.wikipedia.org/wiki?curid=2114860", "title": "Immigrant punk", "text": ""}
{"id": "2114885", "revid": "1305772", "url": "https://it.wikipedia.org/wiki?curid=2114885", "title": "Radiofestival", "text": "Radiofestival \u00e8 un premio italiano per la pubblicit\u00e0 radiofonica.\nIl premio \u00e8 stato creato nel 1992 dalla Sipra, la societ\u00e0 concessionaria degli spazi radiotelevisivi della RAI allo scopo di rilanciare gli investimenti pubblicitari nella radio. Viene conferito ogni anno e possono partecipare agenzie pubblicitarie, aziende, case di produzione e professionisti \"freelance\" che abbiano realizzato campagne radiofoniche trasmesse nel corso dell'anno.\nGiuria.\nI radiocomunicati iscritti vengono sottoposti al vaglio della giuria, che individua al massimo 10 finalisti per il \"Gran Premio Radiofestival\" e assegna i premi di categoria (\"antenne\" d'oro, d'argento e di bronzo) e il premio speciale della giuria, il premio per la migliore voce, maschile e femminile, e quello per il miglior radiocomunicato da 15 secondi.\nLa giuria \u00e8 composta da 15 membri:\nVoto.\nI radiocomunicati scelti come finalisti sono proposti al voto degli operatori e dei radioascoltatori, che da alcune edizioni si svolge anche \"on line\": ciascuno dei votanti pu\u00f2 indicare le proprie preferenze per il primo, il secondo e il terzo premio. Il voto espresso dagli operatori vale 45 punti per il primo posto, 30 punti per il secondo posto e 15 punti per il terzo. Il voto dei radioascoltatori vale 3 punti per il primo posto, 2 punti per il secondo posto e 1 punto per il terzo posto. La classifica finale viene redatta in base alla somma dei punti ottenuti da ciascun comunicato .\nGli autori dei radiocomunicati (\"copy\") classificatisi al primo, secondo e terzo posto vincono premi anche materiali. La premiazione coinvolge anche gli \"account\" e i \"planner\" delle agenzie e responsabili marketing e pubblicit\u00e0 delle aziende.\nIn base alla somma dei premi vinti si forma anche la graduatoria che identifica la radioagenzia dell'anno e la societ\u00e0 di produzione dell'anno.\nCategorie.\nLe categorie in cui il premio \u00e8 suddiviso, relative ai prodotti pubblicizzati, sono:\nEdizione on line.\nDalla sedicesima edizione, relativa alle campagne del 2007, il premio si svolge in tutte le sue fasi (iscrizione, votazione e premiazione) interamente on line, sul sito del premio stesso.\nAlla premiazione dell'edizione 2007 Fabio Fazio, che ha partecipato anche a passate edizioni sin dalla fondazione del premio, \u00e8 stato affiancato da Filippa Lagerb\u00e4ck.\nXVII Edizione.\nAnche l'edizione 2008 si \u00e8 svolta interamente online sul sito web ufficiale del radiofestival, chiudendosi il 27 aprile.\nDurante la premiazione, condotta da Filippo Solibello e Laura Troja, sono stati proclamati vincitori del Gran Premio Radiofestival 2008:"}
{"id": "2114889", "revid": "298229", "url": "https://it.wikipedia.org/wiki?curid=2114889", "title": "Pic Carlit", "text": "Il Pic Carlit o Pic Carlitte, (in catalano Puig Carlit) con i suoi 2.921,6\u00a0m, \u00e8 la montagna pi\u00f9 alta dei Pirenei orientali. Si trova interamente in territorio francese, nel dipartimento dei Pirenei Orientali.\nIl massiccio del Carlit si trova tra il colle del Puymorens e l'altopiano del Capcir e domina i bacini dei fiumi Ari\u00e8ge, Aude, Angoustrine, T\u00eat, S\u00e8gre e Carol.\nIl Pic Carlit si trova all'interno del territorio del Parco naturale regionale dei Pirenei catalani, istituito nel 2004."}
{"id": "2114891", "revid": "670104", "url": "https://it.wikipedia.org/wiki?curid=2114891", "title": "Swiss League", "text": "La Swiss League, gi\u00e0 nota fino al 2007 come Lega Nazionale B (LNB) e dal 2007 al 2017 come National League B (NLB), \u00e8 la seconda divisione del campionato svizzero maschile di hockey su ghiaccio.\nSi disputa sin dal 1947, organizzata dalla \"Lega Svizzera di Hockey su Ghiaccio\".\nFormula.\nRegular season.\nLa regular season ha una durata di 50 partite. I punti vengono cos\u00ec conteggiati:\n- Vittoria nel tempi regolamentari: 3 punti\n- Vittoria nei tempi supplementari/rigori: 2 punti\n- Sconfitta nei tempi supplementari/rigori: 1 punto\n- Sconfitta nei tempi regolamentari: 0 punti\nLe partite non possono quindi terminare in parit\u00e0 (se il risultato \u00e8 di parit\u00e0 dopo i tempi regolamentari, si giocher\u00e0 un tempo supplementare di 5 minuti in 4 contro 4. Se questo non fosse sufficiente per stabilire un vincitore, si passer\u00e0 a 3 rigori per squadra).\nAl termine della regular season le prime 8 squadre partecipano ai playoff, le ultime 4 ai playout.\nA partire dalla stagione 2006-07, la Nazionale Svizzera Under 20 partecipa al campionato, con l'obiettivo di far crescere i giocatori - che trovano poco spazio nei rispettivi club - facendo loro accumulare minuti preziosi. In ogni caso il team degli Under 20 non pu\u00f2 n\u00e9 ottenere la promozione in National League A, n\u00e9 retrocedere in Prima Lega.\nPlayoff.\nLa squadra campione si determina, all'interno della categoria, secondo il principio del playoff: alla fine del campionato le prime otto squadre della classifica giocano al meglio delle sette partite, secondo un ordine che affaccia la 1\u00aa classificata alla 8\u00aa, la 2\u00b0 alla 7\u00aa, e via dicendo. Le vincitrici si affrontano nelle semifinali riordinandole secondo i punti in classifica: 1\u00b0 contro 4\u00b0 e 2\u00b0 contro 3\u00b0. Le vincitrici si affrontano in finale.\nPer una sola volta, durante la stagione 2006-07, le prime tre classificate della regular season hanno avuto il diritto di scegliere la squadra da affrontare al primo turno dei playoff. Le scelte hanno comunque rispettato l'ordine naturale.\nLe vincitrici disputano lo spareggio contro la perdente dei playout di National League A.\nAlbo d'oro.\nIn grassetto le squadre promosse in LNA"}
{"id": "2114899", "revid": "287204", "url": "https://it.wikipedia.org/wiki?curid=2114899", "title": "Cappello di paglia", "text": "Il cappello di paglia \u00e8 un tipo di cappello, realizzato in paglia, di forma tonda e falde larghe e rigide. \u00c8 un copricapo sia maschile che femminile. Le versioni femminili spesso sono decorate con dei nastri intorno alla cupola.\nStoria.\nIl cappello di paglia, rispetto agli altri tipi di cappello, presenta una storia a s\u00e9. Utilizzato da tempi immemorabili dalle popolazioni rurali, contadini e gente di campagna, per difendersi dal sole durante il lavoro. Nel XIX secolo il cappello di paglia inizia ad essere di moda, sia per gli uomini che per le donne. I principali luoghi di produzione di cappelli di paglia furono la Svizzera, e Firenze in Italia.\nVarianti del cappello di paglia sono esistiti in Europa sin dall'antichit\u00e0, in modelli a volte anche molto simili a quelli attuali, come testimoniano alcune rappresentazioni e dipinti."}
{"id": "2114910", "revid": "932277", "url": "https://it.wikipedia.org/wiki?curid=2114910", "title": "Isoflora", "text": "In senso squisitamente tecnico, l'Isoflora \u00e8 una linea immaginaria tracciata su una carta geografica (una linea isometrica) che unisce i punti che su quella carta racchiudono, delimitandole, le aree nel cui territorio sono presenti le stesse specie botaniche.\nUn'isoflora pu\u00f2 servire dunque per determinare a che latitudine si trovino determinate piante; tuttavia sono diversi i fattori che possono intervenire a fissare oppure ad alterare la presenza di alcune specie botaniche in determinati luoghi, potenziando talune peculiarit\u00e0 o creando anomalie nell\u2019isoflora locale: esemplificando, climi locali molto particolari, come quello ligure in Italia, molto soleggiato e mite pur trovandosi nel nord del paese, possono far riscontrare anomalie nell'isoflora. Un caso simile pu\u00f2 essere riscontrato dall'isoflora degli agrumi e delle palme: in entrambi i casi, mentre la normalit\u00e0 sarebbe che essi si trovassero nelle regioni pi\u00f9 meridionali d'Italia, la presenza degli stessi in Liguria fa innalzare notevolmente l'isoflora.\nSe ne deduce che - nell'ottica di rappresentare i diversi elementi botanici come entit\u00e0 non distaccate dal contesto di volta in volta geografico o climatico, ma anche storico, culturale o antropologico in cui si inseriscono - sia inevitabile che le isoflore finiscano per determinare la complessit\u00e0 dei territori indicati."}
{"id": "2114913", "revid": "183976", "url": "https://it.wikipedia.org/wiki?curid=2114913", "title": "Violet Costance Jessop", "text": ""}
{"id": "2114925", "revid": "110632412", "url": "https://it.wikipedia.org/wiki?curid=2114925", "title": "Paglietta", "text": "La paglietta, chiamata magiostrina in Lombardia \u00e8 un tipo di cappello di paglia, dalla cupola dritta e piatta, e dalla falda circolare, rigida e corta. Spesso la cupola \u00e8 circondata da un nastro.\nDescrizione.\n\u00c8 un copricapo principalmente maschile, che annovera fra i suoi \"indossatori\" pi\u00f9 celebri Maurice Chevalier, Italo Svevo, Odoardo Spadaro, Nino Taranto e Gabriele D'Annunzio. Dagli anni venti entr\u00f2 a far parte della moda femminile e fu adottato come parte della uniforme estiva dei collegi femminili britannici.\nUtilizzo.\nIl suo utilizzo veniva spesso associato allo sport del canottaggio, come parte della divisa, al punto che spesso veniva chiamato anche \"cappello alla canottiera\" fra il diciannovesimo e il ventesimo secolo. Diffuse sono anche le varianti inglese e francese del nome, rispettivamente \"boater\" e \"canotier\".\nNell'ambito della moda maschile estiva \u00e8 stato per lungo tempo un accessorio indispensabile, indossato a partire dal mese di maggio (da qui il nome di \"magiostrina\") e dismesso tassativamente alla prima vendemmia.\nUna curiosit\u00e0: tra la fine dell'800 e l'inizio del '900, a Napoli, gli avvocati venivano bonariamente definiti \"pagliette\"."}
{"id": "2114928", "revid": "287204", "url": "https://it.wikipedia.org/wiki?curid=2114928", "title": "Carlo Marchesetti", "text": "Biografia.\nDopo la laurea in medicina, che consegue a Vienna nel 1874, torna nella citt\u00e0 natale, dove, appassionandosi di botanica, diventa discepolo di Muzio Tommasini.\nNel 1876, sempre a Trieste, viene nominato direttore del Civico Museo di Storia naturale, carica che mantenne per oltre quaranta anni. Nel 1903, Marchesetti viene nominato anche direttore dell'Orto botanico, il quale, una volta annesso al Museo di storia naturale, diventando in tal modo un'istituzione in piena regola, assunse al contempo una fisionomia moderna e un prestigio scientifico di primo livello. In effetti, il botanico triestino cur\u00f2 particolarmente la flora della regione, selezionando le specie peculiari ed inviando una scelta dei loro semi negli orti botanici pi\u00f9 importanti d'Europa. A lui, peraltro, \u00e8 intitolata la \"Campanula marchesettii\".\nParallelamente alla botanica, la sua attivit\u00e0 di ricerca si rivolse anche all'archeologia, offrendo un contributo essenziale alle prime indagini sulla preistoria e sulla protostoria sia della Venezia Giulia che dell'Istria. Nel corso dei suoi scavi rinvenne, infatti, significativi reperti paletnologici (pietre, argille, metalli, ecc.) e paleontologici (resti di fauna) che sono ancora oggi conservati nei musei civici triestini soprattutto nel Museo di Storia naturale di Trieste.. In particolare, a Marchesetti si deve il primo contributo scientifico sulla storia dei castellieri, in seguito ad una serie di campagne di scavo e di ricognizione svolte, tra il 1883 e il 1892, nell'Isontino e in Istria, i cui esiti comparvero in numerose memorie pubblicate, prevalentemente, sul \u00abBollettino della societ\u00e0 Adriatica di Scienze naturali\u00bb.\nNon \u00e8 un caso, del resto, che dei dodici castellieri presenti sul territorio di Duino-Aurisina il pi\u00f9 noto di essi sia proprio il \"Castelliere Carlo De Marchesetti\", a lui intitolato."}
{"id": "2114929", "revid": "30610", "url": "https://it.wikipedia.org/wiki?curid=2114929", "title": "Il Gattopardo", "text": "Il Gattopardo \u00e8 un romanzo di Giuseppe Tomasi di Lampedusa che narra le trasformazioni avvenute nella vita e nella societ\u00e0 in Sicilia durante il Risorgimento, dal momento del trapasso del regime borbonico alla transizione unitaria del Regno d'Italia, seguita alla spedizione dei Mille di Garibaldi. Dopo i rifiuti delle principali case editrici italiane (Mondadori, Einaudi, Longanesi), l'opera fu pubblicata postuma da Feltrinelli nel 1958, un anno dopo la morte dell'autore, vincendo il Premio Strega nel 1959, e diventando uno dei best-seller del secondo dopoguerra; \u00e8 considerato uno tra i pi\u00f9 grandi romanzi di tutta la letteratura italiana e mondiale. \nIl romanzo fu adattato nell'omonimo film del 1963, diretto da Luchino Visconti e interpretato da Burt Lancaster, Claudia Cardinale e Alain Delon.\nTema e storia editoriale.\nL'autore contemplava da lungo tempo l'idea di scrivere un romanzo storico basato sulle vicende della sua famiglia, gli aristocratici di rango minore Tomasi di Lampedusa, in particolare sul bisnonno, il principe Giulio Fabrizio Tomasi, nell'opera il principe Fabrizio Salina, vissuto durante il Risorgimento, noto per aver realizzato un osservatorio astronomico per le sue ricerche e morto nel 1885. Dopo che il Palazzo Lampedusa fu gravemente lesionato dai bombardamenti dalle forze Alleate durante la Seconda guerra mondiale e saccheggiato, l'autore scivol\u00f2 in una lunga depressione.\nFu scritto tra la fine del 1954 e il 1957, l'anno della morte dell'autore - un erudito appassionato di letteratura, ma del tutto sconosciuto ai circuiti letterari italiani. Il manoscritto venne inviato alle case editrici con una lettera di accompagnamento scritta di pugno dal cugino di Tomasi, il poeta Lucio Piccolo. La spedizione della prima copia (una versione ancora parziale) avvenne il 24 maggio del 1956 da Villa Piccolo, indirizzata al conte Federico Federici della Mondadori. Lucio Piccolo stesso cerc\u00f2 di avere notizie circa l'esito della lettura del manoscritto da parte di Mondadori, inviando una lettera all'amico e collega poeta Basilio Reale, per sincerarsi se la lettura avesse sortito l'esito sperato. Tuttavia, gli editori Arnoldo Mondadori Editore e Einaudi rifiutarono. Infatti, il testo, pur privo di alcuni capitoli, fu dato in lettura prima al conte Federici per Mondadori, poi a Elio Vittorini, allora consulente letterario per Mondadori e curatore della collana \"I gettoni\" per l'Einaudi, il quale lo bocci\u00f2 per entrambe le case editrici rimandandolo all'autore, e accompagnando il rifiuto con una lettera di motivazione. L'opinione negativa di Vittorini, un clamoroso errore di valutazione, fu da lui ribadita anche successivamente, quando il Gattopardo divenne un caso letterario internazionale. \nL'avventurosa pubblicazione avvenne solo dopo la morte dell'autore. L'ingegner Giorgio Gargia, paziente della baronessa Alexandra Wolff Stomersee, la moglie psicoanalista di Tomasi, si offre di consegnare una copia a una sua conoscente, Elena Croce. La figlia di Benedetto Croce lo segnala a Giorgio Bassani, da poco divenuto direttore della collana di narrativa \"I Contemporanei\" per la Giangiacomo Feltrinelli Editore, e che sollecitava gli amici letterati a segnalargli interessanti inediti. Bassani ricevette dalla Croce il manoscritto incompleto, ne comprese immediatamente l'enorme valore, e nel febbraio 1958 vol\u00f2 a Palermo per recuperare e ricomporre il testo nella sua interezza: decise subito di pubblicare il libro, che usc\u00ec l'11 novembre dello stesso anno, curato da Bassani. Nel 1959, quando ricevette il premio Strega, la tiratura aveva raggiunto in solo otto mesi le 250.000 copie, divenendo il primo best seller italiano con oltre centomila copie vendute. La forza e l'importanza che ebbe il romanzo in quegli anni \u00e8 testimoniato anche dalla battuta che Eduardo De Filippo nella commedia del 1959 Sabato, Domenica e Luned\u00ec fa dire a Mem\u00e8, la zia colta di casa Priore, la quale ammonendo i parenti troppo affaccendati nelle questioni quotidiane esce di scena ammonendoli al grido di \"compratevi il Gattopardo!\".\nIl titolo del romanzo ha origine nello stemma di famiglia dei principi di Lampedusa, rappresentato dal \"Felis leptailurus serval\", una belva felina diffusa nelle coste settentrionali dell'Africa, proprio di fronte a Lampedusa. Nelle parole dell'autore l'animale ha un'accezione positiva: \u00abNoi fummo i Gattopardi, i Leoni; quelli che ci sostituiranno saranno gli sciacalletti, le iene; e tutti quanti Gattopardi, sciacalli e pecore continueremo a crederci il sale della terra\u00bb. Tuttavia, proprio sull'onda del successo planetario del romanzo, sarebbe invalso invece un significato negativo, facendo dell'aggettivo \"gattopardesco\" l'emblema del trasformismo delle classi dirigenti italiane. A ben vedere, \u00e8 anche vero che fu Tomasi stesso con le sue fiere parole a legare la parola a un significato ambiguo, quando prevede un destino di rassegnazione e di solo illusorio orgoglio per l'Italia futura.\nNel 1967 dal romanzo venne tratta un'opera musicale di Angelo Musco, con libretto di Luigi Squarzina.\nTrama.\nIl racconto inizia con la recita del rosario in una delle sontuose sale del Palazzo Salina, dove il principe Fabrizio, il gattopardo, abita con la moglie Stella e i loro sette figli: \u00e8 un signore distinto e affascinante, raffinato cultore di studi astronomici ma anche di pensieri pi\u00f9 terreni e a carattere sensuale, nonch\u00e9 attento osservatore della progressiva e inesorabile decadenza del proprio ceto; infatti, con lo sbarco in Sicilia di Garibaldi e del suo esercito, va prendendo rapidamente piede un nuovo ceto, quello borghese, che il principe, dall'alto del proprio rango, guarda con malcelato disprezzo, in quanto prodotto deteriore dei nuovi tempi. L'intraprendente e amatissimo nipote Tancredi Falconeri non esita a cavalcare la nuova epoca in cerca del potere economico, combattendo tra le file dei garibaldini (e poi in quelle dell'esercito regolare del Re di Sardegna), cercando insieme di rassicurare il titubante zio sul fatto che il corso degli eventi si volger\u00e0 alla fine a vantaggio della loro classe; \u00e8 poi legato da un sentimento, in realt\u00e0 pi\u00f9 intravisto che espresso compiutamente, per la raffinata cugina Concetta, profondamente innamorata di lui.\nIl principe trascorre con tutta la famiglia le vacanze nella residenza estiva di Donnafugata; il nuovo sindaco del paese \u00e8 don Calogero Sedara, un \"parvenu\", ma intelligente e ambizioso, che cerca subito di entrare nelle simpatie degli aristocratici Salina, merc\u00e9 la figlia Angelica, cui il passionale Tancredi non tarder\u00e0 a soccombere; non essendo una nobile, Angelica non avr\u00e0 immediatamente il consenso di don Fabrizio, ma grazie alla sua travolgente e incantevole bellezza riesce a convincere casa Salina e a sposare Tancredi. Inoltre Calogero Sedara, il padre di Angelica, fornisce alla figlia nel contratto matrimoniale tutto quello che possiede. \nArriva il momento di votare l'annessione della Sicilia al Regno di Sardegna: a quanti, dubbiosi sul da farsi, gli chiedono un parere sul voto, il principe risponde suo malgrado in maniera affermativa; alla fine, il plebiscito per il s\u00ec sar\u00e0 unanime. In seguito, giunge a palazzo Salina un funzionario piemontese, il cavaliere Chevalley di Monterzuolo, incaricato di offrire al principe la carica di senatore del Regno, che egli rifiuta garbatamente dichiarandosi un esponente del vecchio regime, ad esso legato da vincoli di decenza. Il principe condurr\u00e0 da ora in poi vita appartata fino al giorno in cui verr\u00e0 serenamente a mancare, circondato dalle cure dei familiari, in una stanza d'albergo a Palermo dopo il viaggio di ritorno da Caserta, dove si era recato per cure mediche. L'ultimo capitolo del romanzo, ambientato nel 1910, racconta la vita di Carolina, Concetta e Caterina, le figlie superstiti di don Fabrizio.\nIl significato dell'opera.\nL'autore compie all'interno dell'opera un processo narrativo che \u00e8 sia storico che attuale. Parlando di eventi passati, Tomasi di Lampedusa parla di eventi del tempo presente, ossia di uno spirito siciliano citato pi\u00f9 volte come \"gattopardesco\" (\"Se vogliamo che tutto rimanga come \u00e8, bisogna che tutto cambi\"). Nel dialogo con Chevalley di Monterzuolo, inviato dal governo sabaudo, il principe di Salina spiega ampiamente il suo spirito della sicilianit\u00e0; egli lo spiega con un misto di cinica realt\u00e0 e rassegnazione. Spiega che i cambiamenti avvenuti nell'isola pi\u00f9 volte nel corso della storia hanno adattato il popolo siciliano ad altri \"invasori\", senza tuttavia modificare dentro l'essenza e il carattere dei siciliani stessi. Cos\u00ec, il presunto miglioramento apportato dal nuovo Regno d'Italia appare al principe di Salina come un ennesimo mutamento senza contenuti, poich\u00e9 ci\u00f2 che non muta \u00e8 l'orgoglio del siciliano stesso.\nEgli infatti vuole esprimere l'incoerente adattamento al nuovo, ma nel contempo l'incapacit\u00e0 vera di modificare s\u00e9 stessi, e quindi l'orgoglio innato dei siciliani. In questa chiave egli legge tutte le spinte contrarie all'innovazione, le forme di resistenza mafiosa, la violenza dell'uomo, ma anche quella della natura. I Siciliani non cambieranno mai poich\u00e9 le dominazioni straniere, succedutesi nei secoli, hanno bloccato la loro voglia di fare, generando solo oblio, inerzia, annientamento (\"il peccato che noi Siciliani non perdoniamo mai \u00e8 semplicemente quello di \"fare\". [...] il sonno \u00e8 ci\u00f2 che i Siciliani vogliono\"). Garibaldi \u00e8 stato uno strumento dei Savoia, nuovi dominatori (\"da quando il vostro Garibaldi ha posto piede a Marsala, troppe cose sono state fatte senza consultarci perch\u00e9 adesso si possa chiedere a un membro della vecchia classe dirigente di svilupparle e portarle a compimento [...] ho i miei forti dubbi che il nuovo regno abbia molti regali per noi nel bagaglio\"). Questi avvenimenti si sono innestati su una natura ed un clima violenti, che hanno portato ad una mancanza di vitalit\u00e0 e di iniziativa negli abitanti (\"... questo paesaggio che ignora le vie di mezzo fra la mollezza lasciva e l'asprezza dannata; [...] questo clima che ci infligge sei mesi di febbre a quaranta gradi; [...] questa nostra estate lunga e tetra quanto l'inverno russo e contro la quale si lotta con minor successo...\").\nClassificazione come romanzo storico.\nLa vicenda descritta nel Gattopardo pu\u00f2 a prima vista far pensare che si tratti di un romanzo storico. Tomasi di Lampedusa ha certamente tenuto presente una tradizione narrativa siciliana: la novella \"Libert\u00e0\" di Giovanni Verga, \"I Vicer\u00e9\" di Federico De Roberto, \"I vecchi e i giovani\" di Luigi Pirandello ispirata al fallimento risorgimentale, drammaticamente avvertito proprio in Sicilia, dove erano vive speranze di un profondo rinnovamento. Ma mentre De Roberto, che fra i tre citati \u00e8, per questa tematica, il pi\u00f9 significativo, indaga le motivazioni del fallimento con una complessa rappresentazione delle opposte forze in gioco, Tomasi di Lampedusa presenta la vicenda risorgimentale attraverso il machiavellismo della classe dirigente, che \"alla fine\" si mette al servizio dei garibaldini e dei piemontesi, convinta che sia il modo migliore perch\u00e9 tutto resti com'era. Questa rappresentazione per la prospettiva da cui \u00e8 descritta \u00e8 parziale; restano fuori dal romanzo molti eventi significativi: solo per fare un esempio, la rivolta dei contadini di Bronte, che provoc\u00f2 16 morti prima di essere stroncata nel sangue da Nino Bixio che fece condannare a morte 5 dei responsabili (oggetto invece della novella di Verga).\nDa questo punto di vista quindi le mancanze de \"Il Gattopardo\" come romanzo storico del Risorgimento in Sicilia sono evidenti. Osservava Mario Alicata: \u00abUna cosa \u00e8 cercare di comprendere come e perch\u00e9 si afferm\u00f2 nel processo storico risorgimentale una determinata soluzione politica, cio\u00e8 la direzione di determinate forze politiche e sociali, un'altra cosa \u00e8 credere, o far finta di credere, che ci\u00f2 sia stato una sorta di presa in giro condotta dai furbi (dai potenti di ieri e di sempre) ai danni degli sciocchi (coloro che si illudono che qualche cosa di nuovo possa accadere non solo sotto il sole di Sicilia ma sotto il sole \"tout court\")\u00bb. Pertanto \u00e8 dubbio se il valore de \"Il Gattopardo\" vada ricercato al di fuori della prospettiva del romanzo storico; la faccenda appare pi\u00f9 complicata di come poteva apparire ai primi lettori dell'opera, se il principe stesso negava di aver voluto scrivere un romanzo storico (semmai un testo intessuto di memoria e di memorie), nella seconda edizione de \"Il romanzo storico\", invece Luk\u00e1cs riconduce \"Il Gattopardo\" al canone proprio del genere.\nDi recente Vittorio Spinazzola, in un importante lavoro degli anni novanta, \"Il romanzo antistorico\", attribuisce alla triade formata da \"I Vicer\u00e9\" di De Roberto, \"I vecchi e i giovani\" di Pirandello, e il romanzo di Tomasi di Lampedusa, la fondazione di un nuovo atteggiamento del romanzo rispetto alla storia; non pi\u00f9 l'ottimismo di una concezione storicista e teleologica dell'avvenire dell'uomo (ancora presente in Italia nelle grandi cattedrali di Manzoni e Nievo), ma la dolorosa consapevolezza che la storia degli uomini non procede verso il compimento delle magnifiche sorti e progressive, e che la \"macchina del mondo\" non \u00e8 votata a provvedere alla felicit\u00e0 dell'uomo. \"Il romanzo antistorico\" \u00e8 il deposito di questa concezione non trionfalistica della storia, nei tre testi citati il corso della storia genera nuovi torti e nuovi dolori, invece di lenire i vecchi. Malgrado la posizione nuova di Spinazzola, che rilegge in modo intelligente la questione, il problema resta aperto, e la critica non ha ancora trovato una soluzione condivisa su questo tema.\n\u00c8 un romanzo uscito dalla tradizione narrativa ottocentesca, della quale si avverte almeno la presenza di Stendhal; ma nel senso della solitudine e della morte che pervade il protagonista si rivela anche l'influenza determinante dell'esperienza decadente.\nUn altro elemento di differenza con altri romanzi storici \u00e8 il suo essere una trasposizione in un racconto di fantasia di vicende familiari che in parte sono realmente avvenute e sono state tramandate attraverso la bocca dei parenti di Tomasi di Lampedusa. A differenza di romanzi storici come ad esempio \"I promessi sposi\", nel quale nessun dettaglio storico era specificato che non fosse gi\u00e0 presente nelle fonti scritte consultate da Manzoni, \"Il Gattopardo\" rappresenta esso stesso una testimonianza storica (seppur offuscata dal tempo e dalla tradizione orale) di come una parte della nobilt\u00e0 visse quel determinato periodo di transizione.\nSterilit\u00e0 e morte.\nIl modulo narrativo si discosta molto dai canoni del romanzo storico: il romanzo \u00e8 suddiviso in blocchi, con una sequenza di episodi che, pur facendo capo ad un personaggio principale, sono dotati ciascuno di una propria autonomia. Inoltre, il fallimento risorgimentale descritto non \u00e8 un esempio di uno scarto tra speranze e realt\u00e0 nella storia degli uomini, ma sembra quello di una norma costante delle vicende umane, destinate inesorabilmente al fallimento: gli uomini, anche re Ferdinando o Garibaldi, possono solo illudersi di influire sul torrente delle sorti che invece fluisce per conto suo, in un'altra vallata.\nLa negazione della storia e la sterilit\u00e0 dell'agire umano sono alcuni dei motivi pi\u00f9 ricorrenti e significativi del libro; in questa prospettiva di remota lontananza dalla fiducia nelle \"magnifiche sorti e progressive\", il Risorgimento pu\u00f2 ben diventare una rumorosa e romantica commedia e Karl Marx un \"ebreuccio tedesco\", di cui al protagonista sfugge il nome, e la Sicilia, pi\u00f9 che una realt\u00e0 che storicamente si \u00e8 fatta attraverso secoli di storia, resta una categoria astratta, un'immutabile ed eterna metafisica \"sicilianit\u00e0\". Nella descrizione del fallimento risorgimentale, secondo alcuni, si pu\u00f2 intravedere un'altra riconferma della legge e degli uomini: il fallimento esistenziale che, negli anni in cui scriveva, Tomasi di Lampedusa poteva constatare.\nCorrelato a questo \u00e8 il tema del fluire del tempo, della decadenza e della morte (che richiamano Marcel Proust e Thomas Mann) esemplificato nella morte di una classe, quella nobiliare dei Gattopardi che sar\u00e0 sostituita dalla scaltra borghesia senza scrupoli dei Sedara, ma che permea di s\u00e9 tutta l'opera: la descrizione del ballo, il capitolo della morte di don Fabrizio (secondo alcuni critici il punto pi\u00f9 alto del romanzo), la polvere del tempo che si accumula sulle sue tre figlie e sulle loro cose. Si pu\u00f2 dire che fra la tradizione del romanzo storico, siciliana ed europea, di fine Ottocento e \"Il Gattopardo\" \u00e8 passato il decadentismo con le sue stanchezze, le sue sfiducie, la sua contemplazione della morte; l'opera di Tomasi di Lampedusa inoltre cadeva in un momento di ripiegamento dei recenti ideali della societ\u00e0 italiana e di quella letteratura che si era sforzata di dare voce artistica a quegli ideali.\nIl manoscritto.\nLe fotocopie dei manoscritti originali si trovano presso il \"Museo del Gattopardo\" a Santa Margherita di Belice (AG), mentre gli originali sono custoditi dall'erede Gioacchino Lanza Tomasi presso il Palazzo Lanza Tomasi a Palermo, ultima dimora dello scrittore."}
{"id": "2114935", "revid": "213136", "url": "https://it.wikipedia.org/wiki?curid=2114935", "title": "Carlo de' Marchesetti", "text": ""}
{"id": "2114938", "revid": "486946", "url": "https://it.wikipedia.org/wiki?curid=2114938", "title": "Monumento Naturale Caldara di Manziana", "text": ""}
{"id": "2114939", "revid": "125879087", "url": "https://it.wikipedia.org/wiki?curid=2114939", "title": "Valeria Marini", "text": "Ha raggiunto il successo nei primi anni novanta grazie alla sua partecipazione come primadonna a diversi variet\u00e0 del \"Bagaglino\", rimanendovi per pi\u00f9 stagioni e tornandovi nel corso degli anni successivi, dopo l'affermazione come attrice in spettacoli teatrali, pellicole cinematografiche e televisive.\nNel corso della sua carriera ha anche lavorato come conduttrice di trasmissioni televisive, fra cui il \"47\u00ba Festival di Sanremo\", \"Scherzi a parte\", \"Domenica in\" e \"I raccomandati\". Dalla seconda met\u00e0 degli anni duemila prende parte come concorrente a diversi reality show, come \"L'isola dei famosi\", \"Grande Fratello VIP\" (per tre volte), \"Temptation Island VIP\" e \"Supervivientes\" in Spagna.\nDal 2005, parallelamente all'attivit\u00e0 di showgirl e attrice, \u00e8 attiva nel campo dell'imprenditoria svolgendo anche le attivit\u00e0 di stilista e produttrice cinematografica.\nConsiderata un sex symbol degli anni novanta e duemila, grazie anche alle sue forme procaci, ha realizzato diversi calendari e ha fatto parlare di s\u00e9 anche sulle riviste di cronaca rosa, in particolare per il suo rapporto sentimentale con Vittorio Cecchi Gori.\nBiografia.\nGli esordi.\nNativa di Roma, in seguito alla separazione dei genitori (Mario Marini e Gianna Orr\u00f9) si \u00e8 trasferita a Cagliari, citt\u00e0 di origine della madre, con la quale ha poi vissuto insieme, con anche la sorella minore Claudia. Oltre alla sorella, ha un fratello di nome Fabio. Ha studiato al liceo classico G. Maria Dettori di Cagliari, conseguendo infine il diploma al Liceo San Gabriele di Roma. Trasferitasi poi a Roma, ha cominciato ad affacciarsi nel mondo dello spettacolo lavorando come modella, con lo pseudonimo Lolly.\nNel 1990 ha partecipato al concorso nazionale \"Una ragazza per il cinema\", dove si classifica al terzo posto, ottenendo in seguito piccole parti in alcune pellicole cinematografiche (\"Un orso chiamato Arturo\" e \"Crack\"). Nel 1991 ha esordito in teatro recitando nella commedia di Neil Simon \"I ragazzi irresistibili\" con Mario Scaccia, interpretando il ruolo di una cameriera ingenua e un po' svampita. Tale personaggio ha rappresentato lo stereotipo con il quale \u00e8 diventata conosciuta al grande pubblico televisivo, rimanendo la cifra stilistica del suo personaggio, procurandole un enorme successo.\nAnni novanta: il successo col \"Bagaglino\".\nApprodata in televisione nel programma \"Luna di miele\" nel 1992, trasmissione condotta da Gabriella Carlucci, \u00e8 stata notata da Pier Francesco Pingitore, che nello stesso anno la fa recitare nel film da lui diretto \"Gole ruggenti\" e nel 1993 ne fa la nuova primadonna della compagnia del Bagaglino in sostituzione di Pamela Prati, esordendo nel variet\u00e0 \"Saluti e baci\" in onda il sabato sera in prima serata su Rai 1, dove otterr\u00e0 un grandissimo successo. Sempre nel 1993, ha condotto con Gerry Scotti su Canale 5 il variet\u00e0 \"La grande sfida\" e ha recitato nei film \"Abbronzatissimi 2 - un anno dopo\", diretto da Bruno Gaburro.\nNel 1994 \u00e8 primadonna nello show del Bagaglino \"Bucce di banana\", in onda su Rai Uno, e durante l'estate ha condotto insieme ad Alba Parietti, \"Serata mondiale\", trasmissione sui Mondiali di calcio di quell'anno. Nel 1995, oltre che primadonna del variet\u00e0 del Bagaglino \"Champagne\", in onda su Canale 5, \u00e8 tra le interpreti della miniserie televisiva \"Sorellina e il principe del sogno\", diretta da Lamberto Bava, nel ruolo dello \"Spirito della fonte dei sogni\", e ha doppiato un personaggio della quinta stagione della serie animata \"I Simpson\". Nel 1996 \u00e8 ancora con successo la show-girl di punta del Bagaglino nel variet\u00e0 di Canale 5 \"Rose rosse\", ed \u00e8 stata scelta dal regista spagnolo Juan Jos\u00e9 Bigas Luna come protagonista del film erotico \"Bambola\", che l'ha fatta conoscere anche al pubblico spagnolo. Nello stesso anno torna a teatro, recitando nella commedia di Garson Kanin \"Nata ieri\", diretta dal regista Giuseppe Patroni Griffi.\nDal 1994 fino al 1996 \u00e8 diventata la testimonial della IP in una serie di spot pubblicitari e ha posato per due calendari, negli anni 1995 e 1996, (in quest'ultimo \u00e8 stata fotografata da Helmut Newton e raggiunge la tiratura record di 3 milioni di copie). Ha poi posato per altri due calendari nel 2000, quando \u00e8 stata fotografata da David LaChapelle, e nel 2005 per il mensile Maxim.\nNel 1997 ha condotto con Mike Bongiorno e Piero Chiambretti, la 47\u00aa edizione del Festival di Sanremo (edizione che raggiunge la media di quasi 14 milioni di telespettatori a puntata con la media del 58% di share); prende anche parte alle puntate del \"Dopofestival\" condotte da Bruno Vespa come ospite fisso e inviata. Nello stesso anno \u00e8 tornata a essere la primadonna del Bagaglino in una puntata speciale di \"Viva la italiane\", che le ha reso omaggio, e ha condotto con Fabrizio Frizzi, in diretta da Cannes su Rai 2, lo show \"Tutti in una notte\".\nL'anno successivo \u00e8 tornata a recitare: \u00e8 protagonista assieme ad Alberto Sordi del film \"Incontri proibiti\", ultimo film diretto dallo stesso Sordi, presentato fuori concorso alla 55\u00aa Mostra internazionale d'arte cinematografica di Venezia. Per volere del regista, la pellicola verr\u00e0 distribuita nuovamente nelle sale cinematografiche, con un nuovo montaggio e col titolo \"Sposami pap\u00e0\", nel 2002. Sempre nel 1998, \u00e8 nel cast del serial di Rai 2 \"Pepe Carvalho\", andato in onda in Italia, Francia e Spagna, e della miniserie televisiva di Canale 5 \"Il settimo papiro\", nella quale ha recitato accanto a Roy Scheider. Nell'autunno dello stesso anno avrebbe dovuto condurre assieme a Sabina Guzzanti il programma \"La posta del cuore\", in onda su Rai 2, ma in seguito a divergenze col direttore di rete Carlo Freccero abbandona il progetto e prende parte solamente alla prima puntata del programma.\nNel 1999 ha condotto con Pippo Baudo il variet\u00e0 \"La canzone del secolo\", andato in onda su Canale 5, e ha affiancato Daniele Piombi nella conduzione del \"Premio Barocco\", trasmesso da Rai 1. La notte di Capodanno dello stesso anno conduce insieme a Gigi Proietti \"C'era una volta il '900\", sezione in prima serata della maratona televisiva \"Millennium - La notte del 2000\".\nAnni duemila: l'affermazione televisiva.\nNel 2000 e nel 2001 ha girato due film in Spagna, dove ha acquisito una buona popolarit\u00e0: \"Coraz\u00f3n de bomb\u00f3n\" diretto da \u00c1lvaro Saenz de Heredia e \"Bu\u00f1uel y la mesa del Rey Salom\u00f3n\" per la regia di Carlos Saura. Negli stessi anni \u00e8 tornata in teatro come protagonista della commedia \"All'angelo azzurro\", diretta e interpretata da Giorgio Albertazzi. Nella stagione televisiva 2001/2002 \u00e8 stata inviata speciale e ospite fissa per \"Quelli che il calcio\" su Rai 2 e co-conduttrice di \"Donna Domenica\" con Paola Cortellesi su Radio Due. Torna in seguito a lavorare per Pier Francesco Pingitore come protagonista del film TV da lui diretto \"La palestra\", trasmesso da Canale 5 il 16 gennaio 2003. Nello stesso mese, presenta su Rai 2 assieme a Max Pisu il festival della comicit\u00e0 \"BravoGrazie\". Da febbraio dello stesso anno torna a far parte della compagnia del Bagaglino come primadonna del variet\u00e0 \"Miconsenta\", in onda su Canale 5.\nNel 2004 \u00e8 ancora primadonna del Bagaglino per il variet\u00e0 di Canale 5 \"Barbecue\". Nell'ottobre dello stesso anno \u00e8 tra i protagonisti del film \"In questo mondo di ladri\" accanto, tra gli altri, a Ricky Tognazzi e Leo Gullotta, per la regia di Carlo Vanzina. Il 2005 ha segnato il ritorno della showgirl in RAI: in primavera prende parte come opinionista alla seconda edizione di \"Music Farm\", condotto da Simona Ventura su Rai 2, e il 22 giugno conduce in diretta su Rai 1, insieme a Michele Cucuzza, il gal\u00e0 \"La Kore - Oscar della moda\". \u00c8 rimasta alla conduzione dello spettacolo anche l'anno successivo, quando \u00e8 stata affiancata da Luisa Corna. Lo stesso anno ha segnato anche il suo esordio nel mondo della moda; ha creato una sua linea di intimo, \"Seduzioni\", e una di pr\u00eat-\u00e0-porter, \"Seduzioni Diamonds\", che presenta annualmente sulle passerelle dell'alta moda di Milano, per arrivare poi anche a Los Angeles; le due linee hanno ottenuto un grande successo. Il successo favorevole di vendite l'ha portata ad aprire anche alcune boutique monomarca a Porto Cervo e a Roma. Nel 2005 \u00e8 stata testimonial della compagnia telefonica 3 Italia in diversi spot con Claudio Amendola dei quali \u00e8 diventata celebre la frase pronunciata da lei: \u201cvideochiamami\u201d.\nNel 2006 ha partecipato come show-girl alla prima puntata del variet\u00e0 \"Suonare Stella\" condotto da Tosca D'Aquino in onda su Rai 2 e ha condotto su Rai Uno, con il giornalista Massimo Caputi, lo spettacolo di musica e solidariet\u00e0 \"Con tutto il cuore\". Nello stesso anno ha sfilato, con abito stile sirena color acqua marina, alla grande parata inaugurale per le Olimpiadi invernali di Torino come creatura felliniana. Sempre nel 2006 \u00e8 stata una dei concorrenti di \"Reality Circus\", presentato da Barbara D'Urso. Nel 2007 ha condotto con Claudio Amendola e Cristina Chiabotto il variet\u00e0 \"Scherzi a parte\". Nel 2008, oltre a proseguire anche l'attivit\u00e0 di stilista, ha partecipato come giurata allo show di Rai 1 \"Uomo e Gentiluomo\", condotto da Milly Carlucci. Nello stesso anno \u00e8 la protagonista dello spot della Lambretta Pato della quale \u00e8 diventata testimonial e compare nel video di \"It's Ok\", canzone del gruppo musicale sammarinese Miodio.\nNel luglio 2008 \u00e8 uscito per Cairo Editore il suo libro autobiografico \"Lezioni intime\", scritto assieme a Gianluca Lo Vetro, nel quale descrive particolari piccanti e non solo, della sua vita, privata e artistica. Il 29 settembre 2008 ha accettato di partecipare come naufraga non in gara per una settimana alla sesta edizione de \"L'isola dei famosi\", a reality gi\u00e0 iniziato; ha accettato di partecipare al gioco solo per una scommessa fatta con la conduttrice Simona Ventura (nel 2011 partecipa al reality sua madre Gianna Orr\u00f9).\nNell'aprile del 2009 \u00e8 tornata a calcare il palcoscenico del Bagaglino come primadonna, assieme ad altre sette showgirl, per due puntate del variet\u00e0 \"Bellissima - Cabaret anticrisi\", in onda su Canale 5, ultimo spettacolo della compagnia a essere trasmesso in televisione. Per la stessa rete, \u00e8 tra i protagonisti della serie televisiva in sei puntate \"Piper\", diretta da Francesco Vicario. Nello stesso anno \u00e8 stata protagonista di un docu-reality in quattro puntate, intitolato \"Essere Valeria\", andato onda sul canale satellitare Fox Life di Sky Italia che mostra il dietro le quinte della sua vita, privata e artistica. \u00c8 la prima diva italiana alla quale viene dedicata una docu-story. Sempre nel 2009, ha recitato nel ruolo di se stessa e coprodotto il cortometraggio \"Dolls\", diretto da Salvatore Arimatea, distribuito nell'anno successivo. Nella stagione televisiva 2009/2010 affianca su Rai 1 Pippo Baudo nella conduzione di \"Domenica In\", in cui si occupa di uno spazio di interviste a donne del mondo dello spettacolo.\nAnni duemiladieci.\nDa gennaio a marzo 2010 \u00e8 tra i conduttori, insieme a Pupo, Emanuele Filiberto di Savoia e Georgia Luzi, della nona edizione del programma di Rai 1 \"I raccomandati\". Nello stesso periodo, in collaborazione con Roberto Onofri, ha inciso il suo primo singolo, una cover di \"Volare\" di Domenico Modugno; il ricavato del brano \u00e8 staro interamente devoluto in favore dei terremotati dell'Abruzzo, vittime del forte sisma del 6 aprile 2009. Nello stesso anno, la regista statunitense Sofia Coppola la sceglie per interpretare se stessa nel film \"Somewhere\", vincitore del Leone d'oro come miglior film alla 67\u00aa Mostra internazionale d'arte cinematografica di Venezia, ed esordisce come produttrice cinematografica al Festival Internazionale del Film di Roma con la pellicola spagnola \"I Want to Be a Soldier\", diretta da Christian Molina, nella quale interpreta il ruolo dell'insegnante. Il film, presentato in concorso nella sezione \"Alice nella citt\u00e0\", viene premiato con il \"Marc'Aurelio d'Argento - Alice nella citt\u00e0: under 12\". Sempre nel 2010, collabora con Gigi D'Alessio esibendosi come cantante in alcune tappe del suo tour e partecipando alla compilation \"3 x te\", in cui \u00e8 presente con due canzoni scritte per lei dal cantautore: \"Amare amare amare\" e \"Seduzione di donna\" (per i quali produce anche due videoclip). Il ricavato delle vendite della compilation \u00e8 interamente devoluto in beneficenza.\nNel 2011 \u00e8 confermata insieme a Pupo, Emanuele Filiberto di Savoia e Debora Salvalaggio nella conduzione della decima e ultima edizione de \"I raccomandati\". Nello stesso anno partecipa al film \"La mia mamma suona il rock\", diretto da Massimo Ceccherini. Dal 25 gennaio 2012 \u00e8 una concorrente della nona edizione del reality show \"L'isola dei famosi\", condotta da Nicola Savino e Vladimir Luxuria su Rai 2. Nello stesso anno \u00e8 protagonista al cinema delle commedie \"Operazione vacanze\", diretta da Claudio Fragasso, e \"E io non pago - l'Italia dei furbetti\", per la regia di Alessandro Capone, in cui recita in lingua sarda. Il 13 maggio 2013 va in onda su MTV una puntata della quinta stagione de \"Il testimone\" su di lei incentrata, in cui il conduttore Pif ha seguito e filmato la sua vita privata e lavorativa per due giorni. Nel 2014 recita una piccola parte nella pellicola \"Un ragazzo d'oro\", diretta da Pupi Avati.\nDal 21 febbraio al 14 marzo 2015 partecipa come concorrente alla terza edizione del talent show \"Notti sul ghiaccio\", in onda su Rai 1 con la conduzione di Milly Carlucci. Dal 19 settembre al 7 novembre 2016 partecipa come concorrente alla prima edizione italiana del reality show \"Grande Fratello VIP\", in onda su Canale 5 e condotto da Ilary Blasi, arrivando in finale e classificandosi al terzo posto. Dal successivo 25 novembre, torna dopo diversi anni a far parte della compagnia del Bagaglino nello spettacolo \"Magn\u00e0mose tutto! - Donne che avete intelletto d'amore\" scritto e diretto da Pier Francesco Pingitore, in scena al Salone Margherita di Roma fino al 5 febbraio 2017. Lo spettacolo viene anche trasmesso in televisione da Canale 5 il 26 febbraio 2017 in seconda serata, in occasione del trentesimo anniversario degli spettacoli televisivi del Bagaglino. Il 18 marzo 2017 prende parte nel ruolo di giurata a \"Le Olimpiadi della TV\", puntata speciale di \"Uomini e donne\" in prima serata su Canale 5.\nNel febbraio del 2018 \u00e8 protagonista assieme a Costantino della Gherardesca, Elisabetta Canalis, Paola Ferrari ed Eleonora Giorgi del docu-reality di Rai 2 \"Le spose di Costantino\". A marzo, a dieci anni dalla prima partecipazione, prende parte per la terza volta al reality show \"L'isola dei famosi\", partecipando in qualit\u00e0 di guest star alla tredicesima edizione del programma. Sempre a marzo prende parte alla puntata VIP di Alta Infedelt\u00e0 su Real Time con Daniele Marcheggiani. Nello stesso anno \u00e8 tra i doppiatori del film \"Show Dogs - Entriamo in scena\", nelle sale dal 10 maggio. Nell\u2019autunno del 2018 \u00e8 tra i protagonisti, in coppia con l'allora fidanzato Patrick Baldassari, della prima edizione del reality show \"Temptation Island VIP\", condotto da Simona Ventura su Canale 5. Successivamente entra a far parte del cast di \"Uomini e donne\" come \"Party Planner\", ovvero organizzatrice delle feste di fidanzamento dei tronisti del programma presso il Castello di Torcrescenza, trasmesse in puntate speciali in prima serata tra febbraio e marzo 2019. Il 27 luglio 2019 pubblica un singolo di genere reggaeton intitolato \"Me gusta\". Dal 27 novembre fino a febbraio dell'anno successivo \u00e8 protagonista a teatro, nei panni di se stessa, dello spettacolo di Pier Francesco Pingitore \"La Presidente - Valeria Marini eletta al Quirinale\". Nello stesso periodo \u00e8 nel cast della seconda edizione del programma \"CR4 - La Repubblica delle Donne\", condotto di Piero Chiambretti su Rete 4.\nAnni duemilaventi.\nDal 24 febbraio 2020 partecipa come concorrente alla quarta edizione del \"Grande Fratello VIP\", condotto da Alfonso Signorini su Canale 5, entrando a gioco iniziato dopo un mese e mezzo dall'inizio dell'edizione. Il 15 aprile 2020 viene trasmesso in seconda serata su Rete 4 \"La Presidente - Valeria Marini al Quirinale\", trasposizione televisiva del suo ultimo spettacolo teatrale con la compagnia del Bagaglino. Nello stesso anno \u00e8 nel cast di due documentari: \"Siamo tutti Alberto Sordi?\", trasmesso da Sky Arte il 12 aprile 2020, e \"Cecchi Gori - Una famiglia italiana\", presentato l'anno precedente alla Festa del Cinema di Roma e distribuito dal 7 luglio 2020. In campo musicale, il 26 giugno 2020 pubblica un singolo di genere pop latino intitolato \"Boom\", e il 24 dicembre 2020 la canzone natalizia \"Il mio Natale \u00e8 una bomba\", interpretata assieme a Kelly Joyce; entrambe le canzoni sono state accompagnate da video musicali.\nNel 2021 prende parte a due reality: \"Supervivientes,\" versione spagnola de \"L'isola dei famosi\" e la sesta edizione del \"Grande Fratello VIP\", questa volta in coppia con Giacomo Urtis.\nVita privata.\nHa avuto una lunga relazione con Vittorio Cecchi Gori, produttore cinematografico, sostenendolo anche durante il suo fallimento economico. I due si sono lasciati e ripresi pi\u00f9 volte, anche a cavallo della detenzione del produttore fiorentino. Durante la relazione, la Marini ha avuto un aborto spontaneo, a causa di alcuni problemi di salute.\nIl 5 maggio 2013 ha sposato l'imprenditore Giovanni Cottone nella Basilica di Santa Maria in Aracoeli a Roma, dal quale per\u00f2 si \u00e8 separata dopo meno di un anno. \nIn seguito ha avuto una relazione con l\u2019imprenditore Patrick Baldassari, nel 2018, con cui ha partecipato alla prima edizione di \"Temptation Island VIP\", da cui sono usciti separati.\nNel 2021 ha rischiato di perdere l'occhio sinistro a causa di un foro maculare, che ha richiesto un intervento chirurgico d'urgenza. "}
{"id": "2114940", "revid": "1529788", "url": "https://it.wikipedia.org/wiki?curid=2114940", "title": "Basilica di Santa Maria Regina degli Apostoli alla Montagnola", "text": "La chiesa di Santa Maria Regina degli Apostoli alla Montagnola, retta dalla Societ\u00e0 San Paolo (Paolini), si trova a Roma nel quartiere Ostiense, in via Antonino Pio.\nStoria.\nDurante il primo dopoguerra, don Giacomo Alberione, fondatore della Famiglia Paolina, aveva in mente di fare edificare un santuario e di dedicarlo a Maria Regina degli Apostoli; si decise, finalmente, nel 1943, quando sul luogo dove oggi sorge l'edificio s'abbatt\u00e9 un bombardamento senza causare nemmeno una vittima: nell'evento ravvis\u00f2 la protezione della Vergine. Cos\u00ec, finita la guerra e approvato un disegno di Leone Favini, cominciarono i lavori, che si conclusero nel 1954. Casa madre della Societ\u00e0 San Paolo, dal 1965 il santuario \u00e8 sede d'un titolo cardinalizio, dal 1976 sede parrocchiale e dal 1984 basilica minore.\nDescrizione.\nL'edificio, ispirato al barocco romano, ha pianta centrale ed \u00e8 sormontato da una cupola imponente; all'interno, \u00e8 decorato da una serie d'affreschi di Antonio Santagata a tema mariano. Vi si conservano le spoglie di don Alberione, Tecla Merlo, cofondatrice delle Figlie di San Paolo, e Giuseppe Timoteo Giaccardo, promotore delle Pie discepole del Divin Maestro."}
{"id": "2114942", "revid": "3732", "url": "https://it.wikipedia.org/wiki?curid=2114942", "title": "Aeroporto di Lugo", "text": "L'Aeroporto di Lugo (IATA: \"nessuno\", ICAO: LIDG) si trova a Sud della citt\u00e0 di Lugo, in localit\u00e0 Villa San Martino. Ospita al suo interno l\u2019Aero Club intitolato all'\u00abAsso degli assi\u00bb della prima guerra mondiale Francesco Baracca.\nEsso si trova per il 30% nel territorio di Lugo (frazione di Villa San Martino) e per il 70% nel territorio di Bagnara di Romagna.\nStoria.\nDalla fondazione alla Seconda guerra mondiale.\nLa costruzione del campo di aviazione di Lugo ebbe inizio a partire dal 1930 a seguito di una legge, presentata alla Camera nel 1927 dall'allora Sottosegretario all\u2019Aeronautica Italo Balbo, che istituiva l\u2019onere della servit\u00f9 aeronautica e l\u2019obbligo da parte delle amministrazioni provinciali di predisporre a loro spese, nei rispettivi territori, uno o pi\u00f9 campi d'aviazione di fortuna . Nel settembre del 1930 il \u00abCorriere Padano\u00bb di Ferrara scriveva che in Provincia di Ravenna esistevano due ottimi campi: uno alla Spreta (Ravenna) e l'altro nella frazione Villa San Martino di Lugo. Quest\u2019ultimo, ultimato nei mesi estivi con una spesa attorno al milione di lire impiegando fino a 500 operai, si estendeva su una superficie di 35 ettari.\nL'inaugurazione dell'infrastruttura, presenti le massime cariche del Partito fascista e delle Istituzioni locali, avvenne domenica 16 novembre 1930 con la \u201cI Giornata di propaganda aviatoria\u201d. Da Lugo e dai centri vicini accorsero pi\u00f9 di 5.000 persone. L'annunciata Squadriglia da turismo altro non era che la \u201cflotta\u201d dell'\u00abAnonima Romagnola Turismo Aereo\u00bb (Arta), societ\u00e0 costituita pochi mesi prima da due faentini, Terzo Pasi ed Omero Graziani. Gli aerei, provenienti dal campo di volo della Spreta, erano due Aviatik biposto costruiti nel 1918 come ricognitori militari e ricondizionati 10 anni dopo per uso civile. La robustezza e la grande superficie alare ne facevano macchine affidabili, in grado di operare su piste di ridotte dimensioni. In occasione dell'inaugurazione decollarono ed atterrarono decine di volte ciascuno, con al comando due piloti di provata esperienza: il milanese Sala e il modenese Lancilotti. Portarono in volo 30 fortunati spettatori, estratti a sorte fra i soci del costituendo Aero Club nonch\u00e9 gli studenti meritevoli del Ginnasio \u201cTrisi\u201d e della Scuola di avviamento al lavoro, oltre ad alcuni appartenenti alle organizzazioni giovanili di regime. Esegu\u00ec un lungo volo anche Enrico Baracca, padre dell'eroe della Prima guerra mondiale.\nSuccessivamente si costitu\u00ec a Lugo l'Aero Club locale (dal 1936 rinominato \u00abReale Unione Nazionale Aeronautica\u00bb a seguito della messa al bando delle parole straniere) e si diede vita ad una scuola di pilotaggio. Il 18 novembre 1930 il \u00abCorriere Padano\u00bb scrisse: \u201cSarebbe consigliabile che anche nel campo di fortuna di Lugo fosse installato qualche hangar, rendendo possibile mantenere sempre viva la passione aviatoria tanto sentita nella nostra citt\u00e0 che, non bisogna mai dimenticare, \u00e8 legata al nome dell\u2019Asso degli Assi\u201d. Fortunatamente i due AVIATIK dell'Arta non rientrarono alla Spreta ma restarono a Villa San Martino per assolvere il compito assegnato alle Squadriglie e alle Sezioni da turismo aereo: quello di consentire ai piloti, sia civili che della riserva, di mantenersi in allenamento. Si volle in questo modo formare una massa di giovani pronta all'arruolamento nella Regia Aeronautica in vista dell'assegnazione alle scuole di pilotaggio per conseguire il brevetto militare. I voli continuarono fino alla met\u00e0 del mese di dicembre dello stesso anno e molti piloti poterono cos\u00ec effettuare le previste dieci ore e riscuotere il premio di mille lire, una somma che copr\u00ec abbondantemente la spesa sostenuta.\nIl 18 giugno 1931, vigilia del 13\u00ba anniversario della morte di Francesco Baracca, l'aeroporto ospit\u00f2 un\u2019altra giornata aviatoria, cui prese parte, entusiasmando con le sue ardite manovre acrobatiche, Mario De Bernardi, compagno di Francesco Baracca nella 91\u00aa Squadriglia.\nDal dopoguerra ad oggi.\nDopo la seconda guerra mondiale sorse nell'area un campo militare temporaneo, mentre la prima vera pista per aerei venne costruita, in erba, alla fine degli anni 1960 dall'Aeroclub di Lugo, ricostituitosi negli anni cinquanta e intitolato a Francesco Baracca.\nAlla fine degli anni 1980 l'Aeroclub si \u00e8 occupato della costruzione della nuova pista in asfalto, lunga 800 metri, e delle altre strutture presenti sul campo: hangar, bar, ristorante e foresteria.\nEventi.\nPer quanto riguarda il volo aereo, l'aeroporto di Lugo, a seguito della fattiva collaborazione e, dal 2007, del gemellaggio esistente tra l'Aeroclub \u201cFrancesco Baracca\u201d e la Brigata Aeromobile \"Friuli\", ha ospitato varie manifestazioni aeree tra cui Eliexpo 2006, Open Fly Day &amp; Night 2007 (manifestazione diurna e notturna) ed Open Fly 2008. \nDal 2017 l'aeroporto ospita inoltre, organizzati dall\u2019Aero Club di Milano, il Trofeo Roberto Crippa di acrobazia di precisione e il Trofeo Reggiani - Premio Roberto Manzaroli di acrobazia freestyle, entrambi valevoli per l\u2019assegnazione del titolo italiano.[3]\nPer l\u2019aeromodellismo (l\u2019Aero Club ha una sezione a questo dedicata), l'impianto ospita una prova del Campionato Mondiale per aeromodelli a volo vincolato. Infatti, la manifestazione pi\u00f9 importante organizzata in aeroporto, oltre ad altre gare valide per il titolo italiano, \u00e8 sicuramente \nla \u201cCoppa d'Oro\u201d, gara internazionale che unitamente alla prova organizzata in Inghilterra, assegna il titolo mondiale a tutte le specialit\u00e0 del volo vincolato.\nUtilizzatori.\nOggi sull'Aeroporto di Lugo \u00e8 attivo l'Aeroclub \u201cFrancesco Baracca\u201d, con annessa Scuola di volo per aerei, elicotteri, droni ed aeromodelli. \nLa Scuola dispone inoltre di un simulatore di volo per elicottero del tipo ENTROL H11 FNPT II MCC."}
{"id": "2114947", "revid": "1543377", "url": "https://it.wikipedia.org/wiki?curid=2114947", "title": "Comunit\u00e0 ebraica di Napoli", "text": "La comunit\u00e0 ebraica di Napoli \u00e8 una delle ventuno comunit\u00e0 ebraiche italiane riunite nell'UCEI.\nConta circa 300 appartenenti.\nStoria.\nAntichit\u00e0.\nLe prime tracce sicure di presenza di ebrei a Napoli e nei suoi dintorni risalgono al I secolo d.C.: una presenza ebraica \u00e8 documentata da graffiti e iscrizioni murali a Pompei, citt\u00e0 di una certa importanza per il suo porto. Anche nei pressi del porto di Pozzuoli, pi\u00f9 importante dello scalo pompeiano, la presenza ebraica \u00e8 testimoniata da ritrovamenti a Bacoli, mentre a Marano di Napoli \u00e8 venuta alla luce una tomba dedicata a una donna proveniente da Gerusalemme, prigioniera in epoca di Claudio o Nerone. Una discreta comunit\u00e0 \u00e8 attestata in quest'epoca a Capua, a Nuceria Alfaterna e, \u00abin data non troppo precisabile\u00bb, a Napoli e Salerno.\nTarda antichit\u00e0.\nNel V secolo a Napoli esisteva una comunit\u00e0 ebraica di una certa entit\u00e0 come attestato da una serie di epigrafi sepolcrali rinvenute a Corso Malta (dove attualmente si immette la rampa per la tangenziale) nel 1913 e soprattutto nel 1931 in occasione della costruzione della Caserma Mameli. Le lapidi sepolcrali in lingua latina, eccetto una in greco, presentano alla fine piccole parole in ebraico (\"\u0161lwm\" shalom, \"'mn\" amen), e la menorah. Le epigrafi sono attualmente esposte nel Museo archeologico nazionale di Napoli.\nEntro l'anno 536 la comunit\u00e0 napoletana era divenuta sufficientemente grande ed economicamente stabile per combattere con i Goti, contribuendo all'inutile resistenza contro l'assedio portato alla citt\u00e0 dal generale bizantino Belisario.\nUna cinquantina d'anni dopo, nel 598, abbiamo l'importante testimonianza epistolare di papa Gregorio Magno, che interveniva sui vescovi di Napoli e Cagliari, affinch\u00e9 non si arrecasse alcun disturbo all'ufficio delle funzioni liturgiche in sinagoga: il gesto di San Gregorio era stato sollecitato dalla comunit\u00e0 ebraica di Roma la quale, evidentemente, doveva godere di qualche forma di familiarit\u00e0 e influenza sulla corte pontificia.\nSempre dalle epistole di san Gregorio si pu\u00f2 arguire che, pur mantenendo il tradizionale radicamento nel tessuto urbano, anche la comunit\u00e0 di Napoli potesse essere stata interessata dal pi\u00f9 generale fenomeno di ruralizzazione, con dedizione di alcuni suoi soggetti alla conduzione di tenute agricole di una certa importanza, sulla spinta delle invasioni barbariche di quell'epoca.\nCon la fine della Tarda Antichit\u00e0, sulla comunit\u00e0 napoletana, al pari di quelle di tutte le altre realt\u00e0 italiane, cala il silenzio pressoch\u00e9 assoluto delle fonti, e da questi pochi accenni si passa a rarissimi indizi negli ultimi 4 secoli del I millennio. Il buio documentario inizia a diradarsi solo nel X secolo.\nMedioevo.\nBenjamin di Tudela, in visita alla citt\u00e0 nel 1159, riport\u00f2 la presenza di circa 500 famiglie di fede ebraica residenti: si trattava dunque di una comunit\u00e0 notevole, inferiore solo a quella di Salerno che, con le sue 600 famiglie, era probabilmente la pi\u00f9 nutrita dell'Italia continentale. La presenza di questa comunit\u00e0 numerosa lascia presupporre una continuit\u00e0 di insediamento mantenutasi dall'Antichit\u00e0 attraverso i secoli dell'Alto medioevo. Questo appare confermato dalle notizie che iniziano a comparire verso la fine dell'interludio altomedievale: nel X secolo si sa della loro ubicazione in un \"vicus judaeorum\", mentre nel 1097 \u00e8 attestata la presenza di una \"sinagoga hebraeorum\". Molto importante, a testimoniare le buone condizioni di vita della comunit\u00e0 napoletana, \u00e8 poi una notizia del 1153 circa la conclusione, da parte di un ebreo, della permuta di un terreno con due locali attigui alla sinagoga, con possibilit\u00e0 di adibirne uno a scuola o a seconda sinagoga: rimane provata non solo la prerogativa del possesso immobiliare, spesso negato altrove, ma anche la possibilit\u00e0 di disporre di tale propriet\u00e0 con notevole libert\u00e0, tanto da poter modificare la destinazione d'uso dei propri beni fino a trasformarli in luoghi di culto.\nNel 1165 \u00e8 poi attestata una \"schola hebraeorum\", la cui istituzione \u00e8 probabilmente da ricollegarsi alla facolt\u00e0 di destinazione concessa con l'atto di permuta precedentemente citato.\nIl \"filosemitismo\" di Et\u00e0 federiciana.\nNel 1231, Federico II di Svevia, raccolse nel \"Liber Augustalis\" (Costituzioni melfitane) una serie di disposizioni, normanne e sveve, che indicavano gli Ebrei come \"servi nostrae camerae\", sottraendoli alle pressioni dei signori locali e del clero ed estendendo un atteggiamento filosemita a tutto il Regno di Sicilia: gli ebrei posti sotto la diretta protezione del sovrano e venivano parificati ai gentili per quanto riguarda il diritto di difesa e la possibilit\u00e0 di procedere in giudizio; \u00e8 regolamentata la pratica del prestito di denaro, ponendo un saggio di interesse non superiore al 10%. Quest'ultima norma, in particolare, soprattutto nella successiva et\u00e0 della dominazione angioina, apr\u00ec la strada alla penetrazione in Napoli di banchieri e uomini d'affari provenienti da Pisa e dalla Provenza, e favor\u00ec l'attivit\u00e0 economica degli ebrei di Trani e Oria.\nDeclinata l'epoca di Federico II e dei suoi epigoni, il clima inizi\u00f2 a cambiare. Dal 1288, e soprattutto dal 1290 al 1294, si abbatt\u00e9 sugli ebrei una vera e propria \u00abtempesta\u00bb, frutto dall'abile predicazione anti-ebraica dei predicatori domenicani che esercitava le sue argomentazioni gi\u00e0 da un quarto di secolo, e che era salita ancor pi\u00f9 di tono con la successione di Carlo lo Zoppo a Carlo d'Angi\u00f2\nNel 1288 il regno di Napoli decret\u00f2 l'espulsione per gli ebrei e nel 1293 gli ebrei erano incentivati a convertirsi in cambio dell'esenzione \"ad vitam\" dal pagamento delle tasse.\nEt\u00e0 aragonese e spagnola.\nNel 1473 venne fondata a Napoli la prima stamperia ebraica. Nel 1492 molti ebrei che erano stati espulsi dalla Spagna si rifugiarono a Napoli, trovando protezione presso il re Ferdinando I; tuttavia alla conquista del regno da parte della Francia nel 1495 gli ebrei furono nuovamente oppressi. Quando Napoli fu presa dagli spagnoli nel 1510 gli ebrei furono sottoposti al pagamento di 300 ducati sotto pena di una nuova espulsione. Nel 1535 il prezzo venne alzato cos\u00ec molti ebrei furono costretti ad andarsene: entro il 1541 tutti gli ebrei che vivevano a Napoli erano stati cacciati.\n\u00c8 tuttavia importante ricordare come il regno di Napoli, sia prima che dopo le espulsioni di massa del 1540-1541, continu\u00f2 ad essere comunque la destinazione, durante la dominazione spagnola, di diverse famiglie di origini ebraiche, formalmente convertite al cristianesimo, provenienti dalla penisola iberica (in particolare dal Portogallo, successivamente all'annessione di quel regno da parte della corona spagnola nel 1580). Nel regno di Napoli non era infatti presente l'Inquisizione spagnola, nonostante numerosi tentativi fatti dalle autorit\u00e0 di introdurla, elemento questo che costituiva un indubbio vantaggio per i \"marranos\". Alcune di queste famiglie raggiunsero grande preminenza e vennero nobilitate. Tra queste possiamo menzionare i De Torres, i Sanchez, i Pinto, i Vaaz. \nMolti ebrei cacciati da Napoli si stanziarono nella zona meno popolata dei Campi Flegrei, all'estremit\u00e0 del golfo di Pozzuoli, facendo rivivere l'antico borgo romano di \"Bauli\", oggi Bacoli, dove tuttora nella popolazione sono relativamente diffusi nomi veterotestamentari (Azaria, Ester, Ezechiele, Gabriele, Geremia, Gioacchino, Giona, Giosafatte, Giuditta, Isaia, Michele, Mos\u00e8, Rachele, Raffaele, Samuele, Tobia, ecc.), e sicuramente i due cognomi Guardascione e Salemme hanno chiari riferimenti ebraici (\"guarda a Sion\" e \"Shalom\"). Quando successivamente furono forzati ad abbracciare il cristianesimo, scelsero fra i santi quello meno cristiano di tutti, Sant'Anna, la madre di Maria Vergine.\nEt\u00e0 moderna.\nCon editto del 13 febbraio 1740, su suggerimento del Ministro Tanucci, agli ebrei fu permesso il ritorno a Napoli su invito del Re di Napoli Carlo di Borbone, ma di nuovo espulsi nel 1746.\nEt\u00e0 contemporanea.\nNel 1831 un piccolo gruppo di essi si stabil\u00ec nell'hotel Croce di Malta, dove una delle stanze serviva da sinagoga.\nNel 1841 i membri della famiglia Rothschild di Napoli comprarono villa Pignatelli, una cui sala venne messa a disposizione per un po' di tempo per le funzioni religiose della locale comunit\u00e0. Nel 1864 la comunit\u00e0 prese affitto un locale in via Cappella Vecchia, che divenne il centro della comunit\u00e0 e nel 1867 i Rothschild vendettero villa Pignatelli.\nNovecento.\nLa comunit\u00e0 ebraica di Napoli nel 1920 contava quasi 1.000 membri. Nel settembre del 1942 trentasei giovani ebrei napoletani furono confinati a Tora e Piccilli, piccolo comune a nord di Caserta, per essere impiegati in lavori agricoli. Nei mesi successivi alcune famiglie dei confinati ed altre raggiunsero Tora e Piccilli per sfuggire ai bombardamenti che fra la fine del 1942 e gli inizi del 1943 stavano martoriando Napoli. Dopo l'8 settembre 1943 i circa cinquanta ebrei furono nascosti dagli abitanti del luogo, trovando rifugio nei boschi circostanti e riuscendo a salvarsi dalle deportazioni.\nDopo la seconda guerra mondiale, la comunit\u00e0 ebraica di Napoli contava 534 membri, ridottisi a circa 160 membri.\nSinagoga.\nLa sinagoga di Napoli si trova in via Cappella Vecchia 21, all'interno del palazzo Sessa. Fu inaugurata nel 1864 grazie all'influenza del barone Rothschild.\nAll'entrata sono poste due lapidi di marmo: una ricorda Dario Ascarelli, il presidente della comunit\u00e0 che compr\u00f2 gli edifici per sinagoga nel 1910 mentre l'altra commemora la deportazione degli ebrei napoletani durante la seconda guerra mondiale.\nLa sala delle conferenze venne riaperta dopo lavori di restauro terminati nel 1992.\nNell'ottobre del 2006 alcuni sconosciuti disegnarono quattro svastiche sui muri del palazzo della sinagoga, accompagnate da alcune frasi inneggianti a Hitler. Questa azione provoc\u00f2 un forte sdegno da parte della comunit\u00e0 ebraica e delle istituzioni che condannarono il gesto.\nNel 2020 ha subito un'opera di rinnovo grazie al contributo della Fondazione Rothschild di Parigi."}
