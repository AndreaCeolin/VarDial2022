{"id": "2179232", "revid": "3732", "url": "https://it.wikipedia.org/wiki?curid=2179232", "title": "Coppa Baracca", "text": "La Coppa Baracca fu una competizione aeronautica degli anni venti dedicata a Francesco Baracca, asso dell'aviazione italiana nella Prima guerra mondiale con 34 aerei nemici abbattuti.\nLa prima edizione si svolse presso l'aeroporto di Ravenna, ubicato in localit\u00e0 La Spreta, il 19 giugno 1921, per celebrare il terzo anniversario della morte di Baracca (1888-1918).\nLa gara vera e propria consisteva in un volo di oltre 1\u00a0000 km, alla quale facevano da corollario altri eventi e cerimonie, collegate anche con le manifestazioni per il VI Centenario Dantesco.\nL'organizzazione.\nIl Comitato d'Onore risultava composto da personalit\u00e0 di livello nazionale, tra cui Gabriele D'Annunzio e Benito Mussolini ed il montepremi ammontava a Lire 100.000 (somma enorme per l'epoca).\nEnrico Baracca e la contessa Paolina Biancoli (genitori del pilota caduto) avevano messo in palio una coppa in oro massiccio del valore di cinquantamila lire da assegnare al pilota che per primo si fosse aggiudicato la vittoria in due edizioni della gara, anche non consecutive.\nIl Comitato organizzatore, collegato a tale Club Sportivo Romagnolo, era presieduto dal lughese Giacomo Valli.\nIl regolamento e il percorso.\nIl regolamento di gara, permettendo l'iscrizione di qualsiasi tipo di velivolo, risultava piuttosto complesso, con conseguenti critiche da parte della stampa dell'epoca.\nIl percorso di gara previsto era il seguente:\nPartenza da Ravenna (aeroporto in localit\u00e0 La Spreta, concesso dalle autorit\u00e0 militari).\nSorvolo di Lugo (citt\u00e0 natale di Francesco Baracca), Bologna, Belfiore, Verona, Trento, Nervesa (localit\u00e0 del Montello, dove cadde Baracca), Aviano, Gorizia, Trieste, Fiume, Pola, Orsera, nuovamente Trieste, Ajello, Venezia, Lugo, Cotignola (citt\u00e0 natale di Giannetto Vassura \u2013 altro pilota caduto nella Grande Guerra al quale verr\u00e0 poi intitolato l'aeroporto di Rimini), Forl\u00ec.\nArrivo a Ravenna.\nDue atterraggi intermedi obbligatori: Trento e Trieste.\nNumerosi punti di controllo, un solo possibile scalo per fare rifornimento per i velivoli dotati di maggiore autonomia, due per gli altri.\nI concorrenti erano suddivisi in 4 categorie:\nEra previsto un tempo massimo per ogni categoria e comunque la classifica finale teneva conto di ulteriori prove, come il lancio di messaggi su punti prestabiliti e lo scatto di fotografie lungo il percorso.\nLa vittoria andava quindi al pilota che, tenuto conto dei coefficienti attribuiti alla categoria del suo velivolo, conseguiva il punteggio superiore, indipendentemente dal fatto di essere il primo a completare regolarmente il percorso.\nRisultavano iscritti una trentina di equipaggi con relativi aeromobili, per la maggior parte entrambi reduci dalla guerra: i grandi bombardieri Caproni Ca.3, i biplani SAML, gli S.V.A., gli Ansaldo A1 Balilla e i nuovi Fiat B.R. e tra i piloti ricordiamo Giordano Bruno Granzarolo (compagno di D'Annunzio nel Volo su Vienna), Adriano Bacula (che parteciper\u00e0 poi alla Coppa Schneider), Francesco Brach Papa (valente pilota collaudatore) ed alcuni compagni di squadriglia di Francesco Baracca: Guido Keller, Mario D'Urso e Ferruccio Ranza (asso con ben 17 vittorie).\nLa partenza.\nAlle 7 in punto i primi decolli: iniziavano i e poi tutti gli altri concorrenti.\nA seguire, si dava corso alla cerimonia di intitolazione dell'aeroporto di Ravenna a Gastone Novelli, pilota anconetano compagno della 91\u00aa Squadriglia di Francesco Baracca, valente pilota con 8 vittorie riconosciute, deceduto a Padova il 3 giugno 1919 in un incidente aereo. Erano presenti i familiari del Novelli, l'onorevole Innocenzo Cappa e il Tenente Arrigoni (in rappresentanza di Gabriele D'Annunzio) i quali pronunciavano un discorso.\nNell'attesa del ritorno dei piloti, avevano luogo altri intrattenimenti:\nAd interessare il pubblico erano soprattutto le notizie dei piloti, provenienti dai punti di controllo, tutti collegati via telegrafo.\nLa gara.\nErano principalmente le condizioni meteorologiche ad influenzare lo svolgimento della gara: l'aeroporto di Ravenna si era coperto rapidamente di nuvole portatrici di pioggia (\"tempo bolscevico\" lo definir\u00e0 la Gazzetta dell'Aviazione di chiara matrice fascista) e lungo la rotta piloti e aeroplani erano costretti ad affrontare veri e propri nubifragi, i quali finirono per determinare l'esito della gara.\nDue equipaggi su S.V.A. erano costretti a rientrare a Ravenna per noie ai motori, un altro a fermarsi a Mantova, altri cinque equipaggi a Bologna, compresi due SAML e l'Ansaldo \"Balilla\" del fiorentino Bacula.\nIl tenente Enrico Guglielmotti veniva invece ostacolato dall'entusiasmo della folla, dopo l'atterraggio a Trento (primo concorrente a giungervi). Era infatti costretto a spegnere immediatamente il motore per non ferire qualcuno dei curiosi pi\u00f9 spericolati che subito avevano circondato l'aeroplano (). Forse innervosito dal fatto perdeva minuti preziosi e ripartiva con eccessiva fretta causando un ritorno di fiamma che quasi mandava a fuoco l'aeroplano.\nAd Aviano, verso mezzogiorno, arrivava per primo il capitano Ranza, ma sbagliava l'atterraggio e fracassava il carrello contro un muretto. Lo seguiva dopo poco Brach Papa che aveva proceduto nella nuvolaglia e fra gli scrosci di pioggia tenendosi a debita distanza per evitare una collisione. Ranza gli cedeva cavallerescamente le 48 candele di scorta e il collaudatore piemontese poteva cos\u00ec sostituire le sue ormai sporche, ma nell'operazione perdeva quasi un'ora.\nAlle ore 14 i primi concorrenti erano gi\u00e0 su Venezia, importante tappa del volo di ritorno.\nGli arrivi.\nIl primo a posarsi sul campo ravennate era il di Brach Papa, accolto da una folla osannante che lo acclamava vincitore. Poco dopo era la volta del del colonnello Armani, tagliato fuori dalla competizione per le noie al motore centrale. Poi una lunga pausa senza alcun arrivo: dovettero trascorrere pi\u00f9 di due ore prima che un altro apparecchio, lo SVA di Guglielmotti, si presentasse all'atterraggio.\nAlle 18 arrivava il SAML dell'aiutante di battaglia Enzo Magliocco, osservatore, e del sergente pilota Pino Bin, seguito dal \"Balilla\" di D'Urso e dallo del tenente Menghi che concludeva la sua corsa fuori campo.\nIl pubblico, che aveva sopportato anche la pioggia nelle ore di attesa, si rendeva comunque conto della rischiosit\u00e0 dell'impresa, specialmente dopo la notizia che il Caproni n. 13 del capitano Giovent\u00f9, era precipitato nei pressi di Venezia causando la morte dell'osservatore, il tenente Liberi.\nNonostante l'entusiasmo popolare per Brach Papa, atterrato per primo sul campo de La Spreta, le complesse formule stabilite dal regolamento indicavano come vincitore il SAML di Bin e Magliocco: la velocit\u00e0 media tenuta risultava piuttosto bassa, (circa ) ma la condotta di gara era stata impeccabile. Dopo la sostituzione di un bilanciere ad Aviano, il suo SAML era risultato secondo assoluto nel circuito dell'Istria e aveva preceduto tutti gli altri equipaggi nei controlli successivi e nei lanci (dei messaggi) di precisione a Belfiore e Cotignola. Si trattava comunque di veterani della Grande Guerra, esperti conoscitori delle zone sorvolate e dotati di un aeroplano non recente ma molto affidabile.\nBrach Papa risultava secondo a causa di una penalizzazione, dovuta a quanto segue: con l'elica danneggiata dalle raffiche e dalla pioggia e con il motore senza olio per un errore del personale di manovra al rifornimento di Aviano, aveva volato a pochi metri da terra infilandosi nella foschia delle vallate del Trentino, era salito in quota per evitare lo spesso strato di nuvole sull'Istria, finendo quindi per percorrere alcuni chilometri in meno rispetto a quelli stabiliti e incorrendo di conseguenza nella penalit\u00e0.\nD'Urso, invece risultava averne percorsi 300 in pi\u00f9. infatti, mentre sul Montello era stato il pi\u00f9 preciso nel lanciare il messaggio, (nonostante il radiatore del suo Ansaldo A1 \"Balilla\" perdesse acqua gi\u00e0 da un bel po' di tempo) dopo il circuito dell'Istria si perdeva fra le nuvole \u2013 per la navigazione i piloti non disponevano che della bussola \u2013 e proseguiva il volo praticamente alla cieca per pi\u00f9 di un'ora, fra Mestre e Ravenna, prima di trovare la strada giusta per La Spreta. Un premio speciale avrebbe dovuto essere dato in ogni caso al motore Spa del suo aereo, che aveva continuato a funzionare regolarmente col radiatore senz'acqua.\nGuglielmotti aveva condotto una gara pi\u00f9 regolare e a ritmo sostenuto: a precludergli la vittoria era stata, come abbiamo visto, l'accoglienza troppo calorosa della folla a Trento. Una volta ripartito aveva ripreso il volo a tutta velocit\u00e0, impiegando meno tempo degli altri a percorrere il circuito dell'Istria, ma non era comunque riuscito a recuperare tutto il tempo perduto. Si classificava quindi solo terzo.\nIl tenente Menghi arrivava quinto (ed ultimo) alla Spreta ed atterrava cos\u00ec tardi da non comparire neppure sui giornali del giorno dopo. Le raffiche di pioggia avevano aperto degli squarci nella tela delle ali del suo SVA e l'acqua che vi si era introdotta aveva appesantito l'apparecchio rendendone difficile il pilotaggio: aveva quindi proseguito il volo con prudenza, badando pi\u00f9 ad arrivare che al tempo impiegato.\nLa classifica finale era quindi la seguente:\nConsiderazioni.\nAnche se solo 5 aeroplani erano riusciti ad arrivare al traguardo sui 21 partiti nella prima mattinata, il bilancio della gara non era cos\u00ec catastrofico. Per l'epoca infatti questo raid costituiva la corsa pi\u00f9 lunga fra quelle finora svolte, resa ancora pi\u00f9 ardua dalle avverse condizioni meteorologiche: per ore e ore aeroplani fragili e insicuri hanno volato sfidando pioggia, vento e turbolenze terribili; gli equipaggi hanno dovuto riconoscere il percorso fra le nuvole e la nebbia, giungendo puntuali su 19 controlli, lanciando messaggi nei punti fissati e scattando fotografie delle zone sorvolate. \u00c8 stata una evidente dimostrazione di abilit\u00e0 e di coraggio.\nEdizioni successive.\nLa Coppa Baracca si disputer\u00e0 con un regolamento pressoch\u00e9 analogo per altre due edizioni, con un numero sempre maggiore di equipaggi partecipanti (e di equipaggi che completano il percorso previsto):\nDiventer\u00e0 poi una competizione riservata esclusivamente alle squadriglie dell'aviazione militare per altre due edizioni e lascer\u00e0 poi il posto ad altre tipologie di gare."}
{"id": "2179233", "revid": "339392", "url": "https://it.wikipedia.org/wiki?curid=2179233", "title": "De sepulturis", "text": ""}
{"id": "2179234", "revid": "124123", "url": "https://it.wikipedia.org/wiki?curid=2179234", "title": "Suzue Miuchi", "text": "\u00c8 nota per aver scritto e disegnato il noto manga \"Il grande sogno di Maya\", iniziato nel 1976 ed ancora in corso, che per longevit\u00e0 e successo di pubblico \u00e8 fra i titoli pi\u00f9 importanti, influenti e significativi del fumetto giapponese.\nBiografia.\nSuzue Miuchi nasce nel sud del Giappone, a Nishinomiya, e passa la giovent\u00f9 ad Osaka. Durante l'infanzia si appassiona ai fumetti di Osamu Tezuka, che la spingono a cominciare a disegnare le sue proprie creazioni. Debutta nel 1967, quando ancora frequentava le scuole superiori, con una storia breve sulla rivista \"Bessatsu Margaret\" (storicamente dedicata alle opere di emergenti). Nove anni e molte storie brevi dopo, la Miuchi si trasferisce alla rivista \"Hana to yume\" dove inizia la sua serie pi\u00f9 importante, \"La maschera di vetro\" (adattato in Italia come \"Il grande sogno di Maya\"): ambientato nel mondo della recitazione, il fumetto ha riscosso un enorme successo che continua ancora oggi e che ha permesso la realizzazione di due anime ed un OAV in tre episodi; oltre al consenso di pubblico, la serie ha fatto vincere alla sua autrice nel 1995 il XXIV premio dell'Associazione dei Fumettisti Giapponesi, massimo riconoscimento del settore. Con gli anni, l'autrice ha diradato sempre pi\u00f9 la sua produzione fino a giungere, dagli anni novanta in poi, a frapporre molti anni fra la pubblicazione di un volume e l'altro. Parallelamente a \"La maschera di vetro\", l'autrice scrive opere brevi pubblicate su rivista e successivamente raccolte in tank\u014dbon antologici; una di queste storie le ha consentito di vincere nel 1982 il prestigioso Premio Kodansha per i manga.\nBibliografia.\nIn grassetto le opere pubblicate anche in Italia, eventuali note sono indicate dopo il punto e virgola \";\".\nLe opere di Suzue Miuchi sono pubblicate in Italia da Star Comics."}
{"id": "2179236", "revid": "288584", "url": "https://it.wikipedia.org/wiki?curid=2179236", "title": "Ciku", "text": ""}
{"id": "2179245", "revid": "59975", "url": "https://it.wikipedia.org/wiki?curid=2179245", "title": "Seven Wishes", "text": ""}
{"id": "2179246", "revid": "599013", "url": "https://it.wikipedia.org/wiki?curid=2179246", "title": "Figlie di Nostra Signora delle Missioni", "text": "Le Figlie di Nostra Signora delle Missioni (in inglese \"Sisters of Our Lady of the Missions\") sono un istituto religioso femminile di diritto pontificio: le suore di questa congregazione pospongono al loro nome la sigla R.N.D.M.\nStoria.\nNel 1861 Philippe-Joseph Viard, vescovo marista di Wellington (Nuova Zelanda), chiese ai suoi confratelli di Lione di far giungere nella sua ancor giovane diocesi delle suore insegnanti. I padri della Societ\u00e0 di Maria si appellarono alle Figlie di Nostra Signora della Compassione, ma queste respinsero l'invito: consentirono, per\u00f2, alla loro consorella Ad\u00e8le Euphrasie Barbier (1829-1893) di lasciare l'istituto per fondarne uno nuovo, specialmente dedicato all'educazione cristiana delle donne e della giovent\u00f9 nei paesi non cristiani ma disposto a svolgere qualsiasi tipo di lavoro.\nIl 15 agosto 1861 la Barbier diede formalmente inizio all'istituto e adott\u00f2 il nome religioso di suor Maria del Cuore di Ges\u00f9: il cardinale Louis-Jacques-Maurice de Bonald, arcivescovo di Lione, concesse alla congregazione l'approvazione diocesana il 25 dicembre 1861 e il 2 ottobre 1864 le suore partirono per la Nuova Zelanda; nel 1883 venne aperta una filiale anche nell'attuale Pakistan.\nLe Figlie di Nostra Signora delle Missioni ottennero il pontificio decreto di lode il 9 gennaio 1869 e venne approvato definitivamente dalla Santa Sede il 6 luglio 1906. Dal 1888 la congregazione \u00e8 aggregata all'Ordine di Sant'Agostino.\nA causa delle leggi anticongregazioniste francesi, nel 1901 la casa madre dovette lasciare Lione e venne trasferita in Inghilterra (prima a Deal, poi ad Hastings).\nAttivit\u00e0 e diffusione.\nLe Figlie di Nostra Signora delle Missioni seguono la regola di sant'Agostino e delle costituzioni basate su quelle della Societ\u00e0 di Maria: le cerimonie di vestizione e professione e quelle del coro sono modellate sulla liturgia benedettina. Si dedicano all'apostolato dell'educazione e missionario.\nSono presenti in Africa (Kenya, Senegal), in America (Bolivia, Canada, Per\u00f9), in Asia (Bangladesh, Birmania, Filippine, India, Vietnam), in Europa (Francia, Irlanda, Italia, Regno Unito) e in Oceania (Australia, Nuova Zelanda, Papua Nuova Guinea, Samoa): la sede generalizia, dal 1968, \u00e8 a Roma.\nAl 31 dicembre 2005 l'istituto contava 972 religiose in 262 case."}
{"id": "2179251", "revid": "1305772", "url": "https://it.wikipedia.org/wiki?curid=2179251", "title": "Michael Williams", "text": ""}
{"id": "2179253", "revid": "31886", "url": "https://it.wikipedia.org/wiki?curid=2179253", "title": "Croce Rossa del Ciad", "text": "La Croce Rossa del Ciad \u00e8 la societ\u00e0 nazionale di Croce Rossa della Repubblica del Ciad, stato dell'Africa Centrale.\nStoria.\nLs Croce Rossa del Ciad venne costituita nel 1970 in seguito alla alluvione verificatasi in quella che allora era la Prefettura di Mayo-K\u00e9bbi, nel Sud-Ovest della nazione, che rese necessario il ricovero di migliaia di senzatetto. L'Associazione venne riconosciuta ufficialmente dal Governo del Ciad nel gennaio 1983 come societ\u00e0 nazionale di volontariato con decreto presidenziale n\u00b0 134/PR MSP/83. Nel 1988 la CRC viene riconosciuta dal Comitato Internazionale della Croce Rossa e viene ammessa nella Federazione. Nel 1993 la societ\u00e0 ha sottoscritto un accordo con il Governo del Ciad, e nel 1998 un'assemblea generale straordinaria ha adottato il nuovo Statuto."}
{"id": "2179255", "revid": "30677", "url": "https://it.wikipedia.org/wiki?curid=2179255", "title": "Chad Red Cross", "text": ""}
{"id": "2179256", "revid": "298055", "url": "https://it.wikipedia.org/wiki?curid=2179256", "title": "Le due tigri (fumetto)", "text": ""}
{"id": "2179258", "revid": "33689", "url": "https://it.wikipedia.org/wiki?curid=2179258", "title": "Tiberio Giulio Alessandro", "text": "Nato in una ricca famiglia ebrea di Alessandria d'Egitto, abbandon\u00f2 o trascur\u00f2 la religione dei suoi avi per intraprendere una carriera nell'amministrazione imperiale romana: sotto l'imperatore Claudio raggiunse la carica di procuratore di Giudea (46-48) e, successivamente, quella di Prefetto d'Egitto (66-69). Mentre ricopriva quest'ultima carica, soppresse violentemente una sommossa degli ebrei di Alessandria. Nel 70, in occasione dell'assedio di Gerusalemme, ricopriva il ruolo di comandante in seconda di Tito.\nBiografia.\nOrigini.\nTiberio Giulio Alessandro nacque probabilmente all'inizio del regno dell'imperatore Tiberio (14-37), da una famiglia ebrea fra le pi\u00f9 in vista di Alessandria d'Egitto: era infatti figlio dell'alabarca Tiberio Giulio Alessandro Maggiore, uno dei pochi ebrei alessandrini che all'epoca avevano la cittadinanza romana, tramandata poi ai figli. Alessandro Major aveva un patrimonio alquanto ingente, se prest\u00f2 200.000 dracme al re Agrippa I di Giudea, messo alle strette dai creditori; oltre al sovrano giudeo, aveva rapporti con Antonia Minore, figlia di Marco Antonio e madre di Claudio. Un altro esponente di rilievo della famiglia era lo zio Filone, un famoso filosofo.\nIl fratello minore di Tiberio, Marco Giulio Alessandro, segu\u00ec le orme del padre negli affari, divenendo un socio di un'impresa di importazione ed esportazione. Tiberio, invece, decise di iniziare la carriera militare ed amministrativa nell'impero. Per questa ragione, quando parla per la prima volta di Tiberio, lo storico ebraico naturalizzato romano Giuseppe Flavio lo critica per la sua empiet\u00e0 e afferma che \u00abnon rimase nei costumi dei suoi padri\u00bb, frase che \u00e8 stata interpretata come una condanna dell'apostasia dell'ebraismo da parte di Tiberio, un evento che sembrerebbe confermato dalla sua apparizione come personaggio in due opere di Filone, in cui sostiene argomenti contro la provvidenza che Filone tenta di confutare. Altri studiosi, per\u00f2, interpretano le parole di Giuseppe come una critica del suo impegno a favore dei Romani, col quale mise l'interesse dell'Impero sopra a quello della religione ebraica.\nMalgrado ci\u00f2, Tiberio continu\u00f2 a beneficiare delle conoscenze della sua famiglia, che crebbero dopo che Claudio, il figlio di Antonia Minore, divenne imperatore succedendo a Caligola nel 41: Agrippa, che aveva aiutato l'ascesa al trono di Claudio dopo l'assassinio di Caligola, fu nominato Re di Giudea; il padre di Tiberio, che era stato imprigionato da Caligola, fu rilasciato per ordine di Claudio; il fratello minore, Marco, spos\u00f2 la principessa erodiana Berenice di Cilicia, figlia di Agrippa.\nInizi della carriera.\nMalgrado gli svantaggi causati dalla sua origine alessandrina ed ebraica, Tiberio Alessandro aveva evidentemente abbastanza conoscenze per fare una carriera degna di un cavaliere romano. La prima carica ricoperta nota \u00e8 quella di \"epistrategus\" della Tebaide, una delle tre regioni in cui era divisa la provincia romana dell'Egitto, retta attorno al 42: si trattava di una carica amministrativa e giudicante, senza comando militare. In questo periodo potrebbe aver mantenuto i contatti col fratello Marco, che commerciava nella stessa zona, almeno fino alla sua prematura morte nel 43 o 44.\nOttenne una promozione attorno al 46, quando fu nominato procuratore di Giudea da Claudio; la provincia era infatti tornata sotto diretto controllo romano dopo la morte di Agrippa nel 44 e il mandato del predecessore di Alessandro, Cuspio Fado, era stato segnato da alcune sommosse, dunque le origini ebraiche di Alessandro potrebbero averlo reso un governatore pi\u00f9 accettabile. Infatti durante il suo mandato si registrarono meno problemi, sebbene sia stato lui a condannare a morte per crocifissione Giacomo e Simone, figli di un precedente ribelle di nome Giuda il Galileo; fu sempre il quel periodo che la Giudea fu colpita da una grave carestia. Nel 48 gli succedette Ventidio Cumano.\nL'attivit\u00e0 successiva di Alessandro \u00e8 sconosciuta fino al regno di Nerone, quando serv\u00ec come ufficiale di stato maggiore sotto il generale Gneo Domizio Corbulone nelle sue campagne partiche. Nel 63 fu inviato assieme al genero di Corbulone a scortare il sovrano armeno Tiridate I al campo romano, primo passo del viaggio che l'avrebbe portato a diventare un re cliente di Nerone.\nPrefetto d'Egitto.\nNel maggio 66, l'imperatore Nerone nomin\u00f2 Alessandro Prefetto d'Egitto, uno dei due pi\u00f9 prestigiosi incarichi raggiungibile da un appartenente all'ordine equestre assieme a quello di Prefetto del pretorio. Per questa nomina Alessandro potrebbe aver beneficiato delle tendenze filelleniche nelle nomine equestri sotto Nerone, ma la sua esperienza in Egitto lo rendeva certamente raccomandabile per l'incarico. Malgrado ci\u00f2, ogni speranza che Alessandro fosse in grado di sedare i conflitti tra la popolazione greca e quella ebraica all'interno della sua provincia si spense rapidamente. L'anno in cui assunse l'incarico vide lo scoppio della Prima guerra giudaica in Giudea, un incendio che inevitabilmente si appicc\u00f2 anche alla grande comunit\u00e0 ebraica di Alessandria d'Egitto. Uno scoppio di violenza etnica durante un'assemblea greca sal\u00ec d'intensit\u00e0 quando i Greci presero dei prigionieri, atto che spinse gli Ebrei a bruciare i Greci raccolti in assemblea. Alessandro invi\u00f2 dei mediatori per calmare gli Ebrei, avvisandoli che in caso contrario avrebbe dovuto utilizzare le legioni romane. La minaccia non ebbe effetto e Alessandro scaten\u00f2 contro i ribelli i legionari a sua disposizione; malgrado gli Ebrei combattessero con vigore, i Romani ebbero il sopravvento e iniziarono un massacro che non risparmiava neppure donne e bambini e che ebbe fine solo quanto Alessandro, ricevute le preghiere degli Ebrei, ordin\u00f2 ai soldati di ritirarsi.\nIl governo di Alessandro fu comunque importante anche per altre ragioni. Oltre un secolo dopo la loro promulgazione, le decisioni amministrative prese da lui erano ancora citate come precedenti. Alcune di queste sono note grazie ad un editto promulgato il 6 luglio 68, meno di un mese dopo la morte di Nerone, e conservatosi fino ai nostri giorni. Questo editto denuncia e punisce una variet\u00e0 di abusi che include accertamenti inaccurati delle tasse, persecuzioni pretestuose e l'imprigionamento dei debitori da parte di creditori privati. L'unica allusione alla caotica situazione politica presente nell'editto \u00e8 la richiesta ai provinciali di avere fiducia nella benevolenza del nuovo imperatore, Galba, e nella sua capacit\u00e0 di correggere gli errori del passato. Alessandro avanzava richieste a Galba per conto dei provinciali, presumibilmente presentando le riforme richieste come il prezzo della lealt\u00e0 di questa vitale provincia fornitrice di grano.\nN\u00e9 Galba n\u00e9 il suo successore Otone rimasero a lungo imperatori: nell'aprile 69 Vitellio fu riconosciuto imperatore dal Senato romano, ma i suoi avversari stavano iniziando a radunarsi dietro Tito Flavio Vespasiano, comandante delle forze romane impegnate nella guerra giudaica. La lealt\u00e0 di Alessandro, che comandava due legioni e aveva il controllo dei rifornimenti di grano egiziano per la citt\u00e0 di Roma, era di vitale importanza; fortunatamente per Vespasiano, Alessandro accett\u00f2 di scambiare con lui una corrispondenza segreta, forse attraverso Berenice (che poi intrattenne relazioni sentimentali con Tito), o un ufficiale egiziano di nome Basilide. Il 1\u00ba luglio Alessandro fu il primo a compiere un passo decisivo contro Vitellio: dopo aver ricevuto una lettera da Vespasiano, diede disposizione alle proprie truppe affinch\u00e9 pronunciassero il giuramento di fedelt\u00e0 a Vespasiano come imperatore; il suo esempio fu poi seguito dalle legioni stanziate nelle province orientali dell'impero, e, successivamente, l'anniversario dell'ascensione al trono di Vespasiano fu celebrato in questo giorno.\nAssedio di Gerusalemme.\nVespasiano si mosse rapidamente fino in Egitto, lasciando il comando della guerra giudaica al figlio Tito. Allo stesso tempo Alessandro, comandante esperto sia in guerra che negli affari ebraici, fu inviato da Vespasiano presso Tito, col ruolo di capo di stato maggiore e consigliere, secondo solo a Tito stesso. Entro l'aprile 70 Gerusalemme fu posta sotto assedio da quattro legioni romane, e anche quando le mura cittadine furono prese, i difensori tennero posizione nel Tempio di Erode. Alessandro, rampollo di una pia famiglia ebraica, il cui padre aveva donato oro e argento per le porte del Tempio, si trov\u00f2 ora in una posizione di comando contro i suoi precedenti confratelli in quello stesso santuario.\nNon confidando in un assedio contro le imponenti mura del Tempio, Tito ne fece bruciare le porte. Al successivo consiglio di guerra, quando si discusse se distruggere l'intero Tempio, Alessandro vot\u00f2 con la maggioranza per la sua conservazione. Malgrado ci\u00f2, il Tempio fu distrutto da un incendio scoppiato durante lo scontro armato decisivo.\nCarriera successiva.\nI dettagli della carriera di Alessandro sotto Vespasiano sono poco chiari. Un papiro danneggiato fa riferimento ad Alessandro come \"Prefetto del pretorio\": potrebbe essere un riferimento al rango ricoperto sotto Tito nel 70, quando avrebbe avuto un suo \"imperium\" (potere di comandare) personale; alternativamente, potrebbe essere stato nominato comandante della Guardia pretoriana a Roma, una carica che negli anni successivi rientr\u00f2 normalmente nella carriera successiva dei Prefetti d'Egitto.\nIn entrambi i casi, Alessandro ottenne una posizione nell'amministrazione dell'Impero romano mai ottenuta da un ebreo di nascita, tanto meno da un ebreo che era anche di origine egiziana. Il personaggio xenofobico della prima satira di Giovenale, composta tra la fine del I secolo e l'inizio del II, mentre passa davanti alle statue trionfali nel Foro romano, \u00abfra i quali ha osato, non so a quale titolo, mettere anche il suo un doganiere egiziano (ma ai suoi piedi si pu\u00f2 pisciare o far di peggio)\u00bb. Si tratta, molto probabilmente, di un riferimento ad Alessandro."}
{"id": "2179264", "revid": "1605525", "url": "https://it.wikipedia.org/wiki?curid=2179264", "title": "La casa buia", "text": "La casa buia (\"Gone, Baby, Gone\") \u00e8 un thriller di Dennis Lehane edito nel 1998.\nIl libro \u00e8 stato tradotto in pi\u00f9 di quindici lingue. In Italia \u00e8 apparso nel 2003.\nTrama.\nIn un quartiere di Boston \"dove la vita di un bambino vale meno di una lattina di birra\", viene rapita la piccola Amanda McCready di quattro anni.\nPat Kenzie ed Angie Gennaro ricevono dagli zii della piccola l'incarico di ritrovarla e scoprono che la madre tossicodipendente \u00e8 implicata in qualcosa pi\u00f9 grande di lei.\nRovistando nel marcio della natura umana, i due investigatori vengono a contatto con la depravazione che pu\u00f2 riversarsi su di un bambino e questo li fa disperare di poter trovare viva Amanda. Ma nulla \u00e8 come sembra e l'indagine prende dei risvolti che non avrebbero mai immaginato.\nAdattamento cinematografico.\nDal suddetto libro \u00e8 stato tratto il film \"Gone Baby Gone\" uscito nel 2007, per la regia di Ben Affleck. Interpreti: Morgan Freeman (Jack Doyle) e Michelle Monaghan (Angie Gennaro)."}
{"id": "2179271", "revid": "1718925", "url": "https://it.wikipedia.org/wiki?curid=2179271", "title": "Dialetto savonese", "text": "Con dialetto savonese (savoneise, ma generalmente zeneise) si fa riferimento alla variet\u00e0 ligure parlata nel centro urbano Savona. La classificazione scientifica la identifica come subvariet\u00e0 all'interno delle parlate centrali della regione, ed \u00e8 (soprattutto oggi) del tutto affine a quella parlata nel capoluogo regionale.\nCultori.\nCultori della variet\u00e0 di Savona sono stati, fra gli altri, Giuseppe Cava (\"Beppin da C\u00e0\"), Edoardo Travi, Mario Scaglia (\"Claodin do Giabbe\") e Giovanni Battista Niccol\u00f2 Besio. Esistono inoltre musicisti e gruppi musicali locali con pezzi in repertorio in lingua locale, come la Corale Alpina Savonese, la Corale Femminile della Ginestra, la Corale Polifonica di Valleggia o Ivano Nicolini; fra gli autori, Mario Asiani, Benvenuto Icardi e Don Lello Paltrinieri. N\u00e9 va dimenticato il tipico canto ligure polivocalico trallallero, dove il savonese \u00e8 stato utilizzato da gruppi quali \"l'Aurora\" di Valleggia, \"O Brandale\", \"I portuali\", \"La Foce\" e la pi\u00f9 longeva e famosa squadra di canterini della citt\u00e0, la \"Secondo Grosso\", nata alla fine degli anni '30 e rimasta in attivit\u00e0 fino alla fine degli anni ottanta.\nAree linguistiche in Provincia di Savona.\nAl di l\u00e0 del mero dialetto del centro urbano di Savona, nell'omonima provincia possono essere identificate tre aree linguistiche distinte:"}
{"id": "2179275", "revid": "15756", "url": "https://it.wikipedia.org/wiki?curid=2179275", "title": "Candide (Bernstein)", "text": "Candide \u00e8 un'operetta comica in due atti di Leonard Bernstein basata sulla omonima novella di Voltaire.\nLibretto e orchestrazione.\nIl libretto originale \u00e8 di Lillian Hellman ma dal 1974 viene solitamente messa in scena con il libretto di Hugh Wheeler, pi\u00f9 fedele al romanzo breve di Voltaire. I versi originali erano di Richard Wilbur, ma nel corso degli anni furono revisionati e, in parte sostituiti, dai parolieri John Latouche, Dorothy Parker, Lillian Hellman, Stephen Sondheim, John Mauceri, John Wells e dallo stesso Bernstein. \nLa partitura di Bernstein fu orchestrata da Hershy Kay e Maurice Peress nella produzione originale del 1956, che ricevette prevalentemente critiche negative, ma da allora l'operetta \u00e8 stata rivalutata da critico e pubblico fino a diventare una parte importante del repertorio di compagnie d'opera, d'operetta, di musical e scuole di musica.\nTrama.\nProduzione originale, 1956.\nPrimo Atto.\nIn Vestfalia, Candide sta per sposare la bella Cunegonde. Il giovane \u00e8 un discepolo del filosofo Dr Pangloss, che sostiene che in questo mondo tutto sia nel miglior modo possibile (\"The Best of All Possible Worlds\"). La giovane coppia canta il duetto nuziale (\"Oh Happy We\") quando giunge la notizia che la Vestfalia \u00e8 entrata in guerra con l'Assia e l'esercito nemico marcia sulla regione, distrugge il castello e uccide Cunegonda. Candide trova conforto nella dottrina del maestro (\"It Must Be So\") e parte per un lungo viaggio.\nCandide arriva a Lisbona (\"Lisbon Fair\"), dove una mistica, l'Infanta Casmira, predice imminenti disgrazie (\"Pray For Us\"). Il protagonista ritrova il maestro, che credeva morte durante le razzie della Vestfalia, e Pangloss, pur avendo contratto la sifilide, mantiene le sue posizioni ottimiste (\"Dear Boy\"). Sulla scena irrompe l'inquisizione, che condanna all'impiccagione molti dei presenti, tra cui Pangloss e Candide; ma, prima che l'esecuzioni abbiano luogo, un violento terremoto uccide molti dei presenti (tra cui il filosofo) e Candide riesce a scappare a malapena. Sconvolto dalla morte del maestro e della fidanzata, Candide parte per Parigi e si interroga sulla dottrina di Pangloss, cos\u00ec inconciliabile con gli orrori del mondo: tuttavia, stabilisce che l'errore deve essere suo e non dell'ottimismo (\"It Must Be Me\").\nA Parigi Candide ritrova Cunegonda, che non era morta davvero, che ora vive come cortigiana per un marchese e per un sultano (\"Paris Waltz\"). Candide la rincontra durante una festa, in cui la Vecchia Signora che le fa da chaperone ha spinto Cunegonde a sfoggiare tutti i suoi gioielli (\"Glitter and Be Gay\"): i due innamorati sono sorpresi ma felici che l'altro sia vivo (\"You Were Dead You Know\"). Candide uccide il marchese ed il sultano, per poi scappare con la fidanzata e la Vecchia Signora.\nI tre si uniscono a un gruppo di pellegrini che salpano verso il Nuovo Mondo (\"Pilgrims' Procession\"/\"Alleluia\") e, arrivati a Buenos Aires, scoprono che Maximilian, il fratello di Cunegonde, \u00e8 vivo. Con l'eccezione della Vecchia Signora e della bella giovane, tutto il gruppo viene messo in schiavit\u00f9 dal Governatore, che poi prova a sedurre Cunegonde (\"My Love\"). Intanto, mentre lavora per strada, Candide incontra il pessimista spazzino Martin, che predica una teoria opposta a quella di Pangloss. Intanto la Vecchia Signora convince Cunegonde a cedere alla lusinghe del Governatore (\"I Am Easily Assimilated\"). La donna poi consiglia a Candide di fuggire, ma il ragazzo va alla ricerca di El Dorado, con il sogno di tornare ricco e salvare Cunegonde (\"Quartet Finale\").\nSecondo Atto.\nIl Governatore si \u00e8 ormai stancato del berciare di Cunegonde e della Vecchia Signora (Quiet) e decide di liberarsene. Candide ritorna da El Dorado (Eldorado) per riscattare Cunegonde, ma il Governatore lo informa di aver fatto salpare le due donne per l'Europa e gli vende una barca per raggiungerle. Martin e Candide salpano, ma la nave \u00e8 una bagnarola e affonda quasi immediatamente sotto gli occhi del Governatore e della corte (\"Bon Voyage\"). Martin e Candide si salvano miracolosamente, il vecchio pessimista viene poi divorato da un squalo. Intanto Candide rincontra miracolosamente Pangloss, che gli spiega come in effetti le disgrazie che il giovane ha sperimentato siano perfettamente conciliabili con la sua filosofia ottimista.\nArrivati a Venezia, Candide e Pangloss vengono attirati nella casa del gioco d'azzardo di Ferone, in cui, a loro insaputa, lavorano Cunegonde e la Vecchia Signora (\"What's the Use?\"). Tutti i presenti sono mascherati e Cunegonde e la vecchia chaperone tentano di derubare Candide del poco oro che gli rimane (\"Venice Gavotte\"). Ma la maschera di Cunegonde cade, Candide la riconosce e realizza di aver amato per tutto il tempo una donna avida ed opportunista. Le lascia i suoi soldi e se ne va.\nDeluso e sconfortato, Candide torna in Vestfalia con Pangloss, dove comincia a lavorare sulle rovine del palazzo distrutto in guerra. Maximilian, Cunegonde e la Vecchia Signora tornato da lui e provano a riproporre la dottrina ottimista di Pangloss, ma Candide rigetta queste sciocche teorie e afferma che l'unico modo di vivere la vita sia trovare un senso nelle cose (\"Make Our Garden Grow\").\nVersione revisionata, 1989.\nPrimo Atto.\nDopo l'overture, la compagnia accoglie il pubblico in Vestfalia (\"Westphalia Chorale\") e Voltaire comincia a narrare la sua storia. Candide, nipote illegittimo del Barone Thunder-ten-Tronck, vive nel castello dello zio, Schloss Thunder-ten-Tronck, e, anche se snobbato dalla Baronessa e dal cugino Maximilian, pu\u00f2 seguire le lezioni del Dottor Pangloss con la bella cugina Cunegone, Maximilian e la disponibile serva Paquetta (\"Life is Happiness Indeed\"). Pangloss li istruisce su come loro vivano nel migliore dei castelli possibili e nel migliore dei mondi possibili, avendo dunque ben donde di essere felici (\"The Best of All Possible Worlds\"). Dopo aver fatto riassumere agli studenti la lezione (\"Universal Good\"), Pangloss si apparta con Paquette e, colto in flagrante da Cunegonde, spiega alla ragazza che stava facendo un esperimento fisico. Cunegonde allora ripropone a Cendide l'esperimento e i due si confessano il loro amore e fantasticano di una vita da sposati (\"Oh, Happy We\"). Quando scopre quanto successo tra Cunegone e Candide il Barone monta su tutte le furie ed esilia il nipote, che lascia il castello con solo la fiducia nell'ottimismo a sorreggerlo (\"It Must Be So\"). Candide viene convinto con l'inganno ad arruolarsi nell'esercito bulgaro, che marcia sulla Vestaflia e, nonostante le preghiere del barone (Wesphalia), tutti i Thunder-ten-Tronck e Pangloss vengono uccisi e il castello raso al suolo; Candide, che aveva cercato di fuggire, piange sulle rovine dello schloss (\"Candide's Lament\").\nCandide \u00e8 ridotto a mendicare e dona la sua ultima moneta all'uomo che si scopre essere Pangloss, riportato in vita da un abile chirurgo: l'uomo per\u00f2 soffre di sifilide, passatagli da Paquette (\"Dear Boy\"). Un mercante offre loro un posto nella sua ciurma alla rotta di Lisbona, ma quando arrivano in Portogallo un vulcano erutta, provocando un vulcano che fa trentamila vittime. Candide e Pangloss vengono arrestati dall'Inquisizione, processati come eretici e torturati pubblicamente: Pangloss viene impiccato, Candide fustigato (\"Auto-da-F\u00e9\"). Esule e solo, Candide arriva a Parigi, dove Cunegonde (sopravvissuta) divide i propri favori tra un ricco ebreo, Don Isaachar, e il cardinale (\"Paris Waltz\"). Dopo aver considerato la sua situazione (\"Glitter and Be Gay\"), Cunegone rincontra Candide (\"You Were Dead, You Know\"). La Vecchia Signora, la serva di Cunegone, avverte i giovani dell'arrivo degli amanti di Cunegonde e Candide inavvertitamente uccide Isaachar e il Cardinale.\nArrivati a Cadice, i tre vengono derubati dei gioielli di Cunegonde e la Vecchia Signora, dopo aver raccontato loro la sua triste storia, si offre di guadagnare i soldi per la cena cantando (\"I Am Easily Assimilated\"). La polizia francese intanto tenta di arrestare Candide per il duplice omicidio del cardinale e Don Isaachar, ma Candide evita l'arresto giurando di combattere per i Gesuiti in Sud America: cos\u00ec i due giovani e la Vecchia Signora salpano per il Nuovo Mondo (\"Quartet Finale\").\nSecondo Atto.\nA Montevideo Maximilian e Paquette, entrambi in vita, si rincontrano e si travestano da schiave per salvarsi la vita. Il Governatore della citt\u00e0, Don Fernando d'Ibaraa y Figueroa y Mascarenes y Lampourdos y Souza, si innamora di Maximilian, ma dopo aver scoperto che non \u00e8 una ragazza lo vende a un prete. Candide, Cunegonde e la Vecchia Signora sbarcano nel porto e Don Fernardo si innamora della bella giovane (\"My Love\") e la Vecchia Signora convince Cunegonde ad accettare la corte del Governatore, cos\u00ec da poter provvedere economicamente a loro (\"We Are Women\"). Dopo aver fatto amicizia con Cacambo, che diventa suo valletto, Candide fugge nella foresta con lui per evitare l'arresto da parte delle autorit\u00e0 francesi e qui finiscono in un campo gesuita, dove scopre che la Madre Superiora e l'Abate altri non sono che Paquette e Maximilian (\"The Pligrims' Procession - Alleluia\"). La gioia di rivedersi \u00e8 subito guastata da Candide, la cui intenzione di sposare Cunegonde manda su tutte le furie Maximilian, che sfida il cugino a duello. Maximilian muore una seconda volta, pugnalato inavvertitamente da Candide. Cos\u00ec il giovane deve darsi alla fuga un'altra volta.\nSono passati tre anni e mentre Cunegonde e la Vecchia Signora si lamentano dei problemi dell'alta societ\u00e0, infastidendo il Governatore (Quiet), Candide e Cacambo sono ancora smarriti nella foresta. I due trovano una barca e, seguendo la corrente, i due si ritrovano nella mitica El Dorado (\"Introduction to Eldorado\"). I due scoprono tutte le meraviglie del posto, ma Candide \u00e8 troppo innamorato di Cunegonde per restare l\u00ec senza di lei e decide di andarsene (\"The Ballad of Eldorado\"). Cos\u00ec, dopo aver ricevuto in dono un gregge di pecore dal vello d'oro, Candide e Cacambo ripartono alla volta di Montevideo; durante il viaggio tutte le pecore muoiono, tranne due: Candide ne d\u00e0 una a Cacambo per riscattare Cunegonde, mentre lui andr\u00e0 ad aspettarli a Venezia.\nArrivato in Suriname, Candide incontra Martin, un pessimista locale che mostra tutti gli abusi commessi dagli europei nella regione (\"Words, Words, Words\"). Vanderdendur, un malvagio olandese, vende a Candide una nave, la Santa Rosalia, in viaggio verso Venezia e lo guarda partire sapendo bene che la bagnarola affonder\u00e0 (\"Bon Voyage\"). La nave naufraga, Martin annega e Candide viene salvato da una galea, su cui viaggiano cinque sovrani deposti e gli schiavi ai remi: tra loro anche Pangloss, nuovamente resuscitato. I re annunciano la loro decisione di vivere umilmente (\"The Kings' Barcarolle\").\nLa nave approda a Venezia, dove si celebra il Carnevale (\"Money, Money, Money\"). Mentre i Re giocano alla roulette, Candide va in cerca di Cunegonde. A Venezia si trova anche Maximilian (resuscitato per la seconda volta), ora il capo della polizia, e Paquette, la prostituta pi\u00f9 richiesta e apprezzata (\"What's the Use?\"). Cunegonde e la Vecchia Signora lavorano nella casa del gioco d'azzardo, dove procurano clienti per le loro arti femminili. Mentre Pangloss vince al gioco e spende i soldi in donne, Cunegonde e la Vecchia Signora distraggono Candide per rubargli il portafoglio: dato che sono tutti mascherati per il carnevale, i personaggi non si riconoscono (\"The Venice Gavotte\"). Le maschere cadono e Candide \u00e8 sconvolto nello scoprire a cosa si sia ridotta Cunegonde ma, soprattutto, che la donna non \u00e8 mai stata ci\u00f2 che lui credeva (\"Nothing More Than This\"). Rimasto muto per lo shock, Candide acquista con gli ultimi soldi un piccolo appezzamento di terra e alla fine si decide a sposare Cunegonde: ha ormai rigettato le teorie di Pangloss sull'ottimismo e a ricompense divine preferisce coltivare il suo giardino (\"Make Our Garden Grow\").\nBrani musicali.\nPartitura originale.\nDi seguito sono riportati i numeri musicali previsti dal libretto originale della Hellman, con musiche di Bernstein e versi di Wilbur.\nAtto I\nScena 1: Vestfalia \nScena 1A: Candide va a Lisbona\nScena 2: Lisbona\nScena 2A: Candide va a Parigi\nScena 3: Parigi\nScena 3A: Il viaggio a Buenos Aires\nScena 4: Buenos Aires\nAtto II\nScena 1: Buenos Aires\nScena 2: Venezia\nScena 3: Vestfalia\nVersione revisionata, 1989.\nDi seguito sono riportati i numeri musicali come inseriti nel libretto a partire dal 1989, con le modifiche di Hugh Wheeler e Stephen Sondheim\nAtto I\nAtto II\nProduzioni.\n\"Candide\" debutta al Martin Beck Theater per il Broadway theatre come un Musical il 1\u00ba dicembre 1956. La prima produzione \u00e8 stata curata nella regia da Tyrone Guthrie e diretta da Samuel Krachmalnick. Le scene ed i costumi erano disignati da Oliver Smith ed Irene Sharaff con la coreografia di Anna Sokolow, Robert Rounseville come Candide, Barbara Cook come Cun\u00e9gonde, Max Adrian come Dr. Pangloss ed Irra Petina come la Old Lady. La registrazione per la Columbia vince nel 1998 il Grammy Hall of Fame Award\nIn Europa debutta nella seconda versione al Saville Theatre in Shaftesbury Avenue nella Citt\u00e0 di Westminster il 30 aprile 1959 con Denis Quilley come Candide, Mary Costa come Cunegonde, Laurence Naismith come Dr. Pangloss ed Edith Coates come la Old Lady. Il 18 settembre 1973 al Chelsea Theater Center nel Brooklyn Academy of Music di New York va in scena in una terza versione che prosegue a Broadway arrivando a 740 recite. Il 13 ottobre 1982 avviene la prima rappresentazione nello State Theater at Lincoln Center for the Performing Arts di New York nella quarta versione. Nel 1988 va in scena nella versione definitiva nel Theatre Royal di Glasgow diretta da John Mauceri, nel Theatre Royal di Newcastle, nel Empire Theatre di Liverpool e nel Playhouse Theatre di Edimburgo per la Scottish Opera."}
{"id": "2179277", "revid": "124717810", "url": "https://it.wikipedia.org/wiki?curid=2179277", "title": "Ania Pieroni", "text": "Biografia.\nAnia Pieroni nasce a Roma da una famiglia borghese. Il nonno paterno fu podest\u00e0 di Pescara mentre il nonno materno, tedesco, fu un architetto e il padre, Cavaliere di Malta, ufficiale pilota che per hobby commerciava autovetture americane. Frequent\u00f2 le scuole elementari e medie in istituti privati cattolici. In seguito si iscrisse al liceo Torquato Tasso di Roma, dove consegu\u00ec la maturit\u00e0 classica.\nSu consiglio del padre, che per lei auspicava una carriera diplomatica, Ania si iscrisse all'universit\u00e0, facolt\u00e0 di scienze politiche, e contemporaneamente intraprese per spirito anticonformista la strada del cinema, esordendo giovanissima in un ruolo, piccolo ma vistoso, nel film \"Cos\u00ec come sei\" (1978) di Alberto Lattuada e partecipando poi a \"Mani di velluto\" (1979) di Castellano e Pipolo. Raggiunse la celebrit\u00e0 interpretando il ruolo di Mater Lacrimarum nel film \"Inferno\" (1980) di Dario Argento.\nNel 1980, quando viveva a Milano, una sua cara amica socialista le chiese di accompagnarla al \"Circolo \"Filippo Turati\"\" del PSI. Fu qui che la Pieroni conobbe Bettino Craxi: tra i due nacque subito una storia d'amore e per lui ruppe il fidanzamento col conte Roberto Gancia. Il potente politico le regal\u00f2 dapprima un albergo e in seguito una piccola ma influente emittente televisiva privata di Roma, la GBR che, sotto la sua direzione dal 1985 al 1991, divenne la prima emittente del Lazio. Durante questa attivit\u00e0, venne tuttavia accusata di ricettazione per avere incassato parte dei fondi neri del \"partito del garofano\"; il processo la vide assolta con formula piena.\nDurante la frequentazione con Craxi, la stazione televisiva Roma Cine Tv, di cui la Pieroni era direttrice generale, ricevette un contributo mensile di 100 milioni di lire\". Inoltre, \"lo stesso Craxi, poi, dispose l\u2019acquisto di una casa e di un albergo (l\u2019Ivanhoe) a Roma, intestati alla Pieroni\u201d. Alla donna Craxi paga anche \u201cla servit\u00f9, l\u2019autista e la segretaria\u201d.\nAccantonata quindi la carriera artistica (l'ultimo suo film fu \"Fracchia contro Dracula\" del 1985), divenne per un breve periodo una delle personalit\u00e0 pi\u00f9 influenti della televisione italiana. In un'intervista concessa a Claudio Sabelli Fioretti, il presentatore Giancarlo Magalli, parlando della lottizzazione politica della Rai, di lei disse:\nNel 1991 si innamor\u00f2 di un giornalista di GBR, Osman Mancini, rapporto che mise fine alla relazione con Bettino Craxi. Tuttavia, quando il leader socialista fu coinvolto nello scandalo di \"Mani Pulite\" e si rifugi\u00f2 in Tunisia, la Pieroni fu una delle poche persone a non voltargli le spalle.\nIl 19 settembre 2001 si spos\u00f2 con l'industriale napoletano dell'acciaio Gennaro Moccia, da cui \u00e8 divorziata dal 2006. Dario Argento le propose di interpretare di nuovo il ruolo di Mater Lacrimarum nel film \"La terza madre\", ma l'attrice prefer\u00ec rinunciare. Successivamente, anche se per un breve periodo, \u00e8 tornata in societ\u00e0, partecipando alle manifestazioni elettorali di Forza Italia e sostenendo Silvio Berlusconi."}
{"id": "2179280", "revid": "1566286", "url": "https://it.wikipedia.org/wiki?curid=2179280", "title": "Bryan Brown", "text": "Biografia.\nBryan crebbe a Panania, un sobborgo sud-occidentale di Sydney. Conseguita la laurea, cominci\u00f2 a lavorare come assicuratore e nel tempo libero si cimentava come animatore teatrale. Fu cos\u00ec che scopr\u00ec la sua passione per la recitazione. Nel 1964 Brown si rec\u00f2 in Inghilterra, per recitare all'Old Vic; poi fece ritorno in Australia dove divenne membro del Genesian Theatre (Sydney), esibendosi nella rappresentazione \"A Man for All Seasons\" di Colleen Clifford.\nSuccessivamente entr\u00f2 a far parte della Queensland Theatre Company. Fece la prima apparizione nel mondo del cinema nel 1977, con una parte di secondaria importanza nel film \"The Love Letters From Teralba Road\". Nei due anni successivi recit\u00f2 in altri film australiani. Nel 1980 divenne noto al pubblico internazionale grazie alla sua interpretazione in \"Esecuzione di un eroe\".\nAnche se lavor\u00f2 per molti anni nelle produzioni australiane, apparve anche in alcune mini-serie televisive americane dopo aver conquistato la popolarit\u00e0 negli Stati Uniti con \"A Town Like Alice\" (1981). In \"Uccelli di rovo\" (1983), con protagonisti Richard Chamberlain e Rachel Ward, fu nominato per un Emmy. Alcuni anni dopo fu il protagonista di alcuni film che ebbero un successo internazionale, come \"Tai-Pan\" con Joan Chen, \"Gorilla nella nebbia\" con Sigourney Weaver e \"Cocktail\" con Tom Cruise.\nNegli anni '90 e anche nel XXI secolo prese parte a produzioni televisive americane e australiane, cos\u00ec come ad alcuni film (tra cui \"Footsteps - I passi dell'assassino\" del 2003), apparendo anche in alcuni spot televisivi inglesi. Nel 2008 ha recitato a fianco di Nicole Kidman e Hugh Jackman nel film diretto da Baz Luhrmann: \"Australia\".\nVita privata.\nIl 16 aprile 1983 si \u00e8 sposato con l'attrice Rachel Ward, conosciuta sul set di \"Uccelli di rovo\" quello stesso anno. Attualmente Bryan Brown vive vicino a Sydney con la moglie ed i loro tre figli: Rose, Mathilda e Joe.\nDoppiatori italiani.\nDa doppiatore \u00e8 sostituito da:"}
{"id": "2179283", "revid": "76963", "url": "https://it.wikipedia.org/wiki?curid=2179283", "title": "Simone Simon", "text": "Biografia.\nNata a B\u00e9thune (ma alcune fonti indicano Marsiglia) nel 1911, era figlia di Henri Louis Firmin Champmoynat, un ingegnere francese, pilota d'aereo nella seconda guerra mondiale che mor\u00ec in un campo di concentramento, e di Erma Maria Domenica Giorcelli, una casalinga italiana. Prima di stabilirsi a Marsiglia, la Simon visse in Madagascar, a Budapest, Torino e Berlino. Si trasfer\u00ec a Parigi nel 1931 e lavor\u00f2 per un po' come cantante, modella e stilista. Pens\u00f2 anche di diventare una scultrice. La Simon lavor\u00f2 soprattutto per il Th\u00e9\u00e2tre des Bouffes-Parisiens e, poi, riusc\u00ec ad ottenere una parte pi\u00f9 importante con Sacha Guitry in \"\u00d4 mon bel inconnu\".\nDopo essere stata notata in un ristorante nel giugno 1931, alla Simon fu proposto un contratto cinematografico dal regista Viktor Tur\u017eanskij e pose, dunque, fine al progetto di diventare una stilista. Il suo debutto avvenne in \"Le chanteur inconnu\" (1931) e ben presto si afferm\u00f2 come una delle attrici francesi di maggior successo. La Simon, in seguito, confess\u00f2 a un giornalista che, all'epoca del provino per \"Le chanteur inconnu\", non aveva mai recitato prima. Nel 1932 le furono affidati altri ruoli di rilievo e divenne famosa per la partecipazione a \"Il lago delle vergini\" (1934) di Marc All\u00e9gret, che lei giudic\u00f2 la sua prima scrittura degna di nota dopo \"Le chanteur inconnu\". In alcune interviste successive, la Simon espresse la propria gratitudine nei confronti di All\u00e9gret, che secondo lei fu artefice del suo successo.\nDopo averla vista in \"Il lago delle vergini\", Darryl F. Zanuck la port\u00f2 a Hollywood nell'agosto 1935 con un'estesa campagna pubblicitaria. Prima di accettare un contratto statunitense, la Simon lavor\u00f2 in altri due film di All\u00e9gret, \"Occhi neri\" (1935) e \"Il sentiero della felicit\u00e0\" (1935). In genere alle attrici straniere erano riservati mesi di preparazione prima di poter lavorare, ma alla Simon furono date solo poche settimane di lezioni di inglese prima di presentarsi sul set. Nel frattempo la 20th Century Fox stava incontrando difficolt\u00e0 a trovare un ruolo che le calzasse. Il suo debutto cinematografico negli Stati Uniti era previsto con il film \"Messaggio segreto\" (1936), nel ruolo di una ragazza spagnola, ma fu sostituita da Rita Hayworth. A met\u00e0 del 1935 fu scelta come protagonista in \"Sotto due bandiere\" (1936), ma fu licenziata durante la produzione.\nAnche se fu detto che si ritir\u00f2 per problemi di salute, venne in seguito rivelato che Zanuck l'aveva licenziata dopo dodici giorni di riprese a causa del suo comportamento capriccioso, che aveva contrariato il regista del film Frank Lloyd. In un'intervista del 1936, la Simon afferm\u00f2 che si era ammalata dopo varie settimane di prove per il film. Tuttavia, ammise che nelle fasi iniziali della produzione si era comportata in maniera capricciosa, sostenendo che era stata ispirata a comportarsi in quel modo a seguito di una conversazione con Marlene Dietrich, che le aveva detto che \u00abuna stella \u00e8 tanto importante quanto lei stessa si rende tale\u00bb. La Simon respinse ulteriori dichiarazioni sul fatto che fosse scortese o che lavorare con lei fosse difficile, spiegando alla stampa che all'inizio non era abituata allo stile di vita americano, che secondo lei era pi\u00f9 estroverso di quello francese. Le precarie condizioni di salute la portarono al ricovero in ospedale, nel corso del quale fu convinta ad abbandondare il contratto con la major americana.\nPoco dopo aver deciso di tornare in Francia. la 20th Century Fox le assegn\u00f2 un ruolo da coprotagonista in \"Collegio femminile\" (1936). La Simon era attratta dalla trama e ravvisava \u00abgrandi possibilit\u00e0\u00bb per il suo personaggio. Stando a quanto si dice, si dimostr\u00f2 ancora una volta difficile da gestire, entrando in conflitto con Ruth Chatterton, la star del film, che riteneva che la Simon stesse ottenendo maggiori attenzioni. La Simon ammise di essere stata nervosa nel corso della produzione, poich\u00e9 i dirigenti della casa cinematografica la sorvegliavano in ogni minima mossa Nonostante fosse stato pensato per essere il successo dell'anno, \"Collegio femminile\" fu presto dimenticato dal pubblico, rendendo il debutto della Simon nel cinema statunitense meno rimarchevole. Nonostante ci\u00f2 la Simon fu accolta come una rivelazione e la critica lod\u00f2 la sua interpretazione. Inoltre, le riviste riportarono che il film aveva consegnato l'attrice una fama immediata. Poco dopo l'uscita del film, fu ingaggiata per \"White Hunter\", un film di serie B che l'avrebbe riavvicinata al produttore Irving Cummings. Durante le riprese, fu nuovamente colpita dall'influenza e dovette essere sostituita dall'attrice June Lang.\nTuttavia, la major si affrett\u00f2 ad inserirla nella commedia romantica \"Ragazze innamorate\" (1936), in cui condivideva il ruolo di protagonista femminile con Janet Gaynor, Loretta Young e Constance Bennett, alcune delle quali contestarono il gran numero di scene che venivano date alla Simon. Era un scontro fra titani e la Simon, con il suo ruolo, aveva poca possibilit\u00e0 di competere in modo efficace. Nel tentativo di evitare contrasti, assunse un assistente che le impedisse di finire in prima pagina per il suo caratteraccio. Nonostante la ragguardevole remunerazione, che includeva uno stipendo settimanale anche se il suo primo film americano era uscito pi\u00f9 di un anno dopo il suo arrivo nel paese, i film della Simon per la 20th Century Fox ottennero solo un modesto successo. Tra gli altri, fu scritturata nel ruolo di Janet Gaynor nel remake del 1937 del classico del cinema muto \"Settimo cielo\" (1927), con al fianco James Stewart, che fu un fiasco. Successivamente, fu ingaggiata per \"Quei cari parenti\" (1937), ma a causa del marcato accento francese fu sostituita da Ann Sothern. Incapace di trovarle ruoli adatti, la casa cinematografica le concesse di andare per otto settimane in vacanza in Francia e, a seguito del suo ritorno nel giugno 1937, fu ingaggiata per \"Suez\" (1938), ma il progetto venne abbandonato e lei fu sostituita.\nNei tardi anni trenta la Simon fece ritorno in Francia, insoddisfatta dell'evoluzione della sua carriera americana e dei controeffetti della sua relativa fama. Prese parte a \"L'angelo del male\" (1938) di Jean Renoir. Con lo scoppio della seconda guerra mondiale, ritorn\u00f2 a Hollywood e lavor\u00f2 per la RKO Radio Pictures, con la quale ottenne i suoi pi\u00f9 grandi successi nel cinema in lingua inglese con \"L'oro del demonio\" (1941), \"Il bacio della pantera\" (1942) e \"Il giardino delle streghe\" (1944); gli ultimi due divennero parte di una serie di film horror prodotti da Val Lewton. Questi film non le portarono ulteriore fama e lavor\u00f2 in pellicole mediocri fino alla fine della guerra. Torn\u00f2 nuovamente in Francia per recitare e apparve in \"Il piacere e l'amore\" (1950). Da quel momento in poi, recit\u00f2 in pochi altri film e comparve sullo schermo per l'ultima volta nel 1973.\nLa Simon non si spos\u00f2 mai e non ebbe figli. La sua segretaria afferm\u00f2 che aveva dato la chiave d'oro del suo boudoir a tutti gli uomini che le piacevano, compreso George Gershwin. In ogni caso, come asserito dallo storico del cinema Gang Mank nel commento al DVD di \"Il bacio della pantera\", la segretaria fu poi processata per estorsione ai danni del suo datore di lavoro e le sue parole sulla questione non posso considerarsi affidabili (la segretaria, in seguito, fu condannata e tra le condizioni della libert\u00e0 vigilata fu incluso il fatto che non avrebbe pi\u00f9 parlato dello scandalo della \"chiave d'oro\"). Negli anni cinquanta la Simon ebbe una relazione con il banchiere e proprietario di cavalli francese Alec Weisweiller, la cui moglie Francine fu uno dei mecenati di Jean Cocteau. Ebbe anche una relazione con Du\u0161ko Popov, spia durante la seconda guerra mondiale il cui nome in codice era \"Triciclo\".\nLa Simon mor\u00ec a Parigi il 22 febbraio 2005 per cause naturali. Pochi giorni dopo, il Ministro della Cultura francese Renaud Donnedieu de Vabres rilasci\u00f2 una dichiarazione in cui celebr\u00f2 \u00abil suo fascino, il suo sorriso irresistibile\u00bb, affermando che \u00abcon la morte di Simone Simon, perdiamo una delle attrici pi\u00f9 seducenti e pi\u00f9 brillanti del cinema francese della prima met\u00e0 del ventesimo secolo\u00bb. Nel 2011 l'attore e scrittore britannico Stephen Mosley le rese omaggio nel suo fortunato libro di racconti stravaganti \"The Boy Who Loved Simone Simon\"."}
{"id": "2179285", "revid": "767487", "url": "https://it.wikipedia.org/wiki?curid=2179285", "title": "16 Years of Alcohol", "text": "16 Years of Alcohol \u00e8 un film del 2003, scritto e diretto da Richard Jobson.\nHa ottenuto due \"nomination\" ai Premi BAFTA scozzesi e vinto due British Independent Film Awards, fra cui il Premio Douglas Hickox per il miglior regista esordiente.\nNel film sono evidenti riferimenti a \"Trainspotting\" ma soprattutto al film di Stanley Kubrick, \"Arancia meccanica\".\nTrama.\nIl film \u00e8 basato sul delicato tema dell'alcolismo, narrato attraverso la vita di Frankie, ragazzo scozzese che gi\u00e0 in giovane et\u00e0 si trova alle prese con questo problema, a causa della dissoluzione del nido familiare, dovuta a un padre donnaiolo.\nLa pellicola racconta la difficile convivenza di Frankie con questo problema, e della speranza del protagonista di rialzarsi e di riuscire a ripartire, nonostante tutto."}
{"id": "2179288", "revid": "767487", "url": "https://it.wikipedia.org/wiki?curid=2179288", "title": "Miosite eosinofilica", "text": "Per Miosite eosinofilica in campo medico, si intende una rara forma di miosite, caratterizzata da infiltrazioni eosinofiliche nei muscoli.\nEziologia.\nLa causa pu\u00f2 essere un'infezione parassitaria o causata dalla somministrazione di alcuni farmaci oppure essere idiopatica.\nSintomatologia.\nFra i sintomi e i segni clinici ritroviamo senso di stanchezza, rash cutaneo, dolore, comparsa di edema.\nDiagnosi.\nOltre alle indagini di laboratorio la biopsia \u00e8 lo strumento diagnostico pi\u00f9 efficace."}
{"id": "2179293", "revid": "341604", "url": "https://it.wikipedia.org/wiki?curid=2179293", "title": "Robida", "text": ""}
{"id": "2179302", "revid": "55935", "url": "https://it.wikipedia.org/wiki?curid=2179302", "title": "Oscoforia", "text": ""}
{"id": "2179304", "revid": "38120", "url": "https://it.wikipedia.org/wiki?curid=2179304", "title": "I gatti vicolo miracoli", "text": ""}
{"id": "2179305", "revid": "183666", "url": "https://it.wikipedia.org/wiki?curid=2179305", "title": "Per amore dei soldi", "text": ""}
{"id": "2179308", "revid": "93454959", "url": "https://it.wikipedia.org/wiki?curid=2179308", "title": "Ass worship", "text": ""}
{"id": "2179311", "revid": "76963", "url": "https://it.wikipedia.org/wiki?curid=2179311", "title": "Wil Horneff", "text": "Biografia.\nInfanzia e carriera.\nMaggiore di quattro figli (dopo di lui due sorelle, Samantha e Vanessa \u2014 quest'ultima anche attrice \u2014, e un fratello, John), \u00e8 cresciuto a Saddle River (New Jersey).\nHa iniziato a recitare ancora bambino, a 13 anni, nel 1992; tra le sue prime apparizioni Horneff ha avuto un ruolo nel film \"I ragazzi vincenti\" (1993), insieme ad altri giovanissimi attori quali Chauncey Leopardi, Tom Guiry, Patrick Renna, Grant Gelt, Mike Vitar, Marty York, Victor DiMattia, Shane Obedzinski, e successivamente nella serie televisiva \"Law &amp; Order - I due volti della giustizia\"; nello stesso anno ha avuto un ruolo importante nel film \"Killer machine\" a cui ha fatto seguito, nel 1995, il ruolo di protagonista nel film \"Una gorilla per amica\".\nDopo aver lavorato in ambito cinematografico e televisivo ricoprendo parecchi altri ruoli in film e serie televisive, l'attore ha preso una pausa temporanea per completare la scuola superiore e frequentare poi la prestigiosa Columbia University nella citt\u00e0 di New York per conseguire quindi la laurea.\nDurante questo periodo di pausa Horneff ha anche viaggiato diffusamente, visitando Francia, Spagna e Germania, circostanza che ha consentito all'attore di imparare a parlare in modo scorrevole sia il francese che il tedesco.\nHa anche trascorso parecchi mesi in Russia, aiutando i bambini svantaggiati della citt\u00e0 di Kostroma e dintorni.\nNel 2002 ha fatto il suo ritorno sulle scene cinematografiche, tornando per la seconda volta come guest star sul set della serie \"Law &amp; Order - I due volti della giustizia\".\nA partire da allora \u00e8 apparso in serie quali \"\" e \"Dr. House - Medical Division\".\nVita privata.\nAmante degli sport gi\u00e0 dalla pi\u00f9 tenera et\u00e0, tra le attivit\u00e0 preferite dell'attore tennis, basket, karate (in cui ha guadagnato una cintura nera), sci, alpinismo e arrampicata, Ju jitsu brasiliano e pilotaggio. Ha preso lezioni di volo a partire dall'et\u00e0 di 14 anni e ha ottenuto la licenza di pilota diversi anni pi\u00f9 tardi.\nRiconoscimenti.\nHa iniziato la sua carriera a soli 13 anni"}
{"id": "2179315", "revid": "287204", "url": "https://it.wikipedia.org/wiki?curid=2179315", "title": "John Tyndall", "text": "Biografia.\nSi laure\u00f2 soltanto nel 1850, in quanto esercit\u00f2 per alcuni anni la professione di geometra e ingegnere. Professore alla Royal Institution di Londra, divenne ben presto amico di Michael Faraday.\nPer le sue ricerche di ottica sull'azzurro del cielo, sul calore e sulla propagazione del suono fu nominato membro della Royal Society. Fu il primo scienziato a dimostrare sperimentalmente l'esistenza dell'effetto serra.\nDi grande interesse \u00e8 il fenomeno che va sotto il nome di effetto Tyndall, consistente nel fatto che illuminando con un pennello di luce un mezzo torbido, il percorso del pennello pu\u00f2 essere osservato da una posizione laterale; in modo analogo si verifica quando un sottile fascio di luce attraversa una stanza buia o in penombra nella cui atmosfera sia sospeso del pulviscolo. Questo effetto \u00e8 di grande importanza nello studio delle sostanze colloidali.\nOltre che per le sue ricerche, Tyndall \u00e8 noto anche per essere stato un grande maestro nella didattica dell'insegnamento della fisica; per rendere semplici e facilmente comprensibili gli argomenti scientifici ide\u00f2, fra l'altro, semplici esperimenti scolastici, alcuni dei quali sono tuttora impiegati nelle scuole. Vari suoi scritti costituiscono ancora oggi dei modelli per l'insegnamento e la divulgazione della fisica conservando il rigore scientifico.\nTyndall \u00e8 stato anche uno dei grandi esploratori delle Alpi nella fase pionieristica di met\u00e0 ottocento. Sua \u00e8 la prima ascensione del Weisshorn (4506\u00a0m), nel Vallese, e la via da lui trovata lungo la cresta est nel 1861 \u00e8 ancora oggi considerata la via normale alla vetta di questo gigante alpino. Egli infatti aveva una passione molto forte per la montagna."}
{"id": "2179320", "revid": "767487", "url": "https://it.wikipedia.org/wiki?curid=2179320", "title": "Jurij Nikolaevi\u010d Tynjanov", "text": "Biografia.\nStudioso dei classici e filologo anticonformista, diede originali interpretazioni di testi ed autori famosi, specie con il volume \"Archaisty i novatory\", del 1926. Associando le sue profonde cognizioni critico-storiche a una esuberante vena creativa, scrisse alcuni romanzi sulla vita di Kjuchel'beker, decabrista e amico di Pu\u0161kin (\"Kjuchlija\", 1925); di Griboedov (\"Smert' Vazir-Muchtara\", 1929); e di \"Pu\u0161kin\", incompiuto, in tre volumi, del 1936-37, dove viene rievocata l'infanzia e l'adolescenza del poeta nella Russia dei primi anni del XIX secolo.\nNel 1928 cur\u00f2 l'edizione delle opere di Velimir Chlebnikov e nel 1932 scrisse \"Voskovaja persona\". Fece parte del gruppo detto dei \"Fratelli di Serapione\" e fu tra gli iniziatori della scuola dei critici formalisti, esercitando in tal senso un influsso notevole sulla letteratura contemporanea del suo paese.\nDi sua invenzione \u00e8 l'espressione io lirico.\nMor\u00ec nel 1943 per le complicazioni della sclerosi multipla, di cui soffriva da tempo."}
{"id": "2179321", "revid": "122568394", "url": "https://it.wikipedia.org/wiki?curid=2179321", "title": "Mausoleo di Ho Chi Minh", "text": "Il mausoleo di Ho Chi Minh (in vietnamita: \"L\u0103ng Ch\u1ee7 t\u1ecbch H\u1ed3 Ch\u00ed Minh\") \u00e8 un monumento funebre dedicato al leader vietnamita Ho Chi Minh situato nella citt\u00e0 di Hanoi. Si trova al centro della piazza Ba \u00d0\u00ecnh, lo stesso luogo in cui Ho lesse la dichiarazione di indipendenza che diede inizio alla Repubblica Democratica del Vietnam il 2 settembre 1945.\nI lavori di costruzione cominciarono il 2 settembre 1973 e terminarono il 29 agosto 1975. La struttura dell'opera \u00e8 ispirata a quella del mausoleo di Lenin a Mosca, con l'aggiunta di alcuni elementi tipici della cultura e dell'arte vietnamita. Il mausoleo \u00e8 stato edificato usando del granito grigio, all'interno sono state utilizzate pietre di vari colori tra questi il grigio, il nero e il rosso. Sulla facciata troneggia la scritta \"Ch\u1ee7 t\u1ecbch H\u1ed3 Ch\u00ed Minh\", che significa \"Presidente Ho Chi Minh\".\nLa struttura \u00e8 alta 21,6 metri ed \u00e8 larga 41,2 metri. Di fianco al mausoleo ci sono due piattaforme con sette gradini, di fronte alla costruzione c'\u00e8 una grande asta portabandiera alta circa 25 metri. La piazza di fronte all'edificio \u00e8 divisa in 240 riquadri larghi 1,4 metri e i giardini attorno ospitano oltre 200 specie diverse di piante.\nNel suo testamento Ho Chi Minn scelse di essere cremato, in quanto questa forma di sepoltura veniva considerata dal leader vietnamita pi\u00f9 igienica della sepoltura; tuttavia, i suoi successori scelsero di non adempiere questa volont\u00e0, costruendo il mausoleo e imbalsamando il corpo di Ho. Il corpo si trova nella sala centrale, rinchiuso all'interno di una bara di vetro lievemente illuminata. Il mausoleo \u00e8 aperto al pubblico (tranne nei periodi necessari alla conservazione della salma e per i lavori di manutenzione)."}
{"id": "2179322", "revid": "216538", "url": "https://it.wikipedia.org/wiki?curid=2179322", "title": "The Snatch", "text": ""}
{"id": "2179325", "revid": "1226", "url": "https://it.wikipedia.org/wiki?curid=2179325", "title": "Le avventure del Barone di Munchausen", "text": ""}
{"id": "2179326", "revid": "339392", "url": "https://it.wikipedia.org/wiki?curid=2179326", "title": "Aleksandr Gali\u010d", "text": ""}
{"id": "2179333", "revid": "28592", "url": "https://it.wikipedia.org/wiki?curid=2179333", "title": "SS. Sudario", "text": ""}
{"id": "2179335", "revid": "125342928", "url": "https://it.wikipedia.org/wiki?curid=2179335", "title": "Foot-Ball Club Juventus 1900", "text": "Questa voce raccoglie le informazioni riguardanti il Foot-Ball Club Juventus nelle competizioni ufficiali della stagione 1900.\nStagione.\nLa , con Enrico Canfari presidente, dopo essersi iscritta nel consiglio della FIF, partecip\u00f2 per la prima volta al Campionato Italiano di Football \u2013 il terzo nella storia del calcio italiano \u2013 l'11 marzo 1900, non superando comunque le eliminatorie in Piazza d'Armi, perdendo 0-1 contro il . Questo il racconto della prima gara della storia bianconera, nelle parole del presidente del club:\nUna settimana dopo, il 18 marzo, la vinse la sua prima partita ufficiale battendo per 2-0 la . Il 1\u00ba aprile super\u00f2 ancora i rossobl\u00f9, sempre per 2-0, per poi perdere l'ultima partita domenica 8 aprile contro il , per 1-2, venendo cos\u00ec eliminata nelle eliminatorie regionali. Nel frattempo conquist\u00f2, per la prima volta, la Coppa del Ministero della Pubblica Istruzione.\nMaglie.\nLa maglia utilizzata per gli incontri di campionato era rosa, con cravatta o papillon nero.\nOrganigramma societario.\nArea direttiva\nArea tecnica"}
{"id": "2179336", "revid": "292162", "url": "https://it.wikipedia.org/wiki?curid=2179336", "title": "Foot-Ball Club Juventus 1901", "text": "Questa voce raccoglie le informazioni riguardanti il Foot-Ball Club Juventus nelle competizioni ufficiali della stagione 1901.\nStagione.\nNel suo secondo campionato italiano, giocato tra quattro squadre, la vinse l'eliminatoria piemontese contro la per 5-0 e giunse fino alle semifinali, venendo battuta dal . Conquist\u00f2, per la seconda volta, la Coppa del Ministero della Pubblica Istruzione e si aggiudic\u00f2 il Gonfalone e la Medaglia del Municipio della Citt\u00e0 di Torino, in un torneo tra squadre liguri e piemontesi.\nMaglie.\nLa maglia utilizzata per gli incontri di campionato era rosa, con cravatta o papillon nero.\nOrganigramma societario.\nArea direttiva\nArea tecnica"}
{"id": "2179339", "revid": "767487", "url": "https://it.wikipedia.org/wiki?curid=2179339", "title": "Melotron", "text": "I Melotron sono un gruppo futurepop e synth pop tedesco fondato nel 1996.\nStoria.\nNel 1996 Andy Krueger, Edgar Slatnow e Kay Hildebrandt lasciarono il loro gruppo precedente, The Vermin, per formare i Melotron. Il gruppo ottenne immediato successo con il primo singolo, \"Dein Meister\", nel 1998.\nFino al 2007 i Melotron cantavano solo testi in tedesco, ma la cosa cambia nell'ultimo disco \"Propaganda\", poich\u00e9 il brano \"Broken\" \u00e8 cantato completamente in inglese.\nI Melotron hanno partecipato a numerosi festival di musica elettronica e industrial, fra i quali il \"Wave Gotik Treffen\" nel 1999 e il \"M\u2019era Luna Festival\" nel 2001, 2003 e 2005."}
{"id": "2179340", "revid": "292162", "url": "https://it.wikipedia.org/wiki?curid=2179340", "title": "Foot-Ball Club Juventus 1902", "text": "Questa voce raccoglie le informazioni riguardanti il Foot-Ball Club Juventus nelle competizioni ufficiali della stagione 1902.\nStagione.\nIl 1902 segn\u00f2 l'ingresso nella squadra juventina, composta quasi totalmente da studenti universitari, dei primi giocatori stranieri e di Carlo Favale come nuovo presidente. La disput\u00f2 quella stagione con altre tre squadre torinesi, , e , l'eliminatoria piemontese del quinto campionato di calcio e, alla fine, dovette cedere il passo all'. Per la terza volta consecutiva gli juventini vinsero la Coppa del Ministero della Pubblica Istruzione.\nNell'autunno dello stesso anno la partecip\u00f2 alla Coppa Citt\u00e0 di Torino, un torneo che si disput\u00f2 al Velodromo Umberto I. Il presidente era a quel tempo Giacomo Parvopassu ed in rosa si cominciavano a vedere i ragazzi che conquisteranno il primo scudetto della storia del club. Il 24 ottobre ci fu la semifinale contro l': nel primo tempo la and\u00f2 a segno tre volte Questa si gioc\u00f2 il 2 novembre successivo contro il . Agli ordini del doriano Francesco Cal\u00ec, i bianconeri che scesero in campo furono: Domenico Durante, Gioacchino Armano, Hugo M\u00fctzell, Carlo Vittorio Varetti, Giovanni Goccione, Domenico Donna, Alfredo Ferraris, Giovanni Vigo, Luigi Forlano, Enrico Canfari ed Umberto Malvano. Al 90' il punteggio era di 2-2 e nei supplementari entrambe segnarono ancora una rete, portandosi sul 3-3. \nMaglie.\nLa maglia utilizzata per gli incontri di campionato era rosa, con cravatta o papillon nero.\nOrganigramma societario.\nArea direttiva\nArea tecnica"}
{"id": "2179344", "revid": "729019", "url": "https://it.wikipedia.org/wiki?curid=2179344", "title": "Catigbian", "text": "Catigbian \u00e8 una municipalit\u00e0 di Quarta classe delle Filippine, situata nella Provincia di Bohol, nella Regione del Visayas Centrale.\nCatigbian \u00e8 formata da 22 baranggay:"}
{"id": "2179345", "revid": "292162", "url": "https://it.wikipedia.org/wiki?curid=2179345", "title": "Foot-Ball Club Juventus 1902-1903", "text": "Questa voce raccoglie le informazioni riguardanti il Foot-Ball Club Juventus nelle competizioni ufficiali della stagione 1902-1903.\nStagione.\nNel 1903 la abbandon\u00f2 la maglia rosa delle origini per vestire una divisa a strisce verticali bianche e nere, La sede sociale venne trasferita da via Gasometro 14 a via Pastrengo.\nNel campionato italiano di quell'anno la squadra torinese arriv\u00f2, per la prima volta, alla finale, perdendo per\u00f2 per 0-3 contro il .\nLa vicecampione d'Italia venne invitata a Trino, presso Vercelli, a disputare un torneo triangolare. Gli incontri si giocarono nella stessa giornata, l'11 ottobre dello stesso anno. La finale del pomeriggio si gioc\u00f2 tra una compagine novarese chiamata \"Forza e Costanza\" e gli juventini. Questi ultimi, con Mattioli, Carlo Vittorio Varetti, Heinrich Hess, Dalle Case, Giovanni Goccione, Fernando Nizza, Alfredo Armano, Fr\u00e9d\u00e9ric Dick, Ugo Rolandi, lo svizzero Walter Streule e Umberto Malvano in campo, vinsero per 15-0, conquistando cos\u00ec il Torneo di Trino Vercellese.\nI bianconeri partecipano anche alla Coppa Citt\u00e0 di Torino \u2013 stavolta un quadrangolare con , e \u2013 un mese dopo la vittoria a Trino. La lo fece suo per la seconda volta, dopo avere vinto per 2-0 contro l' e per 1-0 contro i rossoneri del in finale.\nMaglie.\nLa maglia utilizzata per gli incontri di campionato era a strisce verticali bianche e nere.\nOrganigramma societario.\nArea direttiva\nArea tecnica"}
{"id": "2179346", "revid": "125478202", "url": "https://it.wikipedia.org/wiki?curid=2179346", "title": "Foot-Ball Club Juventus 1903-1904", "text": "Questa voce raccoglie le informazioni riguardanti il Foot-Ball Club Juventus nelle competizioni ufficiali della stagione 1903-1904.\nStagione.\nIl 1904 fu l'anno in cui nuovi soci arrivarono alla Juventus e, con questi, anche nuovi soldi che rafforzarono le fondamenta della societ\u00e0. Arrivarono i tre fratelli Ajmone Marsan, figli di un imprenditore tessile della provincia di Biella e il campo di gioco ufficiale, nell'autunno di quell'anno, si spost\u00f2 dalla Piazza d'Armi al Velodromo Umberto I, dotato di tribune. Inoltre fu l'anno in cui si disputarono le prime trasferte internazionali tra club e la Juventus venne invitata a Losanna (Svizzera), in rappresentanza del calcio italiano, per disputare un torneo.\nNel campionato italiano, dopo aver vinto le eliminatorie nazionali per la seconda volta consecutiva, arriv\u00f2 nuovamente in finale contro il perdendo nuovamente, sul campo di Ponte Carrega a Genova, con il risultato di 0-1.\nAl termine della stagione, al Velodromo Umberto I, si gioc\u00f2 la Coppa Municipio di Torino, un torneo pionieristico internazionale, in cui la Juventus sconfisse, in partita secca, l' per 10-1.\nMaglie.\nLa maglia utilizzata per gli incontri di campionato era a strisce verticali bianche e nere.\nOrganigramma societario.\nArea direttiva\nArea tecnica"}
{"id": "2179347", "revid": "729019", "url": "https://it.wikipedia.org/wiki?curid=2179347", "title": "Clarin (Bohol)", "text": "Clarin \u00e8 una municipalit\u00e0 di Quinta classe delle Filippine, situata nella Provincia di Bohol, nella Regione del Visayas Centrale.\nClarin \u00e8 formata da 24 baranggay:"}
{"id": "2179348", "revid": "63756", "url": "https://it.wikipedia.org/wiki?curid=2179348", "title": "Corella", "text": ""}
{"id": "2179349", "revid": "292162", "url": "https://it.wikipedia.org/wiki?curid=2179349", "title": "Foot-Ball Club Juventus 1904-1905", "text": "Questa voce raccoglie le informazioni riguardanti il Foot-Ball Club Juventus nelle competizioni ufficiali della stagione 1904-1905.\nStagione.\nNel 1905 divenne presidente della societ\u00e0 lo svizzero Alfred Dick, proprietario di un'industria tessile, che integr\u00f2 la rosa inserendo molti soci tra i quali gli svizzeri Fr\u00e9d\u00e9ric Dick (suo figlio), Paul Arnold Walty e Ludwig Weber, gli scozzesi Jack Diment ed Helscot, nonch\u00e9 gli inglesi James Squire e Goodley. In quella stagione la societ\u00e0 spost\u00f2 la sua sede a Via Donati 1 e il presidente firm\u00f2 un lungo contratto di affitto per l'utilizzo del Velodromo di Corso Re Umberto.\nLa Prima Categoria dello stesso anno si gioc\u00f2 con una nuova formula rispetto ai campionati precedenti e fu composto di tre gironi regionali, con un girone finale \u2013 e non una sola partita \u2013 per l'assegnazione del titolo composto dai tre campioni regionali con partite d'andata e ritorno. La Juventus aveva superato il girone eliminatorio vincende le due partite \"per forfait\" 2-0 contro il F.C. Torinese, ritiratosi dalle eliminatorie regionali. Nel girone finale del campionato italiano, gli juventini batterono, con reti di Donna in due occasioni e Varetti, l' per 3-0, pareggiano a Genova per 1-1 con il Genoa (reti di Pollack per i genovesi e Forlano per i torinesi) e batterono di nuovo la Milanese a Milano per 4-1 (reti di Varisco per i milanesi e Donna, Forlano, Squair e Varetti per la Juventus), mentre l'ultima gara del girone si risolse in un nuovo pareggio per 1-1 contro il (con reti di Donna per le \"Zebre\" e Meyer per \"i grifoni\") nella sfida decisiva del girone finale, giocata a Torino il 2 aprile dello stesso anno La partita di ritorno del girone finale del campionato italiano 1905 tra la Juventus e il Genoa fu ripetuta per tre volte: la prima fu annullata per invasione di campo con conseguente rissa tra spettatori e giocatori, mentre la seconda fu sospesa perch\u00e9 la citt\u00e0 di Torino fu sepolta da un'abbondante nevicata. Fu il primo grande successo del club, il suo primo titolo di Campione d'Italia, che valse alla Juventus la cosiddetta \"Targa Federale\", chiudendo il girone finale al primo posto a 6 punti, contro i 5 dei genovesi. Cos\u00ec scrisse la stampa dell'epoca:\nGli undici juventini che vinsero il campionato italiano per la prima volta furono il pittore Domenico Durante, Gioacchino Armano e Oreste Mazzia (studenti al Politecnico), lo svizzero Paul Arnold Walty, Giovanni Goccione (capitano) e lo scozzese Jack Diment (tutti e tre impiegati), Alberto Barberis (studente in giurisprudenza), Carlo Vittorio Varetti (studente in ingegneria) e Luigi Forlano (geometra), l'inglese James Squair (impiegato) e Domenico Donna (uno studente in giurisprudenza), che fungeva da allenatore della squadra dal 1900.\nIn quell'anno la Juventus si aggiudic\u00f2 anche il Torneo di Seconda Categoria, a cui partecipavano sia squadre riserve sia le prime squadre di club non iscritte alla Prima Categoria. La Juventus \"B\", basata su un blocco di ventenni classe 1885, fu ammessa di diritto al girone finale, in quanto unica iscritta dell'eliminatoria piemontese, in compagnia di Genoa e Milan. I bianconeri vinsero per 1-0 contro il Milan in casa, per 2-0 a Genova, per 3-0 a Milano (con titolo matematico) e per 2-0 a tavolino con il Genoa \"per forfait\". Gli artefici di questa vittoria furono Francesco Longo, Giuseppe Servetto, Lorenzo Barberis, Fernando Nizza, Ettore Corbelli, Alessandro Ajmone Marsan, Ugo Mario, Fr\u00e9d\u00e9ric Dick, Giuseppe Hess, Marcello Bertinetti e Riccardo Ajmone Marsan.\nA coronamento della stagione c'\u00e8 il successo per 2-1 sui titolari nella partitella in famiglia al termine del campionato.\nMaglie.\nLa maglia utilizzata per gli incontri di campionato era a strisce verticali bianche e nere.\nOrganigramma societario.\nArea direttiva\nArea tecnica"}
{"id": "2179354", "revid": "767487", "url": "https://it.wikipedia.org/wiki?curid=2179354", "title": "Culteranesimo", "text": "Il culteranismo (anche culteranesimo o gongorismo) \u00e8 un'estetica del barocco spagnolo nell'ambito pi\u00f9 generale del concettismo, con il quale divide l'intenzione di rarefare e calibrare l'espressione separandola dall'equilibrio e chiarezza dei classici, ma con il procedimento opposto, cio\u00e8 dilatando il significato in una maggiore espressione estetica, non per chiarire il messaggio mediante il procedimento della parafrasi, ma piuttosto per impressionare e confondere con il labirintico, il sensoriale e l'evanescente dell'espressione, e applicarsi fondamentalmente al genere lirico e al verso piuttosto che alla prosa.\nLo stile culterano \u00e8 un'amplificazione non parafrastica in quanto non pretende esplicare ma dilettare con l'esercizio intellettuale dell'enigma. Questa estetica letteraria viene detta anche \"gongorismo\" dal nome del suo maggior esponente spagnolo, il poeta cordovano Luis de G\u00f3ngora, il quale contribu\u00ec a crearla dandole la sua forma definitiva.\nTale estetica \u00e8 stata assimilata a quelle di altri Paesi, pi\u00f9 o meno coeve: al marinismo italiano, o al preziosismo francese, come pure all'eufuismo anglosassone. Tuttavia la Spagna contava gi\u00e0 su un precedente del secolo XVI: frate Antonio de Guevara. \nCulteranismo e culteranesimo.\nIl \"culteranesimo\", variante spregiativa derivata per analogia con la parola \"luteranesimo\" in quanto paragona i culterani agli eretici della vera poesia, in realt\u00e0, essendo ramo dell'estetica barocca del concettismo, ne sfrutta appieno le potenzialit\u00e0, in quanto impedisce cortigianamente la comprensione dell'opera letteraria, non mediante la concisione e la concentrazione del significato (la cosiddetta \"agudeza\" di Baltasar Graci\u00e1n) come era usuale, ma piuttosto mediante la sua dispersione e organizzazione in forma di enigma per esercitare la cultura e l'intelligenza decifrando una forma pi\u00f9 estesa e sensoriale. Nelle arti plastiche quest'arte si riflette per mezzo dell'utilizzo di emblemi e allegorie.\nIl culteranesimo, profondamente studiato da D\u00e1maso Alonso per la celebrazione del tricentenario della morte di G\u00f3ngora nel 1927, si caratterizza per l'abuso o concentrazione di alcuni ricorsi retorici gi\u00e0 utilizzati nel manierismo:\nIl culteranesimo viene abbozzato gi\u00e0 nella precoce opera di Luis de G\u00f3ngora e nel manierismo formale di poeti come Bernardo de Balbuena o Luis Carrillo y Sotomayor, ma pu\u00f2 considerarsi definito gi\u00e0 quando G\u00f3ngora divulg\u00f2 la sua abbondante silva, \"Soledades\" nel 1613, poesia che lasci\u00f2 inconclusa dopo la seconda parte e che scandalizz\u00f2 non poco, suscitando un grande dibattito estetico sulla poetica, non poche satire da parte dei fautori della forma canonica del concettismo (Francisco de Quevedo, Lope de Vega e Juan de J\u00e1uregui, quest'ultimo dopo convertito in un entusiasta culterano) e glosse erudite da parte di ammirati esegeti come Jos\u00e9 Garc\u00eda de Salcedo Coronel, autore di una edizione compendiata in tre volumi (1629-1648), Jos\u00e9 Pellicer, il quale compose nel 1630 delle \"Lezioni solenni all'opera di don Luis de G\u00f3ngora y Argote\" (\"Lecciones solemnes a las obras de don Luis de G\u00f3ngora y Argote\") o Crist\u00f3bal de Salazar Mardones, autore di un\"Illustrazione e difesa della favola di Piramo e Tisbe\" (\"Ilustraci\u00f3n y defensa de la fabula de P\u00edramo y Tisbe\") (Madrid, 1635).\nSeguirono questa estetica il Conde de Villamediana, che non imit\u00f2 pedissequamente il maestro e arricch\u00ec la lingua con i suoi propri cultismi, autore della \"F\u00e1bula de Faet\u00f3n\"; Sor Juana In\u00e9s de la Cruz, autrice delle enigmatiche silve che compongono il suo poema \"Primero sue\u00f1o\"; Gabriel Boc\u00e1ngel, fine scrittore di sonetti; Pedro Soto de Rojas e Miguel Colodrero de Villalobos, ed altri. In Aragona anche ci furono seguaci dello stile gongorino, come Juan de Moncayo.\nVi sono, comunque, elementi gongorini nel teatro di Pedro Calder\u00f3n de la Barca e negli autori della sua scuola, e nell'oratoria sacra di padre Hortensio F\u00e9lix Paravicino, ma l'abuso di questa estetica nella oratoria sacra degener\u00f2 fino al punto di rendere incomprensibili al popolo i sermoni, in modo che nel secolo XVIII si alzarono le voci di Gregorio Mayans y Siscar con la sua opera \"El orador cristiano\" (1733) e del gesuita padre Jos\u00e9 Francisco de Isla con il suo racconto satirico \"Historia del famoso predicador Fray Gerundio de Campazas\" (\"Storia del famoso predicatore Fray Gerundio de Campazas\") (1758-1768) per respingere gli eccessi nel quale degener\u00f2 questo stile. Tuttavia, questa estetica si rivalorizzer\u00e0 quando Paul Verlaine e St\u00e9phane Mallarm\u00e9 vi troveranno un precedente del simbolismo poetico francese e, gi\u00e0 nel secolo XX, in una fase dell'evoluzione comune degli autori della generazione del '27 e nello stile dei \"Nuovissimi\" (Nov\u00edsimos)."}
{"id": "2179355", "revid": "28592", "url": "https://it.wikipedia.org/wiki?curid=2179355", "title": "Angloboero", "text": ""}
{"id": "2179358", "revid": "339329", "url": "https://it.wikipedia.org/wiki?curid=2179358", "title": "Culteranismo", "text": ""}
{"id": "2179360", "revid": "339329", "url": "https://it.wikipedia.org/wiki?curid=2179360", "title": "Gongorismo", "text": ""}
{"id": "2179366", "revid": "287204", "url": "https://it.wikipedia.org/wiki?curid=2179366", "title": "Corella (Bohol)", "text": "Corella \u00e8 una municipalit\u00e0 di Sesta classe delle Filippine, situata nella Provincia di Bohol, nella Regione del Visayas Centrale.\nCorella \u00e8 formata da 8 baranggay:"}
{"id": "2179367", "revid": "287204", "url": "https://it.wikipedia.org/wiki?curid=2179367", "title": "Villa Feri", "text": "Villa Feri \u00e8 una villa di Firenze e si trova in via del Podest\u00e0 69 (all'angolo con via Martellini). \u00c8 nota come \u201ccasa da signore\u201d gi\u00e0 dal secolo XV. \nLe prime notizie documentate di questa villa risalgono al 1472 quando Agostino di Lotto Tanini e Agnolo di Zanobi Da Diacceto la vendettero a Bernardo d'Antonio degli Alberti. Nel 1481 pass\u00f2 ai fratelli Agnolo e Benedetto Bartolommei, poi, all'inizio del XVI secolo, l'acquistarono Raffaello e Miniato Miniati. Pass\u00f2 poi ai Bartolini-Salimbeni, che modificarono la struttura dell'edificio, ai Vinci e, pi\u00f9 di recente, ai Boni. Nel 1863 venne infine acquistata dalla famiglia Feri che le diede il nome attuale (il loro stemma \u00e8 visibile sopra l'ingresso). \nL'edificio \u00e8 rialzato rispetto al piano stradale e presenta una struttura simmetrica rispetto al portale d'ingresso di via del Podest\u00e0. La villa ha due piani con una larga torretta di coronamento di stampo ottocentesco.\nHa sul davanti un giardino all'italiana d'impianto tardo-ottocentesco con siepi di alloro, tigli, cipressi, platani, e un pozzo. Sul retro vi \u00e8 un ampio giardino. Sul lato nord \u00e8 annessa una vasta limonaia delimitante via Martellini. \nSul muro esterno della villa, in angolo tra via del Podest\u00e0 e via Martellini, si trova un tabernacolo con una \"Madonna col Bambino\" in terracotta.\nLa famiglia Feri cedette la villa agli attuali proprietari nel 1989. Da allora \u00e8 conosciuta anche come Villa Malavolta.\nAltri progetti.\n&lt;br&gt;"}
{"id": "2179369", "revid": "729019", "url": "https://it.wikipedia.org/wiki?curid=2179369", "title": "Cortes (Bohol)", "text": "Cortes \u00e8 una municipalit\u00e0 di Sesta classe delle Filippine, situata nella Provincia di Bohol, nella Regione del Visayas Centrale.\nCortes \u00e8 formata da 14 baranggay:"}
{"id": "2179371", "revid": "144796", "url": "https://it.wikipedia.org/wiki?curid=2179371", "title": "Moorgate", "text": "Moorgate era una porta secondaria realizzata nel London Wall costruito originariamente dai romani. Essa venne trasformata in una porta vera e propria nel XV secolo. Anche se poi essa venne demolita nel 1762, il suo nome \u00e8 oggi portato da una della pi\u00f9 importanti strade della City of London. Essa collega la City ad Islington e ad Hackney, essendo stata costruita nel 1846 come una delle vie di accesso al London Bridge.\nIl nome \"Moorgate\" deriva dall'area circostante di \"Moorfields\", che fu uno degli ultimi spazi verdi della City. Oggi questa zona \u00e8 un distretto finanziario all'interno del quale operano molte banche d'investimento. In essa si trovano anche notevoli edifici, adibiti ad uffici, di costruzione sia antica che moderna.\nLa stazione di Moorgate sulla Metropolitana di Londra \u00e8 nota per un incidente verificatosi nel 1975. Un treno, giunto in stazione, non riusc\u00ec ad arrestare la sua corsa ed and\u00f2 ad urtare violentemente contro le pareti della galleria procurando la morte di 43 passeggeri. Dopo questo incidente venne messo a punto un sistema automatico che ferma i treni all'arrivo in stazione, chiamato in gergo \"Moorgate control\".\nStoria.\nLa prima menzione di Moorgate data dai primi anni del XV secolo, ed \u00e8 descritta come una porta secondaria aperta nelle mura della citt\u00e0 di Londra. Sita fra Bishopsgate e Cripplegate, conduceva ad un terreno incolto noto come \"Moorfields\". Essa era una delle porte meno importanti della citt\u00e0. \nNel 1415, un'ordinanza locale stabil\u00ec che dovesse essere demolita. Essa venne poi sostituita con una nuova porta di grandi dimensioni, ubicata un po' pi\u00f9 ad ovest, protetta da un portone di legno che veniva chiuso la sera. La porta venne ulteriormente ingrandita nel 1472 e poi ancora nel 1511. Venne poi seriamente danneggiata durante il grande incendio di Londra del 1666. Anche se le porte avevano ormai perso ogni funzione difensiva, essa assieme a Ludgate, Newgate e Temple Bar venne sostituita con una porta di pietra nel 1672.\nMoorgate venne definitivamente demolita, assieme a tutte le altre porte di Londra, fra il 1761 e il 1762. "}
{"id": "2179373", "revid": "767487", "url": "https://it.wikipedia.org/wiki?curid=2179373", "title": "Porno proibito", "text": "Porno proibito (\"The Party at Kitty and Stud's\"), distribuito anche coi titoli Italian Stallion e Lo stallone italiano, \u00e8 un film softcore del 1970 diretto da Morton Lewis.\nLa pellicola ha per protagonista l'allora ventitreenne e sconosciuto Sylvester Stallone. Per l'italoamericano si tratt\u00f2 del primo impiego nell'industria dell'intrattenimento e per la pellicola ricevette un compenso di 200 dollari. Dopo l'uscita e il successo internazionale di \"Rocky\", nel 1976 il film fu ridistribuito con il nuovo titolo \"Italian Stallion\", in omaggio al protagonista.\nTrama.\n\"Italian Stallion\" segue le vicende della vita sessuale della giovane newyorkese Kitty e del suo fidanzato Stud. Nei loro rapporti sessuali Stud dimostra un'indole brutale e violenta, ma Kitty si innamora proprio di questi comportamenti, che a letto le danno molta soddisfazione. A volte si dedicano anche al sadomasochismo, con Stud che frusta Kitty. In seguito Stud organizza una festa, promossa con dei biglietti d'invito, che ha luogo nell'appartamento che condivide con Kitty. Diverse persone accettano la proposta e la festa si trasforma in un evento di sesso di gruppo, durante il quale Stud \u00e8 disponibile per tutte le donne intervenute. Dopo che l'orgia si \u00e8 conclusa con un nulla di fatto, Kitty schiaffeggia Stud intimandogli di \"svegliarsi\", al che il ragazzo la insegue e le restituisce lo schiaffo.\nProduzione.\nIl film ebbe un budget di cinquemila dollari, e fu girato in soli tre giorni, dall'8 all'11 febbraio 1970. Secondo Sylvester Stallone, il film fu finanziato da un gruppo di avvocati benestanti. I produttori gli avrebbero in seguito domandato 100.000 dollari per bloccarne la distribuzione, che rischiava di danneggiare l'immagine dell'attore, ma Stallone non era interessato.\nIn alcune interviste l'attore ha avuto modo di dichiarare che gir\u00f2 il film per necessit\u00e0; in quel periodo era infatti senzatetto e in stato di estrema indigenza costretto a dormire nelle stazioni degli autobus.\nIn un'altra intervista, Stallone giudic\u00f2 orrendo il film, commentando che secondo i parametri odierni di classificazione della censura il film avrebbe ottenuto un \"PG\" (minorenni ammessi in sala se accompagnati). Ci\u00f2 \u00e8 in netto disaccordo con il contenuto erotico, leggermente pornografico, del film, mostrando come l'attore o non ne abbia mai preso visione o non lo rammenti correttamente.\nDistribuzione.\nIn un prologo incluso nella versione distribuita e nel trailer del film, il regista pornografico Gail Palmer, da dietro una macchina da presa, si rivolge al pubblico presentando il film come un \"X-Rated\" (vietato ai minori). La campagna di distribuzione lasci\u00f2 intendere che in origine si trattava di una vera e propria opera di pornografia esplicita, in seguito rimontata senza le scene pi\u00f9 esplicite nella versione pubblicata. Tuttavia, la verit\u00e0 di queste dichiarazioni circa la natura pornografica del materiale originale \u00e8 stata contestata da pi\u00f9 parti: in particolar modo dal giornale del settore \"AVN\" che, esaminando le bobine originali, non ha riscontrato alcuna traccia di scene di sesso esplicito. Nonostante ci\u00f2, negli anni seguenti la storia del \"film porno di Stallone\" si svilupp\u00f2 fino a diventare una sorta di leggenda metropolitana.\nIl film fu distribuito nelle sale cinematografiche per 10.000 dollari a serata; su questo Stallone comment\u00f2 \"Diavolo, per 10.000 dollari lasciate perdere il film! Ci sar\u00f2 io!\".\nEdizione home video.\nNel 2007 apparve una nuova versione del film, completa delle scene pornografiche e che lasciava quindi supporre il coinvolgimento di Sylvester Stallone in effettive penetrazioni. Tuttavia, secondo \"AVN\" le scene porno inserite non avrebbero visto la partecipazione di Stallone.\nIl 6 luglio 2004 il film \u00e8 stato pubblicato su DVD negli Stati Uniti dalla Ventura Distribution, e il 9 ottobre 2007 nuovamente da Cinema Epoch, dopo la concessione della licenza dalla Bryanston Distributing Company che detiene i diritti di sfruttamento internazionale del titolo. Bryanston ha anche garantito ulteriori licenze in quei territori dove queste erano scadute, inclusi gli USA.\nNel 2008, alcune scene del film sono state inserite nella versione tedesca porno di \"White Fire\" (1976) di Roger Colmont, distribuito su DVD sotto la licenza della Another World Entertainment.\nDurante il giugno 2009 ebbero luogo negoziati tra Bryanston e Metro-Goldwyn-Mayer circa la vendita di tutti i diritti del film, ma non si giunse ad alcun accordo sui termini finanziari. Dal 10 novembre 2010, i diritti del film sono stati messi all'asta su eBay presentando il titolo come il \"film erotico di Stallone\". L'asta si \u00e8 conclusa con la vendita per 412.000 dollari: al compratore andranno la copia originale del film in 35\u00a0mm e i diritti internazionali."}
{"id": "2179377", "revid": "125092039", "url": "https://it.wikipedia.org/wiki?curid=2179377", "title": "Caper movie", "text": "Il caper movie (o anche heist movie, traducibile in italiano come \"film del colpo grosso\") \u00e8 quel sottogenere cinematografico del film giallo che descrive storie in cui un gruppo di individui \u2013 generalmente una banda di criminali \u2013 organizza e mette in atto un grande colpo in maniera accurata, sia esso una rapina, un furto o una truffa.\nIl genere ha avuto il suo periodo di massimo successo fra gli anni cinquanta e sessanta, soprattutto per il fascino che all'epoca suscitavano i sofisticati strumenti tecnologici e l'organizzazione scientifica messi in campo dai protagonisti, sebbene in questo filone non siano mancati molti importanti film anche in anni recenti, tra i quali il classico \"Le iene\" (1992) di Quentin Tarantino.\nIl filone ha dato luogo anche a una serie di rivisitazioni in chiave di commedia o parodia, fra le quali il film italiano \"I soliti ignoti\" (1958) di Mario Monicelli.\nEtimologia.\nIl termine \"caper\" probabilmente deriva dall'italiano antico \"capriole\" (che a sua volta deriva dal latino \"capra\"). Questo a significare che in questo genere di film, i \"caper movie\" appunto, i protagonisti compiono delle particolari evoluzioni per sfuggire alla legge, quasi si trattasse proprio di capriole o acrobazie.\nStruttura della sceneggiatura.\nSolitamente lo svolgimento della trama di un \"caper movie\" \u00e8 diviso in tre atti:\nPrincipali caper movie.\nUn elenco dei pi\u00f9 famosi film appartenenti al genere \"caper movie\":"}
{"id": "2179378", "revid": "309289", "url": "https://it.wikipedia.org/wiki?curid=2179378", "title": "Kyra (affluente dell'Onon)", "text": "Il Kyra () \u00e8 un fiume dell'Estremo oriente russo che scorre nel Kyrinskij rajon del Territorio della Transbajkalia e nella Provincia del Dornod in Mongolia.\nIl fiume \u00e8 un affluente sinistro dell'Onon che ha origine dalla catena dei monti H\u0117ntij a un'altitudine di circa 1\u00a0500\u00a0m. La lunghezza del fiume \u00e8 di 141\u00a0km, l'area del bacino \u00e8 di 5\u00a0360\u00a0km\u00b2. Lungo il suo percorso si trovano i centri abitati di Kyra, Bylyra e Gavan'."}
{"id": "2179380", "revid": "240354", "url": "https://it.wikipedia.org/wiki?curid=2179380", "title": "Elapor", "text": ""}
{"id": "2179388", "revid": "88740", "url": "https://it.wikipedia.org/wiki?curid=2179388", "title": "Nick Snider", "text": "Biografia.\nNato a cresciuto ad Orland in Florida, Snider viene notato all'et\u00e0 di 17 anni da un agente mentre era a Disney World nel 2005, che l'anno successivo gli fa firmare un contratto con l'agenzia \"VNY Management\" di New York. Nel mese di febbraio debutta nelle sfilate di Marc Jacobs e di Duckie Brown di New York. Nel mese di aprile appare sulla rivista \"Details\" ed a maggio su \"Wonderland\". Nello stesso periodo sfila per Prada e Miu Miu a Milano e Parigi, ed a giugno il sito models.com lo elegge modello del mese.\nNel 2007 prende il posto di Eddie Klint come testimonial maschile di Prada (confermato anche per il 2008, e diventa anche il nuovo volto maschile per la Sisley. Compare sulle riviste di moda \"Cream\", \"common&amp;sense\", \"i-D\", \"L'Uomo Vogue\", \"V Man\", e \"10+ Man\". Nel 2008 sfila ancora per Prada, Marni, e per Emanuel Ungaro. A maggio la rivista \"Forbes\" ha stimato che Snider \u00e8 il quinto modello pi\u00f9 pagato al mondo."}
{"id": "2179391", "revid": "767487", "url": "https://it.wikipedia.org/wiki?curid=2179391", "title": "Happy Days - La banda dei fiori di pesco", "text": "Happy Days - La banda dei fiori di pesco (\"The Lords of Flatbush\"), pubblicato in Italia anche col titolo Brooklyn Graffiti, \u00e8 un film del 1974 diretto da Martin Davidson e Stephen Verona ed interpretato da Perry King, Henry Winkler e Sylvester Stallone, quest'ultimo anche co-sceneggiatore della pellicola.\nTrama.\nAmbientato verso la fine degli anni cinquanta, la storia si impernia su una banda di \"greasers\" di Flatbush, un quartiere di Brooklyn (New York), conosciuti come \"La banda dei fiori di pesco\" (in originale stesso \"The Lords of Flatbush\"). I ragazzi passano la vita giocando a biliardo, andando dietro alle ragazze e frequentando un pub. Chico Tyrell, il capo della banda, prova a conquistare Jane, una ragazza che non vuole avere niente a che fare con lui, mentre l'amico Stanley Rosiello mette incinta la sua ragazza, Frannie, che invece vuole sposarlo.\nProduzione.\nCasting.\nPer il ruolo del protagonista Chico, era stato originariamente scritturato un giovane ed allora semisconosciuto Richard Gere. Ma a causa di forti contrasti e dissapori, durante le riprese e non, con il co-protagonista e co-sceneggiatore Sylvester Stallone, l'attore venne licenziato in tronco. Come poi spiegato in tempi successivi dallo stesso Stallone:\nRiprese.\nLe riprese del film durarono dal settembre 1972 al dicembre dello stesso anno. Alcune scene furono girate a Stamford, nel Connecticut.\nBudget.\nIl budget del film fu intorno ai 160.000 dollari.\nDistribuzione.\nPer problemi di post-produzione e di distribuzione, il film arriv\u00f2 in sala solo nel 1974, due anni dopo la fine delle riprese."}
{"id": "2179392", "revid": "339392", "url": "https://it.wikipedia.org/wiki?curid=2179392", "title": "Kira (fiume)", "text": ""}
{"id": "2179395", "revid": "729019", "url": "https://it.wikipedia.org/wiki?curid=2179395", "title": "Hereheretue", "text": "Hereheretue \"(nome derivante da \"etuentue-dentos\", \"dente\" nella lingua antica delle Tuamotu)\" un atollo appartenente all'arcipelago delle Isole Tuamotu nella Polinesia francese.\n\u00c8 l'atollo pi\u00f9 settentrionale delle Isole del Duca di Gloucester (\"\u00celes du Duc de Gloucester\"), un sottogruppo dell'arcipelago delle Isole Tuamotu. L'atollo pi\u00f9 vicino \u00e8 quello di Anuanuraro, che si trova a circa 150\u00a0km di distanza.\nHereheretue ha una forma trapezoidale. La sua laguna \u00e8 molto profonda e ha una superficie di 29\u00a0km\u00b2. L'ampia barriera corallina racchiude completamente la laguna, e non vi \u00e8 alcun passaggio navigabile per accedervi.\nHereheretue \u00e8 l'unico atollo abitato permanentemente nel gruppo delle Isole del Duca di Gloucester. Possedeva una popolazione di 57 abitanti al censimento del 2002."}
{"id": "2179397", "revid": "28592", "url": "https://it.wikipedia.org/wiki?curid=2179397", "title": "Kyra (fiume)", "text": ""}
{"id": "2179399", "revid": "1318658", "url": "https://it.wikipedia.org/wiki?curid=2179399", "title": "Transilien Paris Rive-Gauche", "text": "Transilien Paris-Montparnasse sono i servizi Transilien di SNCF con partenza dalla Gare Montparnasse. Si tratta di un servizio ferroviario regionale nell'\u00cele-de-France.\nA questo servizio \u00e8 assegnata la lettera N e collega Parigi a Dreux, Rambouillet e Mantes La Jolie attraverso 35 stazioni e la Transilien U. Si sviluppa per 117\u00a0km e trasporta 117.000 viaggiatori al giorno."}
{"id": "2179401", "revid": "2110845", "url": "https://it.wikipedia.org/wiki?curid=2179401", "title": "Riccardo Guarneri", "text": "Biografia.\nContemporaneamente ad un'attivit\u00e0 musicale, inizia a dipingere nel 1953. I suoi primi studi sull'astratto si collocano nell'area informale. La prima mostra personale \u00e8 a l'Aia nel 1960. Nel 1962 comincia ad interessarsi al colore in quanto luce, alla grafia come pittura ed ai problemi inerenti alla percezione visuale. Da questo momento in poi, segno, luce e colore si identificano. Nascono i primi quadri chiarissimi in cui lo spazio viene scandito da variazioni luminose e le cui superfici sono trattate prevalentemente a matita. Questi quadri vengono esposti per la prima volta nel 1963 nella personale a \u201cLa Strozzina\u201d di Palazzo Strozzi. Dal 1964/65 in poi il lavoro di Guarneri acquista una struttura pi\u00f9 rigorosa e geometrica.\n\u00c8 cofondatore del gruppo \"Tempo 3\", assieme a Giancarlo Bargoni, Attilio Carreri, Arnaldo Esposto e Gianni Stirone, che si proponeva come il terzo tempo della pittura astratta dopo l'astrattismo geometrico e l'informale. Le sue opere si collocano negli ambiti della pittura aniconica e della pittura analitica i cui artefici sono Enzo Cacciola, Claudio Olivieri, Pino Pinelli, Giorgio Griffa, Claudio Verna, Marco Gastini, Carmengloria Morales, Elio Marchegiani, Gianfranco Zappettini, Paolo Cotani. Espone alla Biennale di Venezia e alla \u201cWeiss auf Weiss\u201d della K\u00fcnsthalle a Berna nel 1966, alla Biennale di Parigi nel 1967 e alla Quadriennale di Roma nel 1973.\nOttiene l'incarico d'insegnamento presso l'Istituto Statale d'Arte di Firenze e l'anno successivo presso il Corso Superiore di Disegno Industriale. Partecipa alle rassegne europee di \"Nuova Pittura\". Negli anni settanta tiene un corso di insegnamento all'Universit\u00e0 Internazionale dell'Arte di Firenze.\nNel 1977 ottiene la cattedra di pittura presso l'Accademia di Belle Arti di Carrara e successivamente presso le Accademie di Bari, Venezia e Firenze fino al 2003.\nPi\u00f9 volte premiato, sue opere si trovano e sono state esposte presso vari Musei d'Arte Contemporanea in Italia e all'estero. \nNel 2017, a distanza di mezzo secolo dalla sua prima partecipazione, viene invitato da Christine Macel ad esporre alla 57\u00aa Biennale di Venezia. \nAlcune mostre.\nPersonali\nCollettive"}
{"id": "2179407", "revid": "1318658", "url": "https://it.wikipedia.org/wiki?curid=2179407", "title": "Transilien Paris Sud-Est", "text": "Transilien Paris-Lyon sono i servizi Transilien di SNCF che partono dalla Gare de Lyon. Si tratta di un servizio ferroviario regionale nell'\u00cele-de-France.\nA questo servizio \u00e8 assegnata la lettera R e collega Parigi a Melun \u2013 Montereau via Champagne sur Seine e via Moret Veneux les Sablons.\nIl servizio si sviluppa per 164\u00a0km collegando 24 stazioni. I viaggiatori sono 40.000 al giorno. In seguito all'introduzione dell'orario cadenzato i viaggiatori sono aumentati del 25%."}
{"id": "2179409", "revid": "1305772", "url": "https://it.wikipedia.org/wiki?curid=2179409", "title": "Giovanni Falcone - L'uomo che sfid\u00f2 Cosa Nostra", "text": "Giovanni Falcone - L'uomo che sfid\u00f2 Cosa Nostra \u00e8 una miniserie televisiva in due puntate del 2006, trasmessa da Rai 1.\nTrama.\nPrima puntata.\nPalermo, 1980: Giovanni Falcone, giudice, da pochissimo separato dalla moglie ed appena approdato al Palazzo di giustizia palermitano, incontra il suo vecchio amico d'infanzia Paolo Borsellino che sta raccogliendo le deposizioni della moglie del capitano Emanuele Basile che testimonia la morte del marito, ucciso a Monreale da alcuni uomini perch\u00e9 stava indagando sui clan mafiosi di Palermo. Rocco Chinnici, il capo dell'ufficio istruzione di Palermo, convoca Falcone e gli d\u00e0 delle carte sul costruttore Rosario Spatola che gli erano state consegnate dal coraggioso procuratore Gaetano Costa.\nChinnici chiede a Falcone se vuole accettare l'inchiesta su Spatola. Giovanni gli chiede se Borsellino gli pu\u00f2 dare una mano. Ma Chinnici rifiuta perch\u00e9 Agnese, la moglie di Paolo Borsellino, si era rivolta a lui per impedire al marito di partecipare ad inchieste di mafia perch\u00e9 le ritiene pericolose. Falcone accetta. Dopo incontra il procuratore Costa che lo incoraggia a compiere le indagini. Falcone fa scarcerare alcuni pregiudicati dell'inchiesta Spatola perch\u00e9 ci sono poche prove e per questo \u00e8 acclamato dal collega Rosario Lo Monaco e dall'avvocato Vigan\u00f2 che dicono che Gaetano Costa ha avuto troppa fretta di agire; ma Falcone e Borsellino lo difendono. Giovanni Falcone incontra al tribunale dei minori la sua vecchia amica Francesca Morvillo, anche lei da poco separata dal marito, che lavora l\u00ec, e i due si promettono di rincontrarsi.\nChinnici presenta a Falcone il commissario della squadra mobile Ninni Cassar\u00e0 che \u00e8 arrabbiato con lui perch\u00e9 ha fatto scarcerare i pregiudicati dell'inchiesta Spatola. Falcone \u00e8 invitato a una festa in casa di Borsellino dove c'\u00e8 pure la Morvillo. Ma egli rimane in tribunale ad indagare sulle parentele tra Rosario Spatola, Salvatore Inzerillo e John Gambino e traccia il loro albero genealogico. Lo mostra a Cassar\u00e0 e decide di seguire i movimenti bancari dei mafiosi, cercando nelle banche di Palermo. In un negozio di dischi Falcone rincontra Francesca e le regala un mazzo di fiori. Chinnici e Falcone convocano Rosario Spatola per interrogarlo ma lui minaccia metaforicamente Giovanni.\nDurante una serata di pioggia, Falcone e la Morvillo si scambiano un affettuoso bacio. Ninni Cassar\u00e0 e Falcone spiegano a Chinnici e a Gaetano Costa che Cosa nostra \u00e8 come i pianeti del sistema solare e l'organizzazione ha un vertice, che si trova proprio a Palermo. Falcone e Francesca vanno a far visita a Ciccio Ciarrapino, un ragazzo di 13 anni, figlio di un capomafia ucciso a Palermo sotto gli occhi del ragazzo e dalla madre. All'improvviso arriva la notizia della morte di Gaetano Costa, ucciso mentre si recava al lavoro. Falcone, Borsellino e Chinnici corrono subito sul luogo del delitto. Falcone viene messo sotto scorta e a sorvegliarlo viene chiamato l'agente Calogero Zucchetto, detto \"Lillo\", che per\u00f2 si dimostra inesperto. Giovanni Falcone riceve la notizia che negli Stati Uniti d'America \u00e8 stato arrestato Albert Gillet, che trafficava droga per conto dei boss di Cosa nostra.\nBorsellino, Giuseppe Ayala e Giuseppe Di Lello fanno una colletta perch\u00e9 Giovanni possa andare negli Stati Uniti ad interrogare Gillet. Per ascoltarlo, Falcone chiede il permesso al procuratore italo-americano Rudolph Giuliani che glielo concede. Gillet racconta dove si trovano le raffinerie di droga in Sicilia e Ninni Cassar\u00e0 e Zucchetto le vanno a perquisire. Falcone chiede a Rudolph Giuliani di trovare Joseph Bonamico, un misterioso latitante che ha versato 99\u00a0000 dollari sul conto di Rosario Spatola.\nAd una festa in casa di Borsellino, Falcone controlla delle carte su dei mafiosi trafficanti di droga. L\u00ec incontra Francesca e i due vanno via insieme. Falcone riceve una telefonata da Giuliani, che ha scoperto che Joseph Bonamico \u00e8 un falso nome sotto cui si nasconde il finanziere Michele Sindona. Falcone d\u00e0 un giorno di riposo a Zucchetto e \"fugge\" in un albergo sul mare con Francesca. Ma l\u00ec Falcone riceve una telefonata intimidatoria da dei mafiosi e cos\u00ec \u00e8 costretto a fuggire dall'albergo insieme a Francesca. Falcone, Borsellino, Ayala, Rosario Lo Monaco e Chinnici vanno ad un convegno che si tiene in un albergo. Sono presenti pure Nino Salvo, Salvo Lima e un ministro che cominciano a parlare di mafia al pubblico presente ma vengono attaccati da Chinnici.\nAlla fine del convegno Lo Monaco stringe la mano ed abbraccia Salvo Lima ed arriva Zucchetto che dice a Falcone che \u00e8 stato ucciso Salvatore Inzerillo. Tutti si recano sul luogo del delitto e trovano in tasca al cadavere di Inzerillo alcuni numeri di telefono. Uno di questi appartiene al costruttore Ignazio Lo Presti e Falcone fa mettere il suo telefono sotto controllo. Giovanni avverte Lo Monaco che se vuole lavorare con lui deve stare attento a chi frequenta, riferendosi all'abbraccio con Salvo Lima. Lo Presti \u00e8 sparito e non si trova pi\u00f9 e nelle sue telefonate parlava della guerra di mafia con un certo Roberto, di cui non si conosce niente. Falcone convoca la moglie di Lo Presti, Mariella Corleo, cugina della moglie di Nino Salvo, e le chiede chi \u00e8 Roberto, che telefona dal Brasile, ma lei dice di non saperlo.\nFalcone e Francesca vanno a vedere un appartamento con terrazza ma il proprietario telefona e dice che \u00e8 gi\u00e0 stato affittato, provocando le ire di Francesca che dice che ha telefonato perch\u00e9 non vuole che Falcone abiti nel suo appartamento perch\u00e9 \u00e8 un personaggio scomodo. Intanto Zucchetto sta ascoltando un pentito che si fa chiamare Coriolano, che \u00e8 stato un soldato del boss Stefano Bontade. Zucchetto comunica a Falcone e a Ninni Cassar\u00e0 che Coriolano gli ha detto che ora ai vertici della cupola mafiosa c'\u00e8 il boss Michele Greco, manovrato dai capimafia corleonesi e poi d\u00e0 gli inviti per il suo matrimonio ai due. Mentre Zucchetto \u00e8 in una sartoria per provare il vestito del suo matrimonio telefona a Falcone, comunicandogli che Coriolano forse sa chi Roberto. Ma, appena uscito dalla sartoria, \u00e8 assalito da un killer che lo uccide.\nSul luogo del delitto, Lo Monaco \u00e8 furioso con Falcone e Cassar\u00e0 perch\u00e9 hanno gestito da soli gli interrogatori con Coriolano, che per di pi\u00f9 \u00e8 latitante. A scortare Falcone viene chiamato Antonio Montinaro, agente che dimostra subito la sua abilit\u00e0 e la sua intelligenza. Mariella Corleo, capendo che il marito \u00e8 stato rapito ed ucciso con il metodo della lupara bianca, incontra Falcone e Ninni Cassar\u00e0 e confessa che Roberto, l'uomo che telefona dal Brasile, \u00e8 il boss Tommaso Buscetta.\nRocco Chinnici vorrebbe fare arrestare Nino Salvo per associazione mafiosa, ma Falcone si oppone perch\u00e9 ci sono pochissime prove contro di lui. Giovanni porta Francesca a Corleone per fargli vedere i luoghi dove i boss Luciano Liggio, Tot\u00f2 Riina e Bernardo Provenzano hanno iniziato la loro carriera criminale e per dirgli se vuole stare ancora con lui perch\u00e9 \u00e8 perennemente a rischio di morire ucciso. Ma Francesca non vuole lasciarlo. Mentre sono dentro un bar di Corleone Falcone apprende da una televisione che un'autobomba ha ucciso Rocco Chinnici in una via di Palermo.\nSeconda puntata.\nPalermo, 1983: dopo l'uccisione di Rocco Chinnici, Paolo Borsellino comunica a Falcone che si \u00e8 messo d'accordo con la moglie Agnese e ora pu\u00f2 tornare ad occuparsi di inchieste di mafia. Falcone si incontra con Antonino Caponnetto, il giudice chiamato a sostituire Chinnici come capo dell'ufficio istruzione di Palermo. Giovanni gli dice che Nino Salvo ha stabilito rapporti con il boss Tommaso Buscetta e ha prestato soldi al costruttore Andrea Notaro, cognato del capomafia Michele Greco. Al Palazzo di giustizia di Palermo, Falcone viene avvicinato dall'avvocato Vigan\u00f2 che gli dice che girano voci che vuole indagare su Nino Salvo. Falcone sospetta che ad avvertire Vigan\u00f2 sia stato Rosario Lo Monaco. Lui e Borsellino convocano Nino Salvo e lo interrogano sui soldi che ha prestato ad Andrea Notaro. Salvo confessa che in tempi difficili ha chiesto aiuto al boss Stefano Bontade e Falcone gli chiede se conosce Tommaso Buscetta ma la risposta \u00e8 negativa. Giovanni corre in ospedale perch\u00e9 la madre \u00e8 gravemente malata ma muore poco dopo il suo arrivo. Agnese, la moglie di Paolo Borsellino, convince Giovanni a ritornare insieme a Francesca Morvillo. Lui infatti va in aeroporto per parlarle e ritornano insieme, decidendo di convolare a nozze. Il matrimonio tra Giovanni e Francesca si svolge in municipio e, dopo la cerimonia, Ninni Cassar\u00e0 comunica a Falcone che Tommaso Buscetta \u00e8 stato arrestato in Brasile e Gianni De Gennaro sta curando le pratiche per l'estradizione in Italia. Il capomafia \u00e8 disposto a raccontare tutto quello che sa solo se le autorit\u00e0 gli metteranno in salvo la famiglia. Francesca e Giovanni vanno in viaggio di nozze a New York.\nRudolph Giuliani informa Falcone che la famiglia di Buscetta verr\u00e0 ospitata negli Stati Uniti. Falcone si reca a Roma ed interroga Buscetta che gli svela i segreti di Cosa nostra. Caponnetto decide di creare un pool di magistrati che si occupino esclusivamente di mafia di cui faranno parte Giovanni Falcone, Paolo Borsellino e Giuseppe Ayala. Lo Monaco comunica a Falcone e Borsellino che ha deciso di candidarsi al Consiglio superiore della magistratura Falcone e Francesca vanno a salutare il piccolo Ciccio Ciarrapino e sua madre che vanno via dalla Sicilia perch\u00e9 il ragazzo aveva ricevuto una pistola dal nonno mafioso che gli aveva detto di uccidere gli assassini del padre. Giovanni ritorna ad interrogare Buscetta che gli dice che Nino Salvo e suo cugino Ignazio sono uomini d'onore della famiglia mafiosa di Salemi e gli descrive la loro villa dov'\u00e8 stato ospite. Nella descrizione figura un camino. Cassar\u00e0 perquisisce la villa di Salvo ma non trova il camino. Lo Monaco e Caponnetto cominciano a dubitare della veridicit\u00e0 delle dichiarazioni di Buscetta. Ma Falcone e Cassar\u00e0, controllando le carte catastali della villa, scorgono una rientranza nella parete e, bucando il muro, trovano il camino. Allora scattano alcuni blitz che portano all'arresto di 355 persone, indicate da Buscetta come mafiosi. Tra gli arrestati c'\u00e8 anche Nino Salvo.\nAlla festa del battesimo del figlio di Ninni Cassar\u00e0, il proprietario del ristorante in cui si stanno svolgendo i festeggiamenti prega Cassar\u00e0 di spostare gli invitati all'interno del locale perch\u00e9 molta gente che frequenta il ristorante ha protestato per la presenza di Falcone e Borsellino. Ma Cassar\u00e0 si oppone e per questo viene cacciato insieme a tutti gli invitati dal ristorante. Falcone e Borsellino vanno a parlare con Liliana Ferraro, segretaria del ministero di grazia e giustizia, che annuncia ai due che il maxiprocesso che stanno preparando contro Cosa nostra non si pu\u00f2 fare a Palermo perch\u00e9 non c'\u00e8 un'aula bunker, ma i due la convincono che Cosa nostra dev'essere processata a Palermo per dare il segnale che la mafia la si pu\u00f2 sconfiggere nella sua sede principale: il capoluogo siciliano. Ma accade il peggio: Ninni Cassar\u00e0 viene ucciso insieme ad un agente di scorta vicino al portone di casa sua da un gruppo di killer armati di Kalashnicov. Una notte l'agente Antonio Montinaro e l'ispettore Nardelli svegliano Falcone e Francesca e dicono loro che li devono portare in un luogo ignoto perch\u00e9 Giovanni possa scrivere in tutta sicurezza l'ordinanza dei rinvii a giudizio del maxiprocesso. Falcone e Francesca vengono fatti salire su un elicottero della polizia e, insieme a Paolo Borsellino e alla sua famiglia, vengono portati sull'isola dell'Asinara.\nL\u00ec Borsellino comunica a Giovanni che quando finiranno di scrivere l'ordinanza vuole far domanda al Consiglio superiore della magistratura per diventare procuratore di Marsala, il porto dove Cosa nostra regna. Poco tempo dopo parte il maxiprocesso, che si conclude con molti ergastoli per i mafiosi imputati. Falcone \u00e8 intervistato da un giornalista che gli fa molte domande sui rischi del lavoro di giudice. Giovanni parte per gli Stati Uniti dove Rudolph Giuliani gli fa incontrare Tommaso Buscetta che vive nascosto nella nazione americana per ragioni di sicurezza. Falcone chiede a Buscetta di raccontargli gli intrighi tra mafia e politica, ma lui non lo vuole fare. Inoltre Buscetta avverte Falcone che, ora che il maxiprocesso \u00e8 finito, i mafiosi faranno di tutto per fargliela pagare. Giovanni, ritornato a Palermo, riceve lettere da alcuni magistrati che dicono che pur di far carriera si \u00e8 messo con la Democrazia Cristiana. Francesca lo incita ad intervenire. Caponnetto e Ayala propongono a Falcone di candidarsi per diventare capo dell'ufficio istruzione di Palermo perch\u00e9 Caponnetto vuole passare gli ultimi due anni di servizio prima di andare in pensione a Firenze. Se si candider\u00e0 avr\u00e0 speranze di vincere con i voti di Rosario Lo Monaco (con cui si sono messi d'accordo) al C.S.M. Falcone accetta di candidarsi, ma Lo Monaco si astiene dal voto durante l'elezione del capo dell'ufficio istruzione e il giudice Antonino Meli vince per pochi voti. Meli, divenuto capo dell'ufficio istruzione di Palermo, assegna a Falcone inchieste minori mentre riserva a s\u00e9 stesso quelle di mafia.\nGiovanni, stanco di lavorare cos\u00ec, scrive una lettera al C.S.M. chiedendo di cambiare ufficio e gli viene concesso. Un giorno Giovanni e Francesca vanno in una villa sul mare all'Addaura. L'agente Montinaro avverte la Morvillo che ha dimenticato la borsa tra gli scogli. Ma Falcone si accorge che la borsa \u00e8 gi\u00e0 in villa e, capendo che \u00e8 una bomba, dice a Francesca di non toccarla. Infatti arrivano gli artificieri e dicono che nella borsa ci sono cinquantotto candelotti di tritolo che potevano esplodere se l'oggetto veniva sollevato. Francesca dice a Falcone di andar via dalla villa con lei, se no lo lascia. Ma lui non vuole e cos\u00ec lei fa le valigie e se ne va. Passa circa un anno: Falcone \u00e8 a Roma e lavora al ministero di grazia e giustizia e apprende da Liliana Ferraro che la Cassazione ha confermato gli ergastoli emessi dal maxiprocesso un paio di anni prima. Nella capitale Falcone s'incontra con Paolo Borsellino e Giuseppe Ayala, venuti dalla Sicilia, e parla con loro della Superprocura che vuole creare perch\u00e9 coordini le indagini antimafia di tutt'Italia. Giovanni cerca Francesca, scopre che \u00e8 a Roma e riesce a ritornare insieme a lei. I due vanno ad abitare insieme in un appartamento romano. Falcone apprende da una televisione che a Palermo \u00e8 stato ucciso il potente politico Salvo Lima e telefona a Borsellino dicendogli che la mafia ha fatto uccidere Lima perch\u00e9 non \u00e8 riuscito a non far confermare gli ergastoli del maxiprocesso in Cassazione.\nFinita la telefonata, Giovanni comunica a Francesca che \u00e8 riuscito a farla trasferire a Roma. Sabato 23 maggio 1992 Falcone e Francesca atterrano all'aeroporto di Punta Raisi per passare un week-end all'isola di Favignana. Ma mentre percorrono l'autostrada per arrivare a Palermo, la mano di un ignoto killer mafioso aziona un telecomando che provoca l'esplosione di un tratto di strada, uccidendo Giovanni, Francesca e gli agenti di scorta Antonio Montinaro, Vito Schifani e Rocco Dicillo. La puntata si conclude con il commovente discorso pronunciato da Rosaria Costa, la vedova di Vito Schifani, ai funerali di Falcone e Morvillo."}
{"id": "2179412", "revid": "1318658", "url": "https://it.wikipedia.org/wiki?curid=2179412", "title": "Transilien Paris-Nord", "text": "Transilien Paris-Nord \u00e8 il nome commerciale dei servizi ferroviari Transilien gestiti da SNCF che partono dalla Gare du Nord. Si tratta di un servizio ferroviario suburbano nell'\u00cele-de-France. Il servizio \u00e8 a sua volta diviso in Transiline H e K."}
{"id": "2179414", "revid": "1318658", "url": "https://it.wikipedia.org/wiki?curid=2179414", "title": "Transilien Paris-Est", "text": "Transilien Paris-Est \u00e8 il nomedei servizi Transilien della SNCF con partenza dalla Gare de l'Est. Si tratta di un servizio ferroviario regionale nell'\u00cele-de-France. 83.000 viaggiatori al giorno usufruiscono del servizio"}
{"id": "2179415", "revid": "339392", "url": "https://it.wikipedia.org/wiki?curid=2179415", "title": "Repubblica della Jakuzia", "text": ""}
{"id": "2179417", "revid": "1318658", "url": "https://it.wikipedia.org/wiki?curid=2179417", "title": "Linea U (Transilien)", "text": "Transilien Paris-La D\u00e9fense \u00e8 il servizio Transilien di SNCF che parte da La D\u00e9fense. Si tratta di un servizio ferroviario regionale nell'\u00cele-de-France.\nAl servizio \u00e8 assegnata la lettera U e collega La D\u00e9fense a La Verri\u00e8re via St Quentin en Yvelines. Serve 10 stazioni attraverso 31\u00a0km e trasporta 50.000 clienti al giorno."}
{"id": "2179420", "revid": "11959", "url": "https://it.wikipedia.org/wiki?curid=2179420", "title": "Sa'd Haddad", "text": "Guerra civile libanese.\nFin dagli anni sessanta, vi fu un alternarsi ciclico fra gli attacchi della guerriglia palestinese in Israele e la puntuale risposta di Tsahal contro obiettivi palestinesi. Nell'ambito della guerra civile libanese del 1975, il Libano non poteva rimanere inerte di fronte agli scontri fra le due parti, subendo sul suo territorio i pesanti danni bellici comportati dalle reazioni israeliane. La sua debolezza strutturale per\u00f2 - in un paese in cui i maroniti perdevano la loro maggioranza e la componente ica sunnita cresceva come diretta conseguenza dell'immigrazione di sfollati e profughi palestinesi - era tale da non consentirgli di reagire efficacemente, impedendo l'estrema permeabilit\u00e0 delle frontiere israelo-libanese e le devastazioni che ne conseguivano. L'impossibilit\u00e0 libanese di controllare i profughi palestinesi (al contrario di quanto era successo in Giordania con la repressione durissima di Settembre nero) fece decidere le autorit\u00e0 israeliane a prendere in considerazione l'idea di porre sotto il proprio controllo militare le regioni meridionali libanesi, da cui partivano le operazioni di guerriglia palestinese, in cui erano presenti maggioritariamente le componenti sciita libanese e quella sunnita-palestinese, asserragliata in vari campi-profughi palestinesi, controllati dall'Organizzazione per la Liberazione della Palestina.\nVerso il 1975, Israele patrocin\u00f2 la creazione di una forza che potesse surrogare la sua azione. Il maggiore cristiano-libanese Sa\u02bfd Haddad fu il primo ufficiale a disertare dall'esercito regolare libanese per allearsi con Israele, una diserzione che lo port\u00f2 a organizzare una formazione para-militare filo-israeliana, l'Esercito del Libano del Sud, stanziato su una striscia di terra libanese lungo i confini con lo Stato ebraico, la cosiddetta \"Zona di Sicurezza Israeliana\": definizione in uso dopo il 1982, anno della seconda invasione israeliana del territorio libanese. Questa forza, che amava autodefinirsi \"Esercito del Libano Libero\" ma che poi assunse il nome di \"Esercito del Libano del Sud\" (ELS) o, in lingua araba, \"Jaysh Lubn\u0101n al-Jan\u016bb\u012b\", sotto il comando di Antoine Lahad), intendeva prevenire l'infiltrazione in Israele di guerriglieri palestinesi. Nel 1978 Israele invase il Libano, estromettendo l'Organizzazione per la Liberazione della Palestina (OLP) dalle regioni immediatamente a ridosso d'Israele, relegandolo nelle sue roccaforti a nord del fiume Litani.\nIl 19 aprile 1979, Haddad proclam\u00f2 l'area controllata dai suoi miliziani \"Libero Stato del Libano\" (\"Dawlat Lubn\u0101n al-\u1e24urr\"). Il giorno seguente, fu proclamato fellone e traditore dal governo libanese e ufficialmente espulso dall'esercito regolare libanese. L'Esercito del Libano Libero fu rinominato Esercito del Libano del Sud (ELS) nel maggio 1980.\nUn'altra conseguenza dell'invasione israeliana fu l'insediamento nel meridione libanese dell'United Nations Interim Force in Lebanon (UNIFIL), la cui missione era quella di separare i vari contendenti. La milizia di Haddad collabor\u00f2 con Israele e ricevette una grande quantit\u00e0 di armamenti, equipaggiamenti e artiglierie da Israele. Vi sono testimonianze oculari che additano che i miliziani di Sa\u02bfd Haddad furono coinvolti nel Massacro di Sabra e Shatila nel 1982. Nel massacro le perdite in vite umane furono calcolate all'incirca in 3.000 donne, uomini, bambini e anziani accoltellati, colpiti da armi da fuoco, torturati a morte e schiacciati da bulldozer. Nel gennaio del 1984 Haddad mor\u00ec di cancro. Il suo successore alla testa dell'ELS fu il generale Antoine Lahad.\nCol ritiro di Israele dal Libano, l'ELS collass\u00f2 in breve tempo e il mercoled\u00ec 24 maggio 2000 la vista della statua di Sa'd Haddad trascinata lungo le strade della cittadina libanese di Marj\u02bfuy\u016bn fu il segno chiaro che l'Esercito del Sud Libano era ormai un ricordo.\nDurante il conflitto svoltosi nel Sud Libano tra gli anni 1982 e 2000, Sa\u02bfd Haddad diresse anche la stazione radio cristiana \"Voce di Speranza\", istituita e animata dall'evangelista statunitense, di sentimenti accesamente conservatori, Pat Robertson."}
{"id": "2179422", "revid": "767487", "url": "https://it.wikipedia.org/wiki?curid=2179422", "title": "Prince Lincoln Thompson", "text": "Era un componente della band \"the Royal Rasses\". \u00c8 stato un membro del movimento Rastafari. \u00c8 morto di cancro. Aveva una voce in falsetto alto cantando, molto differente dalla sua voce parlando.\nBiografia.\nCominci\u00f2 la sua attivit\u00e0 come cantante con Cedric Myton nel 1967 in un gruppo chiamato \"The Tartans\", che si sciolse nel '69. Nel '71 fu ingaggiato da Coxsone Dodd e con lui registr\u00f2 tre canzoni allo Studio One: \"Daughters of Zion\", \"True Experience\" e \"Live up to your name\". Nel '74 incise l'album \"Humanity\" con Cedric Myton, Clinton Hall e Keith Peterkin, e cre\u00f2 l'etichetta \"God Sent\" per commercializzarlo. Due singoli di successo furono \"Love the way it should be\" e \"Kingston 11\".\nVendette poche copie di dischi fino al 1978, quando fu ingaggiato da Mo Claridge, un rampollo londinese della United Artist. Il singolo \"Unconventional people\", fu pubblicato nel marzo 1979, seguito dall'album \"Humanity\" in maggio. Nell'estate del '79 usc\u00ec il disco \"Experience\" con i Royal Rasses, questa volta senza Cedric Myton. L'album conteneva pi\u00f9 che il tradizionale sound drum and bass del reggae. La band cambi\u00f2 nome in \"the Rasses\", per evitare confusione con un altro gruppo reggae (The Royals) e pubblic\u00f2 l'album Natural Wild nell'estate 1980, a Londra. La decisione di invitare il musicista Joe Jackson fu controversa, e il disco fu un flop.\nThompson allora torn\u00f2 in Giamaica e rifond\u00f2 la sua etichetta God Sent con l'aiuto della societ\u00e0 tedesca \"Juicy Peeple\" per produrre il suo quarto album dal titolo \"Ride with the Rasses\", nel 1982; il disco, di nuovo, non ebbe successo commerciale. Poi lui e la sua famiglia si trasferirono a Tottenham, Londra, dove egli apr\u00ec un negozio di prodotti ittici. Nel settembre 1983 registr\u00f2 Rootsman Blues agli \"Addis Ababa studios\" di Londra. \nNel 1997 ha pubblicato il disco finale, \"21st century\", dopo che uno statunitense ascolt\u00f2 la musica di Thompson nel negozio, e accett\u00f2 di diventarne lo sponsor."}
{"id": "2179424", "revid": "120745672", "url": "https://it.wikipedia.org/wiki?curid=2179424", "title": "Marni", "text": "Marni \u00e8 una casa di moda italiana fondata nel 1994 da Consuelo Castiglioni, riconosciuta nel mondo per le collezioni ready-to-wear uomo, donna, bambina e accessori.\nDal 2012 Marni \u00e8 parte del gruppo OTB di propriet\u00e0 dell\u2019imprenditore italiano Renzo Rosso.\nDal 2016 Francesco Risso \u00e8 direttore creativo del marchio.\nStoria.\nFondata a Milano nel 1994 dalla designer svizzera Consuelo Castiglioni, Marni \u00e8 diventata celebre nel mondo per le sue collezioni sperimentali caratterizzate dall\u2019uso di stampe e colori innovativi.\nA partire dal 2000 l\u2019azienda ha iniziato la sua espansione nei mercati pi\u00f9 importanti, attraverso l\u2019apertura di numerosi negozi e consolidando la sua presenza all\u2019interno dei department stores pi\u00f9 prestigiosi.\nNegli stessi anni Marni \u00e8 stato pioniere nel web retail con il lancio del virtual store, che oltre all\u2019e-commerce racconta il mondo Marni attraverso sezioni dedicate alle sue numerose collaborazioni artistiche e progetti speciali.\nNel 2012 l\u2019azienda \u00e8 stata acquisita dal gruppo OTB di Renzo Rosso, che include i marchi Diesel, Maison Margiela, Viktor&amp;Rolf, Paula Cademartori, Staff International e Brave Kid.\nNel 2016 Marni ha affidato la direzione creativa a Francesco Risso, dando il via ad un nuovo capitolo della storia del marchio.\nNel 2018, l\u2019azienda ha nominato come suo amministratore delegato Stefano Biondo.\nNel 2019, l'azienda ha nominato come direttore generale Barbara Cal\u00f2.\nNello stesso anno, Francesco Risso \u00e8 entrato a far parte della lista BoF500 come uno dei personaggi pi\u00f9 influenti nell\u2019industria della moda."}
{"id": "2179425", "revid": "1318658", "url": "https://it.wikipedia.org/wiki?curid=2179425", "title": "Transilien Paris Saint-Lazare", "text": "Transilien Paris Saint-Lazare sono i servizi Transilien della SNCF con partenza dalla Gare de Paris Saint-Lazare. Si tratta di un servizio ferroviario regionale nell'\u00cele-de-France. Il servizio \u00e8 a sua volta diviso in linea L e linea J\nTransilien J.\nCollega Parigi a:\nTransilien L.\nCollega Parigi a:"}
{"id": "2179427", "revid": "1566286", "url": "https://it.wikipedia.org/wiki?curid=2179427", "title": "Rachel Ward", "text": "Biografia.\nPrimogenita di Peter Alistair Ward e della sua prima moglie Claire Baring. Quando stava frequentando la \"Byam Shaw School of Art\" di Londra abbandon\u00f2 gli studi per la carriera da modella (misure dell'epoca 34C-25\u00bd-35, altezza 1,73\u00a0m). Anni dopo divent\u00f2 attrice, dapprima solo televisiva poi debuttando nel film \"Il killer della notte\", 1981. Ebbe il ruolo di \"Meggie Cleary\" nella miniserie tv \"Uccelli di rovo\", con Richard Chamberlain.\nVita privata.\nDopo aver frequentato David A. Kennedy, figlio di Robert Kennedy, spos\u00f2 l'attore australiano Bryan Brown, conosciuto durante la miniserie. Il matrimonio fu celebrato il 16 aprile 1983, lo stesso anno in cui fu votata prima tra le dieci donne pi\u00f9 belle degli Stati Uniti. Ha tre figli: Rose (1984), Mathilda (1986) e Joe (1992), e vive in Australia con la famiglia.\nDoppiatrici italiane.\nNelle versioni in italiano dei suoi film, Rachel Ward \u00e8 stata doppiata da:\nDa doppiatrice \u00e8 sostituita da:"}
{"id": "2179428", "revid": "124142709", "url": "https://it.wikipedia.org/wiki?curid=2179428", "title": "Papiro Edwin Smith", "text": "Il Papiro Edwin Smith \u00e8 il pi\u00f9 antico trattato di medicina giunto sino ai giorni nostri. Scritto in ieratico (forma corsiva della scrittura geroglifica, comunemente usata dagli scribi egiziani), risale alla XVI-XVII dinastia del Secondo periodo intermedio dell'Egitto, all'incirca nel 1600 a.C. In questo periodo la capitale era Tebe e quindi si crede che il papiro provenga da l\u00ec.\nIl papiro Smith \u00e8 un papiro assolutamente unico e originale. Costituisce una categoria a s\u00e9 rispetto a quella in cui vengono inseriti gli altri papiri fino ad oggi sopravvissuti (il papiro Ebers, ed i papiri medici di Londra e Berlino). A differenza degli altri testi di medicina egizia antica, infatti, all'interno del papiro Smith non ritroviamo diagnosi e cure mediche improntate sull'utilizzo di incantesimi e formule magiche; per la prima volta, in tutta la storia dell'Antico Oriente ed in generale in tutta la storia della medicina, ci troviamo di fronte ad un approccio moderno e prettamente scientifico alla malattia, alle ferite ed alla cura del paziente.\nStoria.\nIl nome del papiro deriva dall'egittologo statunitense, Edwin Smith, nato in Connecticut nel 1822 (nello stesso anno in cui Champollion decifr\u00f2 i geroglifici), che acquist\u00f2 il papiro nel 1862 da Mustaf\u00e0 Aga, un rigattiere di Luxor (Egitto). Il papiro rimase in possesso di Smith fino alla sua morte. Infatti, nonostante egli fosse a conoscenza dell'importanza del trattato, non lo pubblic\u00f2 mai. Dopo la sua morte, 1906, Smith lasci\u00f2 il reperto alla figlia, la quale lo don\u00f2 alla New-York Historical Society. Dal 1938 al 1948 il papiro rimase al Brooklyn Museum. Nel 1948 la New-York Historical Society e il Brooklyn Museum lo presentarono alla New York Academy of Medicine, da cui tuttora \u00e8 conservato. La prima traduzione del papiro \u00e8 stata realizzata nel 1930 dal professore James Henry Breasted (con la consulenza medica del Dr. Arno B Luckhardt), direttore dell'Oriental Institute presso l'Universit\u00e0 di Chicago. Le pratiche razionali e scientifiche che furono utilizzate sono state ricostruite attraverso l'osservazione e l'esaminazione. Breasted pubblic\u00f2 il suo lavoro completo di una perfetta traslitterazione, seguita da un suo personale commento. Dal 2005 al 2006 il papiro Edwin Smith fu in esposizione al Metropolitan Museum of Art di New York. James Peter Allen, direttore della mostra, per quella occasione, realizz\u00f2 un'altra traduzione del lavoro.\nStruttura e caratteristiche.\nIl papiro ha una lunghezza di 4,68 m. Almeno una colonna di scrittura \u00e8 stata persa, dunque, inizialmente, doveva essere lungo circa 5 m. Salvo il primo foglio frammentato del papiro, il resto \u00e8 piuttosto intatto. Ha un'altezza di 33\u00a0cm. \u00c8 costituito da 12 fogli della stessa ampiezza (40\u00a0cm) sui quali sono stese, in orizzontale, con inchiostro nero e rosso, delle colone di scrittura (alte 28\u00a0cm circa e ampie dai 18 ai 26\u00a0cm). Il papiro comprende 21 colonne e mezzo di scrittura ripartite nel seguente modo: 17 colonne (377 versi circa) sono scritte sul fronte, 4 colonne e mezzo (92 versi) sono scritte sul retro. La stragrande maggioranza del papiro si occupa di traumi e chirurgia, con brevi tratti di ginecologia e cosmetica sul rovescio. Non vi \u00e8 alcuna relazione tra le due parti del reperto che, non a caso, sono separate da un enorme spazio bianco. Le colonne sul retro (aggiunte successivamente) sono identiche per forma e contenuto a quelle degli altri trattati medici egizi pi\u00f9 antichi; contengono, infatti, principalmente, ricette e incantesimi magici. All'interno delle prime tre colonne e mezzo ritroviamo delle formule di natura magica necessarie per abbattere la pestilenza, mentre la colonna rimanente presenta una lunga ricetta per ripristinare la perduta giovinezza di un anziano signore. La parte pi\u00f9 originale del papiro \u00e8, quindi , quella realizzata sul fronte. Le 17 colonne di scrittura, non solo costituiscono il manoscritto chirurgico pi\u00f9 antico che sia mai stato ritrovato,ma possiedono delle caratteristiche particolari che le rendono uniche ed importantissime agli occhi dell'intero mondo medico e scientifico. Le differenze fondamentali tra le 17 colonne e mezzo del papiro Smith e tutti gli altri manoscritti antichi sono le seguenti:\nPaternit\u00e0.\nL'autore del papiro rimane tuttora sconosciuto. La maggior parte degli studiosi ritiene che sia stato steso da due mani differenti, a causa delle notevoli divergenze tra le due parti del trattato (fronte e retro). La maggior parte del papiro pare sia stato scritto da uno scriba, solo piccole sezioni sarebbero state copiate da un secondo scriba. Il papiro termina bruscamente nel mezzo di una riga, senza l'inserimento di un autore. In ogni caso il papiro, sopravvissuto fino ad oggi, doveva essere la copia di un manoscritto risalente all'Antico Regno; infatti, oltre all'utilizzo di una grammatica e di una terminologia arcaiche, all'interno del papiro ritroviamo la descrizione di casi verificatisi in un'epoca pi\u00f9 lontana rispetto a quella in cui il trattato viene fatto risalire. Di notevole rilievo \u00e8 la descrizione della diagnosi del ministro Washptah, al servizio del faraone Userkhau (Antico Regno), morto di un male sconosciuto durante un ringraziamento pubblico per aver diretto la costruzione di un nuovo edificio (episodio datato almeno intorno al XXVIII sec. a.C.). Il testo originale \u00e8 attribuito da alcuni ad Imhotep, un architetto, sommo sacerdote e medico del regno vissuto fra il 3000 ed il 2500 a.C.\nUn'antica medicina moderna.\nTrattazione dei casi.\nLa natura razionale e pratica del papiro \u00e8 illustrata in 48 casi, che sono elencati in base alla posizione degli organi: l'analisi dei casi ha inizio dalla testa e procede in basso (nell'ordine della moderna esposizione anatomica) verso il collo, le braccia, il torace e la spina dorsale (qui il trattato si interrompe bruscamente). Il titolo di ogni caso esplicita la natura del trauma, come \"Pratiche per una ferita profonda nella testa, che \u00e8 penetrata fino all'osso ed ha spaccato il cranio\". Per ogni caso si descrive minutamente il tipo della lesione, l'esame del paziente, la diagnosi, la prognosi, e il trattamento. Infatti ogni caso si apre con una profonda osservazione del paziente ed una conseguente determinazione del carattere della ferita: il chirurgo determina se le ferite interessavano solo i tessuti molli o anche le ossa, se avevano o meno penetrato gli organi, si preoccupa di osservare e classificare gli effetti fisiologici dei traumi. Tutto avviene utilizzando un metodo sorprendentemente moderno ed incredibilmente oggettivo. Le informazioni inerenti all'analisi delle ferite derivano dalle domande che il chirurgo pone direttamente al paziente o dall'osservazione di precisi movimenti e posture ed anche da indizi visivi ed olfattivi, dalla palpazione e dalla presa del polso. \u00c8 strabiliante notare come, gi\u00e0 1000 anni prima dei medici greci, gli Egizi abbiano prestato attenzione anche ai battiti cardiaci, alle pulsazioni del cuore, oltre che alla palpazione manuale del corpo del paziente in alcuni punti ritenuti di fondamentale importanza. Sulla base dell'analisi delle condizioni del paziente, il chirurgo pronuncia poi la sua diagnosi, che include sempre uno dei tre verdetti: male che pu\u00f2 essere discusso e curato (favorevole), male che pu\u00f2 essere discusso e che si pu\u00f2 tentare di curare (incerto), male che non pu\u00f2 essere trattato perch\u00e9 assolutamente privo di speranza (sfavorevole). Quest'ultimo verdetto ricorre 14 volte. In molti dei casi, le spiegazioni del trauma sono incluse per fornire ulteriore chiarezza. Il fatto che il chirurgo riporti la discussione anche dei casi che non \u00e8 in grado di curare evidenzia il suo forte interesse scientifico. Nell'insieme si pu\u00f2 dire che questo papiro contiene osservazioni anatomiche, fisiologiche e patologiche realistiche.\nStrumenti chirurgici.\nIl papiro ci mostra anche numerosi strumenti chirurgici e tecniche mediche apparsi per la prima volta nel mondo medico dell'antico Oriente: il chirurgo fa uso di garze assorbenti; per le ferite al naso o alle orecchie sono gi\u00e0 utilizzati dei tappi o dei tamponi ricoperti di lino; le ferite aperte vengono richiuse con dei cerotti adesivi o dei punti di sutura (per le ferite al labbro, alla gola o alla spalla); per quelle pi\u00f9 profonde si ricorreva a primitive cuciture chirurgiche (successivamente utilizzate per ricucire le incisioni addominali necessarie per l'eviscerazione delle mummie). Tra gli strumenti chirurgici troviamo anche delle stecche rudimentali: alcune ricoperte di lino, altre composte di strati di lino imbevuti di colla e gesso, modellate e adattate conformemente agli arti (molto simili alle stecche moderne utilizzate per la ricomposizione delle fratture ossee) e mai applicate sui pazienti vivi, ma usate esclusivamente dagli imbalsamatori per seppellire i cadaveri; altre, costituite da rotoli di tela rigida, erano usate per le fratture delle ossa nasali e per la fasciatura, insieme a cataplasmi. Dopo le misure puramente chirurgiche, il rimedio medico pi\u00f9 ricorrente \u00e8 quello della \u201ccarne fresca\u201d, applicato rigorosamente solo il primo giorno applicando carne cruda sulla ferita per bloccare la fuoriuscita di sangue ed eseguito stendendo garze ricolme di un particolare unguento per curare le infezioni (probabilmente composto di grasso e miele). Interessante \u00e8 anche l'uso di decotti di salice (usati come disinfettanti), di impacchi di ammoniaca (per alleviare le infiammazioni), e di sali di rame e sodio con scopo astringente ( per diminuire le secrezioni). Al di l\u00e0 delle procedure tipicamente mediche, \u00e8 necessario sottolineare un aspetto evidente della medicina egizia, che sar\u00e0 ripreso pi\u00f9 tardi dallo stesso Ippocrate di Coo: il chirurgo interviene sul paziente sempre mostrando una radicale fiducia nei confronti della natura, lasciata libera di svolgere interamente il suo corso. Appare quindi il motivo della \u201ccrisi\u201d ippocratica, definita gi\u00e0 dal nostro antico chirurgo come il punto decisivo dopo il quale il paziente pu\u00f2 migliorare in fretta o regredire fino alla morte. Le procedure di questo papiro egiziano dimostrano un livello di conoscenza dei medicinali superiore rispetto a quello di Ippocrate, vissuto 1000 anni pi\u00f9 tardi.\nGrandi scoperte.\nPer la prima volta nella storia della medicina appare la parola \"cervello\", mai usata in nessun altro trattato medico di questa et\u00e0 e di tutto il Terzo Millennio a.C. (la prima discussione sul cervello era stata ritrovata all'interno di alcuni documenti medici greci, circa 2500 anni dopo questo trattato egizio). All'interno del papiro il chirurgo descrive esternamente il cervello, paragonando le circonvoluzioni cerebrali alle corrugazioni derivanti da una scoria metallica. Esso contiene la prima descrizione conosciuta delle strutture craniche, con le meningi, la superficie esterna del cervello, il fluido cerebrospinale e le pulsazioni intracraniche. In uno dei casi di rottura sminuzzata del cranio, il chirurgo tratta della \"rottura di un sacco contenente gli emisferi cerebrali\" (con riferimento alle membrane meningee). Nonostante la cultura egizia riconoscesse il cuore e l'addome come sedi della conoscenza e dell'intelligenza, il chirurgo del papiro Smith osserva, per la prima volta, che le ferite al cervello hanno delle ripercussioni su altre parti del corpo, specialmente sugli arti inferiori. Il cervello viene, dunque, considerato il centro di controllo dei movimenti del corpo. Strabiliante \u00e8 inoltre osservare il ruolo centrale nel controllo nervoso attribuito alla colonna vertebrale, la cui lesione era stata registrata dal papiro come capace di compromettere le funzioni motorie e sensoriali (anche se in nessun caso il chirurgo riconosce alcuna relazione tra il cervello e la spina dorsale).\nL'importanza dell'osservazione del cuore per la determinazione delle condizioni del paziente, appare nel papiro per la prima volta nella storia della medicina. Il cuore assume gi\u00e0 il ruolo di centrale importanza nella distribuzione dei vasi anche se, comunque, mancano riferimenti alla funzione di questo organo nella circolazione sanguigna. Il chirurgo osserva anche che l'impulso \u00e8 dovuto alla forza e all'azione del cuore.\nIl trattato rivela la conoscenza di un sistema di muscoli, tendini e legamenti, infatti in uno dei 48 casi i muscoli della mandibola umana sono descritti dettagliatamente. Il chirurgo utilizza una parola corrispondente all'italiano \"tendine\" per indicare anche le vene sanguigne e i nervi. \u00c8 evidente come non vi sia una effettiva distinzione tra i vari sistemi dell'organismo umano; rimane comunque importante il fatto che tali sistemi non siano stati del tutto ignorati.\nLa figura del chirurgo.\nUomo attento ed esigente, con un'ampia visione della vita del suo tempo. Il trattato mostra come la figura del chirurgo fosse diversa da quella di un semplice medico, poich\u00e9 capace di osservare, trarre conclusioni dalle sue osservazioni, mantenere, a prescindere dalle limitazioni del suo tempo, una mente e un'attitudine prettamente scientifiche. Importante \u00e8 anche il compito, assegnato al chirurgo, di creare un nuovo lessico e una nuova terminologia scientifici. I termini utilizzati per la trattazione dei suoi casi sono spesso ripresi dal mondo naturale o dalla vita quotidiana (es: nomi di alcuni vermi d'acqua, utilizzati per indicare le stringhe fibrose del sangue coagulato; \"camera nascosta\", con evidente riferimento ai luoghi sacri e ai santuari del tempo, per indicare la zona anteriore del seno).\nImportanza sociale del papiro.\nIl trattato costituisce un'importante testimonianza dell'organizzazione sociale, ma anche della storia stessa del mondo egizio. Non \u00e8 un caso il fatto che i pazienti di cui si occupa il chirurgo del papiro Smith siano esclusivamente uomini (questo evidenzia come le donne avessero una minima importanza sociale), cos\u00ec come, non casualmente, le ferite riportate dai pazienti sono sempre molto profonde, (probabilmente si tratta di ferite da battaglia, il che presuppone una cultura guerriera all'interno della civilt\u00e0 egizia). \u00c8 proprio per quest'ultimo motivo che si ritiene che questo papiro sia servito come libro di testo riguardante i traumi risultati dalle battaglie militari. Infine, i grandi particolari anatomici ci lasciano presupporre che gi\u00e0 gli antichi Egizi attuassero delle dissezioni ai cadaveri (passo di notevole modernit\u00e0 e rilevante impronta scientifica)."}
{"id": "2179432", "revid": "767487", "url": "https://it.wikipedia.org/wiki?curid=2179432", "title": "K\u00f6r\u00f6slad\u00e1ny", "text": "K\u00f6r\u00f6slad\u00e1ny \u00e8 una citt\u00e0 dell'Ungheria di 5.114 abitanti (dati 2001). \u00c8 situato nella provincia di B\u00e9k\u00e9s."}
{"id": "2179434", "revid": "767487", "url": "https://it.wikipedia.org/wiki?curid=2179434", "title": "Priozerskij rajon", "text": "Il Priozerskij rajon () \u00e8 un rajon dell'Oblast' di Leningrado, nella Russia europea occidentale; il capoluogo \u00e8 la citt\u00e0 di Priozersk."}
{"id": "2179436", "revid": "767487", "url": "https://it.wikipedia.org/wiki?curid=2179436", "title": "Mez\u0151ber\u00e9ny", "text": "Mez\u0151ber\u00e9ny \u00e8 una citt\u00e0 dell'Ungheria di 11.591 abitanti (dati 2001) . \u00c8 situato nella provincia di B\u00e9k\u00e9s, lungo la strada che collega Debrecen a Seghedino sulla linea ferroviaria Budapest-Bucarest."}
{"id": "2179439", "revid": "767487", "url": "https://it.wikipedia.org/wiki?curid=2179439", "title": "Don Camillo monsignore... ma non troppo", "text": "Don Camillo monsignore... ma non troppo \u00e8 un film del 1961 ed \u00e8 il quarto episodio della saga di don Camillo e Peppone, diretto da Carmine Gallone e tratto dai racconti di Giovannino Guareschi.\nTrama.\nDall'epoca in cui \u00e8 ambientato il precedente film della serie sono passati 12 anni. Ora siamo nel 1960: da tre anni, i superiori di don Camillo si sono sbarazzati di lui facendolo monsignore e trasferendolo a Roma. Lo stesso hanno fatto i dirigenti del partito comunista con Peppone, eletto senatore. Arriva loro da Brescello, loro paese natale, la notizia che \u00e8 stato approvato il progetto della costruzione di una casa popolare per alloggiare alcune famiglie in difficolt\u00e0; il problema \u00e8 che sul luogo di costruzione sorge la cosiddetta \u00abMadonnina del Borghetto\u00bb, di propriet\u00e0 della Curia. Don Camillo e Peppone, indipendentemente l'uno dall'altro, decidono di tornare al loro paese con lo scopo di seguire la vicenda da vicino, col risultato che si incontrano per caso nel vagone letto del treno che li sta riconducendo a casa.\nArrivati a destinazione, il sindaco di Brescello e Peppone vogliono abbattere la cappella e strumentalizzare politicamente il fatto che presumibilmente la Chiesa avrebbe rifiutato il terreno, cosa che invece non si verifica, a patto per\u00f2 che gli alloggi vengano distribuiti equamente tra famiglie proposte dalla chiesa e famiglie proposte dal comune. La cappella resiste a tutti i tentativi di abbatterla e diventa infine parte dell'edificio.\nAltra questione che Peppone deve risolvere al suo arrivo \u00e8 quella del matrimonio di Walter, suo figlio maggiore: il padre, per una serie di questioni legate al partito in cui milita, vuole che il figlio si sposi nella sola forma civile, mentre la moglie di Peppone, cos\u00ec come la futura nuora e i genitori di lei, vorrebbero un matrimonio in chiesa. Peppone, per aver l'assenso del futuro consuocero alla forma civile, gli offre un posto di usciere in comune. Don Camillo, di contro, promette che gli far\u00e0 avere la concessione di una pompa di benzina, giungendo ad un'empasse.\nGisella, una militante del partito comunista di Brescello, ruba i vestiti di don Camillo, che era andato a cercare refrigerio dalla calura estiva con una nuotata nel fiume Po. Peppone, pensando di aver tolto di mezzo temporaneamente il rivale, si appresta a far celebrare il matrimonio civile ma la notizia, che poi si scoprir\u00e0 falsa, che don Camillo sia annegato nel fiume interrompe il matrimonio. La situazione sembra giunta ad uno stallo, ma alla fine si trova un compromesso, dovuto anche al fatto che Peppone vince al totocalcio, con lo pseudonimo di Pepito Sbazzeguti, ma non sa come ritirare il premio senza essere scoperto dai \"compagni\": don Camillo lo aiuta nell'intento, andando lui in citt\u00e0 a ritirare i soldi e strappandogli la promessa di un matrimonio anche in forma religiosa, che viene celebrato in una chiesina di campagna, mentre la cerimonia civile avviene in pompa magna in municipio.\nIntanto da Don Camillo si presenta il marito di Gisella, disperato perch\u00e9 la moglie \u00e8 troppo presa dalla politica e non sta mai a casa trascurando cos\u00ec la famiglia; nell'esternare la sua disperazione di marito si fa scappare che \u00e8 stata proprio la moglie a rubare i vestiti al monsignore, cos\u00ec che don Camillo prende ancor pi\u00f9 a cuore la vicenda dell'uomo. Il giorno dopo arriva la notizia che Gisella \u00e8 stata aggredita: viene infatti trovata in un bosco con un sacco in testa e le terga dipinte di rosso col minio. La donna si ritrova cos\u00ec coperta di vergogna per via dello scherno dei compaesani e non ha pi\u00f9 il coraggio di uscire di casa.\nOrmai i vari problemi sono stati risolti e sia don Camillo che Peppone non possono pi\u00f9 ignorare i richiami da parte dei loro superiori a rientrare a Roma. La malinconia nel dover lasciare i luoghi a cui sono affezionati \u00e8 molta, ma entrambi ritornano ai loro doveri con la consapevolezza che a Roma non sono pi\u00f9 distanti l'uno dall'altro di quanto lo sarebbero stati a Brescello.\nProduzione.\nFonti letterarie.\nAlcuni episodi del film sono stati ideati ex novo, ma altri provengono dai racconti originali di Guareschi: \"Il pittore\" (1947), \"In riva al fiume\" (1947), \"Il muraglione\" (1951), \"Vincita Sisal\" (1952), \"Il campanone\" (1960) e \"La vendetta\" (1961).\nAccoglienza.\nIncasso.\nIl film incass\u00f2 \u00a3 (circa 13 milioni di euro) con spettatori, classificandosi come sesto maggiore incasso dell'anno."}
{"id": "2179441", "revid": "84604", "url": "https://it.wikipedia.org/wiki?curid=2179441", "title": "Jonny Groove", "text": ""}
{"id": "2179442", "revid": "697352", "url": "https://it.wikipedia.org/wiki?curid=2179442", "title": "Silva (poesia)", "text": "La silva \u00e8 una strofa della metrica castigliana che consiste in una estensione indeterminata di versi settenari, vale a dire un verso nel quale l'ultimo accento si trova sulla sesta sillaba, ed endecas\u00edlabi che rimano in consonante liberamente, con la possibilit\u00e0 di usare versi sciolti senza rima alcuna.\nL'amplia libert\u00e0 poetica che ci\u00f2 suppone converte questa strofa nella pi\u00f9 moderna della metrica classica spagnola, data la sua implicita tendenza antistrofica, e come tale costituisce una forma di transizione verso il verso libero moderno. Cominci\u00f2 a coltivarsi agli inizi del secolo XVII con l'opera di Francisco de Rojas Zorrilla e le \"Soledades\" di Luis de G\u00f3ngora, e da allora si stabilizz\u00f2 fermamente nella metrica spagnola.\nEsempio.\nUn esemplo di silva la troviamo nell'opera \"Al sue\u00f1o\" di Miguel de Unamuno:"}
{"id": "2179444", "revid": "110157", "url": "https://it.wikipedia.org/wiki?curid=2179444", "title": "Mez\u0151hegyes", "text": "Mez\u0151hegyes \u00e8 una citt\u00e0 ungherese situata nella provincia di B\u00e9k\u00e9s di 4 994 abitanti.\nStoria.\nNel corso dell'Alto Medioevo, la pianura pannonica vide lo stanziamento dapprima degli Avari e poi di popolazioni ungare.\nL'area di Mez\u0151hegyes viene citata in alcune cronache del XIII secolo, ma il primo vero riferimento scritto esplicito risale al 1421, in relazione ad un insediamento denominato \"Mezew\", cui poi venne aggiunto il suffisso \"-hegy\" tipico di molti villaggi della zona."}
{"id": "2179446", "revid": "486946", "url": "https://it.wikipedia.org/wiki?curid=2179446", "title": "Maschi", "text": ""}
{"id": "2179447", "revid": "22475", "url": "https://it.wikipedia.org/wiki?curid=2179447", "title": "Dynasty (serie televisiva 1981)", "text": "Dynasty \u00e8 una serie televisiva statunitense di genere soap opera trasmessa per la prima volta negli Stati Uniti dal 12 gennaio 1981 all'11 maggio 1989 dal network ABC.\nIn Italia venne trasmessa inizialmente da Rete 4 a partire dal 15 settembre 1982 allora controllata da Arnoldo Mondadori Editore, nel tentativo di controbilanciare negli ascolti Canale 5 che trasmetteva \"Dallas\". Successivamente, dal 1984, con l'acquisto della rete da parte dell'allora Fininvest, oggi Mediaset, il serial pass\u00f2 a Canale 5.\nGenesi.\nNata sulla falsariga del gi\u00e0 affermato \"Dallas\", la serie fu creata da Richard ed Esther Shapiro, con il \"\"titolo di lavorazione\" \"Oil\". Il ruolo maschile principale fu affidato a George Peppard. In una prima stesura del copione, i nomi delle famiglie Carrington e Colby erano Parkhurst e Corby.\nPeppard incontr\u00f2 molte difficolt\u00e0 nell'affrontare un ruolo sgradevole come quello di Blake per cui venne sostituito da John Forsythe. Solo nelle bozze finali di produzione i nomi Parkhurst e Corby furono cambiati in Carrington e Colby, e la rivalit\u00e0 che li contrapponeva venne scritta traendo spunto dalla rivalit\u00e0 tra i Montecchi e i Capuleti della storia d'amore tra \"Romeo e Giulietta\".\nLa prima stagione venne girata nel 1980 ma non fu mandata in onda a causa di uno sciopero indetto dallo Screen Actors Guild e l'American Federation of Television and Radio. La ABC fu cos\u00ec costretta a rimandarne la trasmissione al gennaio 1981.\nFu anche il primo serial ad affrontare il tema delle malattie mentali, col personaggio di Claudia, e un altro tema all'epoca tab\u00f9 come l'omosessualit\u00e0, con quello di Steven.\nTrama.\nStagione 1981 \u2013 I Carrington.\nLa serie, ambientata a Denver, nel Colorado, si apre alla vigilia delle nozze tra il magnate del petrolio, Blake Carrington e la sua ex-segretaria Krystle Jennings. Krystle \u00e8 una donna giovane, bella e vulnerabile e, all'indomani del matrimonio, deve affrontare l'ambiente ostile di casa Carrington: la servit\u00f9 non accetta di buon grado gli ordini della donna. Fallon la figlia di Blake, \u00e8 gelosa della matrigna e vede in pericolo il suo ruolo di prediletta, agli occhi del padre. Lo stesso Blake \u00e8 pi\u00f9 preoccupato dei suoi affari alla Denver-Carrington che della nuova moglie. L'unico alleato di Krystle sembra essere il figlio di Blake, Steven.\nAnche i giovani della dinastia Carrington non sono certo degli \"stinchi di santo\": Steven \u00e8 considerato \"inappropriato\" come successore di Blake a causa dei continui conflitti con il padre, soprattutto per la sua omosessualit\u00e0, malcelata con la bisessualit\u00e0. La crudele Fallon non pu\u00f2 invece aspirare alla direzione della Denver-Carrington semplicemente perch\u00e9 \u00e8 una donna. Cos\u00ec, forse per ovviare a questa e ad altre mancanze, salta da un letto all'altro, spesso infedele al suo futuro marito Jeff Colby sposato non tanto per amore quanto per affari.\nLa prima stagione vede in scena, poi, anche il primo amore di Krystle, Matthew Blaisdel impiegato della Denver-Carrington come geologo che cerca in tutti i modi di riuscire a creare una sua compagnia insieme a Walter Lankershim. Matthew \u00e8 sposato all'emotiva Claudia, appena uscita da un ospedale psichiatrico e alla ricerca di un equilibrio psichico che spesso negli anni vaciller\u00e0 a causa delle vicissitudini che la vedranno legata alla famiglia Carrington.\nStagione 1981-82 \u2013 Entra Alexis.\nSolo con la seconda stagione gli ascolti di \"Dynasty\" iniziano a salire, esattamente quando entra in scena l'attrice britannica Joan Collins Il ruolo venne proposto all'attrice italiana premio Oscar Sophia Loren ma rifiut\u00f2.\nAl termine della prima stagione, durante il processo a Blake Carrington per l'omicidio di Ted Dinard, amante di suo figlio Steven, fa il suo ingresso nell'aula di tribunale una misteriosa donna. Nel primo episodio della nuova stagione viene svelato l'arcano: la donna \u00e8 Alexis Carrington, ex-moglie di Blake e madre di Fallon e Steven. Con l'arrivo di questo personaggio, e dei nuovi autori Eileen e Robert Mason Pollock, la serie tv spicca il volo verso le alte posizioni degli ascolti Nielsen. Cos\u00ec nella stagione 1981-1982, la serie entra nei primi 20 posti giungendo infine in prima posizione nel 1985. Il successo della serie \u00e8 dovuto soprattutto al fatto che i nuovi autori riducono la storia sul lato degli \"affari\" accentuandola sulle relazioni tra i personaggi e sulle loro storie personali, dando cos\u00ec agli spettatori l'impressione che \u00ab\"ogni cinque minuti una nuova tragedia si possa abbattere sui Carrington\"\u00bb.\nCon l'arrivo di Alexis, la rivalit\u00e0 tra le due mogli di Blake Carrington diventa un elemento chiave della serie. Alexis non accetta di essere stata rimpiazzata da Krystle come la padrona di casa Carrington e prova in tutti i modi a screditarla in ogni occasione.\nAlexis prova sempre a rovinare il matrimonio di Krystle e Blake, usando mezzi scorretti, per esempio rintracciando il primo marito della donna, Mark Jennings e portando alla luce un divorzio non effettivo tra i due. Nell'arco di nove stagioni, le due donne hanno spesso scontri verbali ma rimarranno nella storia della serie soprattutto per i loro scontri fisici, a partire dalla prima inaspettata zuffa in casa di Alexis, quando Krystle scopre che la donna \u00e8 responsabile della sua caduta da cavallo e del conseguente aborto spontaneo. Anche nel film tv \"\", gli autori hanno ritagliato una scena in cui le due acerrime nemiche vengono alle mani. Gli scontri tra Alexis e Krystle hanno portato ad un uso massiccio, per l'epoca, della parola \"bitch\", fino ad allora raramente usata nella televisione americana.\nLa seconda stagione, dopo il tentato suicidio di Claudia abbandonata da Matthew che le ha portato via la figlia, l'entrata in scena del misterioso e vendicativo dottor Nick Toscanni, gli intrighi di Cecil Colby ai danni di Blake, si conclude con il tentato omicidio di Blake, abbandonato in montagna, perch\u00e9 creduto morto, dopo uno scontro con Nick, con la partenza di Steven deluso dall'intolleranza dei familiari e con la sparizione del figlio di Fallon e Jeff, Blake Jr.\nStagione 1982-83.\nUn aspetto importante per la serie di \"Dynasty\" \u00e8 dato dai colpi di scena in finale di stagione, i cosiddetti \"cliffhanger\".La terza stagione si apre con le ricerche del piccolo Blake Jr., il cui ritrovamento fornir\u00e0 ad Alexis l'occasione di rivelare ai figli l'esistenza di un loro fratello: il primogenito Adam, rapito da piccolo e mai pi\u00f9 ritrovato. Adam torna a casa dopo aver appreso la verit\u00e0, da quella che lui aveva sempre reputato sua nonna e viene accolto dai familiari.\nStagione 1983-84 \u2013 La scomparsa di Fallon.\nLa quarta stagione, dopo varie tragiche vicissutini legate a Kirby Anders, la figlia di Joseph, una paralisi delle gambe dopo un incidente di Fallon, e a un misterioso \"maniaco\" telefonico che cercher\u00e0 di minare l'equilbrio psichico riacquistato da poco da Claudia, mette in scena un doppio \"cliffhanger\": la scomparsa di Fallon, poco prima del suo secondo matrimonio con Jeff, in seguito ad un incidente stradale e l'arresto di Alexis con l'accusa di omicidio volontario.\nStagione 1984-85 \u2013 Il massacro di Moldavia.\nLa scomparsa di Fallon si tradurr\u00e0 nella sua morte temporanea a causa di un incidente aereo. Tuttavia verso la fine della stagione apparir\u00e0 chiaro che Fallon \u00e8 in realt\u00e0 viva, ma ha perso la memoria e vaga in California alla ricerca della sua identit\u00e0. Alexis invece, dopo una serie di puntate, verr\u00e0 scagionata da ogni accusa di omicidio e torner\u00e0 libera. Nel corso della stagione, oltre alla fine del matrimonio tra Steven e Claudia, con il quasi triangolo con Luke, vede il misterioso arrivo di Dominique Deveraux, sorellastra di Blake, inoltre, verr\u00e0 a galla un segreto di Alexis: anni prima, lei e Blake, avevano avuto un'altra figlia, Amanda, della quale non si sapeva l'esistenza. La ragazza entrer\u00e0 cos\u00ec in scena e sar\u00e0 al centro delle storie di questa stagione. Sar\u00e0 proprio lei la protagonista del cliffhanger della serie: il \"massacro di Moldavia\". In Moldavia tutti i protagonisti si riuniscono per presenziare al matrimonio fra Amanda e l'erede del regno moldavo. Tuttavia nel regno \u00e8 in corso una rivolta di palazzo che avr\u00e0 il suo culmine durante la cerimonia nuziale, quando un gruppo di guerriglieri entra nella sala e spara sugli ospiti. L'ultima scena dell'episodio, andato in onda nel maggio 1985, vede tutti i protagonisti stesi a terra e apparentemente senza vita, scena che porta il pubblico a credere che ciascuno di loro pu\u00f2 essere morto e spinge la maggioranza delle riviste del settore a speculare sugli eventuali sopravvissuti.\nStagione 1985-86 \u2013 L'inizio del declino.\nNonostante la buona scrittura del \"cliffhanger\", e nonostante diventi ben presto uno dei pi\u00f9 \"chiacchierati\" colpi di scena del 1985 televisivo, il massacro nel Regno di Moldavia viene ricordato anche come una delle pi\u00f9 grandi delusioni per gli affezionati della serie. Quando la serie torna, l'autunno seguente, al pubblico viene subito rivelato l'esito del colpo di scena: solo due personaggi minori rimangono uccisi nell'attentato: l'amante di Steven, Luke Fuller, e lady Ashley Mitchell, interpretata da Ali MacGraw. Diversi critici televisivi dell'epoca hanno ritenuto che una soluzione cos\u00ec banale e debole disillude il pubblico, pubblico che ha l'impressione di una trama basata sul nulla, e viene vista, a posteriori, come il momento dell'inizio del declino della serie, momento televisivo solitamente indicato con l'espressione \"Saltare lo squalo\".\nIn uno speciale del 2006 trasmesso dalla CBS, \"Dynasty Reunion: Catfights &amp; Caviar\", Gordon Thomson, interprete di Adam Carrington, indica come colpevole del declino del serial, non il colpo di scena in finale di stagione, ma tutto il seguito. Non solo la risoluzione del massacro in Moldavia, ma anche le varie storie che andranno a svolgersi durante tutto l'anno. Scontentano soprattutto gli errori di continuit\u00e0 nella trama, i troppi improbabili nuovi personaggi imparentati gli uni con gli altri, il cambiamento caratteriale di Claudia, per problemi legati anche alla gravidanza dell'attrice Pamela Bellwood che la porter\u00e0 spesso lontano dal set e che si concluder\u00e0 con la tragica morte del personaggio nell'ultimo episodio di stagione; il doppio personaggio della Evans, Krystle e Rita, ed il fatto che Joan Collins non sia presente all'inizio della sesta stagione, a causa delle negoziazioni tra l'attrice e la produzione per un aumento di cachet. Di conseguenza, l'episodio iniziale viene riscritto in modo tale da spiegare la sua assenza per cui molte scene vengono cancellate. Fortunatamente, la Collins trova un accordo, firmando un contratto da 60.000 dollari per episodio, e torna in pista gi\u00e0 alla seconda puntata, sebbene un'eventuale trama in cui lei possa diventare la Regina di Moldavia viene tagliata fuori.\nAltro colpo di scena, ma in questo caso, \"non voluto\", \u00e8 stata la partecipazione straordinaria di Rock Hudson. L'attore di tante commedie degli anni '50 e '60 interpreta il ruolo di Daniel Reece, personaggio che inizia una breve relazione romantica con Krystle. In una scena della serie, i due attori si baciano e qui nasce un \"cliffhanger\" che avr\u00e0 ripercussioni non sulla finzione, quanto sulla realt\u00e0. Da l\u00ec a poco, infatti, la stampa internazionale riporter\u00e0 la notizia che l'attore \u00e8 affetto da AIDS e inizier\u00e0 una conseguente speculazione sui rischi che la Evans avrebbe corso a causa di quel bacio. Fortunatamente l'infondato allarme contagio rientrer\u00e0 da l\u00ec a poco, provato dal fatto che il virus HIV, come ormai noto, non si trasmette con un bacio.\nLa tiepida reazione alla soluzione del massacro di Moldavia, il doppio ruolo che la Evans interpreta, quello abituale di Krystle e quello di Rita, per 11 episodi, le difficolt\u00e0 per far rientrare il personaggio di Fallon e il tempo eccessivo per presentare i personaggi che andranno poi ad interpretare lo spin-off di \"Dynasty\", \"I Colby\", indeboliscono la serie e il pubblico comincia a disaffezionarsi.\nDopo il caso Moldavia, tornati a Denver, Blake mostra ancora una volta tutto il suo disprezzo per Alexis. Alexis nel corso di questa stagione scopre la relazione tra il marito Dex e la figlia Amanda, a questo punto lei divorzia dal marito e prova a riconciliarsi con Blake che per\u00f2 la respinge nuovamente. A questo punto lei ritrova il fratello di lui, Ben Carrington, e insieme cercano di entrare in possesso della sua fortuna. L'effetto che ne consegue rappresenta il \"cliffhanger\" della sesta stagione: Blake cerca di strangolare Alexis in casa Carrington, che ora appartiene alla donna. Nello stesso istante, l'Hotel La Mirage va a fuoco a causa di Claudia, impazzita nuovamente per colpa di Adam, che per distrazione incendia la sua camera nell'hotel e vi muore, mentre Amanda, anche lei presente nell'hotel, verr\u00e0 salvata da Michael Culhane.\nStagione 1986-87 \u2013 I tormenti di Blake.\nL'incendio a \"La Mirage\" porta per\u00f2 ad un risultato interessante per il telefilm: Amanda, anche lei imprigionata nell'hotel, si salver\u00e0 grazie a Micheal Culhane, ex autista di Blake, ma vedremo la ragazza salvata con un nuovo volto. Il personaggio, oltre ovviamente a un volto diverso, avr\u00e0 anche perso il suo caratteristico accento britannico. Durante la settima stagione, Blake sar\u00e0 dapprima incolpato di aver incendiato l'albergo La Mirage per riscuotere il premio dell'assicurazione, uccidendo quindi alcune persone. Solo pi\u00f9 avanti la figlia di Dominique, Jackie, rimasta ferita nel rogo, testimonier\u00e0 di aver visto l'inizio dell'incendio nella suite di Claudia e la sua relativa morte, scagionando l'uomo. Blake poi riesce a rientrare in possesso del suo patrimonio, e risolve la questione del processo alla madre, grazie ad Emily Fallmont, vittima di un successivo incidente d'auto mentre fugge dal marito, il burbero senatore Fallmont. Infine Blake perde la memoria in seguito ad un'esplosione. Alexis approfitter\u00e0 della situazione cercandogli di fargli credere di essere ancora sposato con lei, fino a quando, stranamente presa dai sensi di colpa, gli dir\u00e0 tutta la verit\u00e0. Subito dopo, l'uomo e Krystle devono affrontare il rapimento della loro figlioletta Krystina, mentre nel frattempo vediamo Adam innamorarsi di Dana Waring e Sammy-Jo rompere il suo matrimonio con Clay Fallmont figlio dei Fallmont insieme a Bart. Anche Steven romper\u00e0 con il suo attuale partner, Bart Fallmont, riconciliandosi con Sammy-Jo. Amanda, invece, a met\u00e0 stagione, lascer\u00e0 una lettera in cui scrive di voler tornare a Londra ed il suo personaggio scomparir\u00e0 per sempre. Il colpo di scena finale \u00e8 dato da Matthew Blaisdel, che, intrufolatosi con un gruppo di guerriglieri al matrimonio di Adam e Dana, prende i Carrington in ostaggio, mentre da un'altra parte della citt\u00e0 Alexis perde il controllo della sua auto e salta gi\u00f9 da un ponte.\nStagione 1987-88 \u2013 Alexis in pericolo.\nQuando \"I Colby\" viene cancellato, Fallon e Jeff tornano in \"Dynasty\" nella stagione 1987-1988 insieme a nuovi personaggi come Sarah Curtis e Leslie Saunders. Fra gli accadimenti di questa stagione: Steven mostra il suo lato oscuro uccidendo Matthew Blaisdel; Alexis verr\u00e0 salvata da un certo Sean Rowan, lo sposer\u00e0 ma scoprir\u00e0 ben presto che questi la vuole uccidere per vendicarsi della morte di suo padre, Joseph Anders, maggiordomo dei Carrington. La riconciliazione di Steven con Sammy-Jo sar\u00e0 di breve durata, a causa dei rapporti di quest'ultima con un giocatore di football, Josh Harris ma Steven potr\u00e0 anche d'altro canto finalmente vivere serenamente la sua omosessualit\u00e0 con l'amato Bart Fallmont. La malattia di Krystina, figlia di Blake e Krystle, con il relativo trapianto di cuore e la ricerca di una madre surrogata per Dana e Adam far\u00e0 il resto. In finale di stagione, assistiamo ai primi segni del tumore che colpisce Krystle al cervello, e allo scontro fisico tra Dex e Sean nella mansarda di Alexis, durante il quale partir\u00e0 un colpo di pistola.\nStagione 1988-89.\nLa nona stagione vede l'ingresso di un nuovo produttore esecutivo e un team di nuovi autori che potrebbe finalmente portare nuova linfa ad una storia ormai statica da anni, introducendo un misterioso delitto avvenuto trent'anni prima nel lago vicino a casa Carrington. Ma l'audience continua a precipitare, anche, o soprattutto a causa di un cambio di programmazione. Effetti negativi vengono anche dalle defezioni di alcuni attori: Linda Evans lascia lo show e il suo personaggio viene mandato in Svizzera per un intervento d'emergenza a causa del progredire del tumore al cervello. Durante l'intervento di asportazione del tumore Krystle finisce in coma, mentre Joan Collins firma un contratto per partecipare solo a 13 episodi dei 22 previsti. Da \"I Colby\", arriva nel cast dei regolari Stephanie Beacham e il personaggio di Sable. Sable viene messa in contrapposizione netta con Alexis.\nLa performance della Beacham viene elogiata tanto da rendere questa stagione una delle migliori dello show.Ma i problemi rimangono. Anche se si vocifera che la produzione sia di nuovo in contatto con Diahann Carroll che interpretava il personaggio di Dominique Deveraux, per farla tornare nella serie, la Collins e Michael Nader, che interpretava il personaggio di Dex Dexter, annunciano che non rinnoveranno il loro contratto. Il telefilm subisce un nuovo spostamento al gioved\u00ec, mossa che si riveler\u00e0 fallimentare. L'audience cala a picco e \"Dynasty\" non viene rinnovato per l'anno seguente. Nonostante questo, com'\u00e8 successo in otto anni, anche alla fine della nona stagione sono i colpi di scena a farla da padroni. Cos\u00ec vediamo Fallon, Blake e Alexis in pericolo di morte: la prima intrappolata in una miniera con la piccola Krystina insieme ad un pericoloso assassino, il secondo viene colpito al petto da un colpo di pistola durante uno scontro a fuoco con la polizia, mentre Alexis cadr\u00e0 insieme a Dex dalla balconata del Carlton Hotel sotto gli occhi di Adam, Sable e Monica.\nMiniserie conclusiva \u2013 \"Dynasty: ultimo atto\".\nNel 1991, viene trasmessa una miniserie di due puntate, \"\", che porta a termine tutte le storie lasciate aperte dalla cancellazione della serie due anni prima. Il film tv non viene prodotto dallo stesso team della stagione finale e crea solo dei finali approssimativi. Questa ultima serie vede passati tre anni dai precedenti accadimenti e il tutto inizia con Blake, vivo, ma dentro un carcere accusato ingiustamente dell'omicidio del capitano della polizia. Blake in questi tre anni di carcere \u00e8 riuscito a capire che dietro il complotto che l'ha portato in carcere c'\u00e8 un misterioso consorzio, che, attraverso la corruzione di Adam \u00e8 riuscito ad impadronirsi della Denver Carrington. Nel corso della storia Blake esce di prigione grazie all'aiuto di Jeff, e inizia seppur ostacolato dal consorzio a darsi da fare per smascherare il complotto che lo ha ridotto sul lastrico.\nLa miniserie fu trasmessa in Italia il 2 e il 9 marzo 1992 da Rete 4.\nSpin-off e reboot.\nLo spin-off di \"Dynasty\", \"I Colby\", debutta nel 1985 e vede come protagonisti la \u201crisorta\u201d, ma smemorata Fallon e il suo ex-marito Jeff. L'uomo segue la donna fino a Los Angeles per riconquistarla e farle recuperare la memoria, ma si dovr\u00e0 scontrare con il resto della famiglia Colby, soprattutto con Sable e suo figlio Miles. Per il ruolo di Fallon, viene chiesto all'interprete originale, Pamela Sue Martin, di interpretarla di nuovo, ma dopo il suo rifiuto viene ingaggiata Emma Samms. La serie \u00e8 durata solo due stagioni, a causa dei bassi indici d'ascolto. Cos\u00ec Fallon e Jeff, ed in seguito anche Sable e sua figlia Monica, rientreranno in \"Dynasty\".\nIl 2 gennaio 2005, la ABC trasmette un film tv, \"Dynasty: The Making of Guilty Pleasure\", in cui si narra la genesi e il backstage dello show. Il film riceve buone recensioni per l'accuratezza storica, ma viene fortemente criticato da John Forsythe, Linda Evans e Joan Collins. Il film viene girato in Australia, non a Los Angeles, e la maggioranza del cast non \u00e8 americano. Forsythe viene interpretato da Bartholomew John, la Evans da Melora Hardin e la Collins da Alice Krige. Gli autori del film tv si prendono molte licenze drammatiche, tanto che non risulta essere credibile nel suo \u201cdietro le quinte\u201d e in alcuni fatti riferiti alle storie narrate nel telefilm. Alcuni eventi narrati risultano infatti fuorvianti: per esempio, si narra che Al Corley venga estromesso dalla serie a causa dell'esplosione di un pozzo petrolifero, ma in realt\u00e0 l'attore aveva gi\u00e0 lasciato la serie ai tempi di quell'esplosione. Questa fu creata solo per reintrodurre il suo personaggio e giustificare il suo cambiamento fisico. Altri errori sono la presenza di Sammy-Jo al massacro in Moldavia, quando in realt\u00e0 la donna era a New York, ed il personaggio di Amanda cancellato definitivamente dalla serie quando la Oxenberg non aveva firmato il nuovo contratto. Inoltre, il film tv non fa nessun riferimento ai personaggi di Fallon, Adam, Jeff e Claudia.\nIl 2 maggio 2006, la CBS trasmette \"Dynasty Reunion: Catfights &amp; Caviar\", un collage di scene tratte dalla serie presentato dagli interpreti originali dei \"giovani Carrington\", insieme a John Forsythe, Joan Collins e Linda Evans. Ospiti anche John James, Jack Coleman, Pamela Bellwood ed Emma Samms. Lo special viene girato all'interno di Villa Filioli, altro \u201cpersonaggio\u201d importante del telefilm, e cio\u00e8 Villa Carrington. In questo special, per la prima volta si incontrano la Martin con la Oxenberg, e Corley con Thomson.\nNel 2017 \u00e8 stato prodotto un reboot, \"Dynasty\", in onda sul canale The CW, mentre a livello internazionale \u00e8 stato pubblicato da Netflix.\nPremi.\nI riconoscimenti pi\u00f9 famosi, intesi solo alla serie, non al cast artistico:\nGolden Globe.\nVinti:\nNomination:\nPremio Emmy.\nNomination:\nTelegatto.\nVinti:\nPeople's Choice Awards.\nVinti:\nSoap Opera Digest Awards.\nVinti:\nNomination:"}
{"id": "2179448", "revid": "767487", "url": "https://it.wikipedia.org/wiki?curid=2179448", "title": "Mez\u0151kov\u00e1csh\u00e1za", "text": "Mez\u0151kov\u00e1csh\u00e1za \u00e8 una citt\u00e0 dell'Ungheria di 6.262 abitanti (dati 2001) . \u00c8 situato nella provincia di B\u00e9k\u00e9s."}
{"id": "2179449", "revid": "1005847", "url": "https://it.wikipedia.org/wiki?curid=2179449", "title": "Candido Augusto Vecchi", "text": "Biografia.\nLa sua vita, la carriera militare e quella politica sono legate al periodo della storia risorgimentale italiana. Sostenitore e amico personale del generale Giuseppe Garibaldi ne condivise gli ideali di libert\u00e0 e indipendenza che condussero all'Unit\u00e0 d'Italia. Fu tra i partecipanti della Repubblica Romana del 1849, nella quale assunse la carica di deputato, eletto nei collegi della provincia di Ascoli Piceno.\nNato nella citt\u00e0 di Fermo, figlio del carbonaro Candido Vecchi e di Luisa Fineschi, \u00e8 considerato come ascolano dagli storici locali poich\u00e9 visse nella citt\u00e0 di Ascoli Piceno dall'et\u00e0 di 4 anni, quando la sua famiglia vi si trasfer\u00ec.\nLa sua formazione culturale avvenne durante il periodo della sua adolescenza con gli insegnamenti ricevuti presso il collegio Calasanzio di Chieti e l'istruzione impartita da un precettore privato che lo segu\u00ec nell'apprendimento.\nAssimil\u00f2, appropriandosene, gli ideali e lo spirito patriottico del padre e s'iscrisse alla Giovine Italia. Nell'anno 1833 fu incarcerato per motivi politici, ma una volta libero, nel 1837, si rec\u00f2 dapprima a Napoli, poi in Francia, a Parigi, dove incontr\u00f2 e conobbe personalmente Giuseppe Mazzini.\nIl 2 marzo 1842 spos\u00f2 a Marsiglia la giovane e fragile Vittoria della Ripa, donna che am\u00f2 per tutta la vita e che mor\u00ec a Genova per aver contratto il colera. Dal matrimonio nacquero 2 figli: Augusto Vittorio, pi\u00f9 noto con lo pseudonimo di Jack la Bolina, venuto alla luce a Marsiglia il 22 dicembre 1842, e Lionello, nato a Parigi il 14 ottobre 1847.\nDopo il suo soggiorno francese fece ritorno in Italia e si arruol\u00f2, nel 1848, come semplice soldato, nella Colonna mobile dei Modenesi, composta da volontari che si schierarono al fianco del Piemonte nella Prima guerra d'indipendenza italiana, accampata presso la citt\u00e0 di Mantova. Le cronache del tempo riferiscono che Vecchi riport\u00f2 alcune ferite durante il combattimento di Governolo. In seguito fu promosso capitano del 23\u00ba Reggimento di linea dal re Carlo Alberto di Savoia, dopo aver partecipato alla battaglia di Novara del 1849.\nAl passaggio di Garibaldi in Ascoli, avvenuto il 26 gennaio 1849, Vecchi si un\u00ec, insieme ad altri volontari ascolani, al gruppo che era a seguito dell'eroe dei due mondi e raggiunse la capitale dove divenne deputato. Fu eletto nei collegi della provincia ascolana il 28 gennaio 1849 e contribu\u00ec all'assemblea generale romana e costituente italiana della Repubblica Romana. Caduta la Repubblica si trasfer\u00ec in Corsica, da qui raggiunse la Liguria soggiornando dapprima nella citt\u00e0 di La Spezia e poi, nell'ottobre 1855, a Genova dove la moglie mor\u00ec.\nFu, inoltre, un colonnello garibaldino e segu\u00ec l'eroe dei due mondi durante le sue battaglie partecipando concretamente ai finanziamenti delle spedizioni. \nOspit\u00f2 Garibaldi nella sua residenza ligure di Villa Spinola, nell'anno 1859, nei giorni che precedettero l'imbarco della spedizione dei mille da Quarto. Sostenne e affianc\u00f2 il generale, come \"aiutante di campo\", nel corso dello svolgersi della battaglia di Milazzo e degli scontri del Volturno. Nell'incontro tra Giuseppe Garibaldi e Vittorio Emanuele II, Candido Augusto Vecchi fu presentato dal generale al re che spese parole di apprezzamento sulla sua persona dicendo di conoscerlo e di stimarlo per i suoi sentimenti e doti di onest\u00e0. Nell'anno 1866 ricevette la promozione al grado di colonnello.\nFu eletto deputato nelle prime due legislature del Regno d'Italia.\nTrascorse gli ultimi tempi della sua vita a Caprera, ospite del suo amico generale; si spense ad Ascoli, presso la propria abitazione, il 3 gennaio del 1869.\n\u00c8 sepolto dal 1907 nel famedio del cimitero comunale di Ascoli, citt\u00e0 che gli ha intitolato una via e dedicato il busto esposto presso il giardino della sede del palazzo comunale.\nUn altro busto di Candido Augusto Vecchi \u00e8 stato collocato sul colle romano del Gianicolo tra i monumenti dei patrioti nell'anno 1962.\nMassoneria.\nNel 1860 fu iniziato in Massoneria nella Loggia \"Ausonia\" di Torino, eletto in seguito Maestro venerabile della Loggia \"Giudacilio\" di Ascoli Piceno, fu fondatore della Loggia \"Argillana\", pure di Ascoli Piceno, e nel 1862 fu anche membro della Loggia \"Osiride\" di Torino."}
{"id": "2179451", "revid": "124116969", "url": "https://it.wikipedia.org/wiki?curid=2179451", "title": "Orosh\u00e1za", "text": "Orosh\u00e1za (in romeno \"Oro\u0219\") \u00e8 una citt\u00e0 ungherese di 32.052 abitanti (dati 2001). \u00c8 situata nella parte occidentale della provincia di B\u00e9k\u00e9s tra i fiumi K\u00f6r\u00f6s e Mure\u0219.\nStoria.\nSituata tra due fiumi \u00e8 abitata fin dall'antichit\u00e0. La chiesa principale, Luterana, \u00e8 stata costruita tra il 1777 e il 1830 in stile tardo barocco. Nel corso del secolo XX \u00e8 diventata un importante centro culturale della provincia, sede di musei."}
{"id": "2179454", "revid": "767487", "url": "https://it.wikipedia.org/wiki?curid=2179454", "title": "Lo squalo 2", "text": "Lo squalo 2 (\"Jaws 2\") \u00e8 un film del 1978 diretto da Jeannot Szwarc.\nIl film \u00e8 il primo seguito del celebre film di Steven Spielberg, vincitore di 3 Oscar, \"Lo squalo\". Anche se sono stati prodotti altri due film della saga, \"Lo squalo 2\" \u00e8 generalmente indicato come il migliore dei tre sequel.\nIl film fu il sequel che ottenne il maggior incasso della storia del 1978, e stette nella classifica dei 25 migliori film di tutti i tempi al box office per oltre due decenni. Il tagline, \"Proprio quando sembrava che non ci fosse pi\u00f9 pericolo (Just when you thought it was safe to go back in the water...)\", divenne uno dei pi\u00f9 famosi della storia del cinema e fu oggetto di parodie e altri omaggi in numerose situazioni.\nIl franchise \u00e8 proseguito con \"Lo squalo 3\" (1983).\nTrama.\nDue sommozzatori sono intenti a esplorare sul fondale il relitto dell\"'Orca\", la barca del cacciatore di squali Quint morto quattro anni prima durante la caccia alla quale partecip\u00f2 Brody per uccidere un grande squalo bianco che terrorizz\u00f2 le acque dell'Isola di Amity. Dopo aver fotografato i resti dell'imbarcazione, i due sub decidono di risalire, ma vengono attaccati e uccisi da un altro grande squalo bianco (probabilmente la \"compagna\" del maschio morto nel film precedente).\nIl giorno successivo, il capo della polizia Martin Brody riceve la notizia della presenza di un panfilo nel vicino canale dove i due sub sono morti. Ordina quindi al suo vice, Hendricks, di investigare su quanto accaduto ai proprietari. Nel frattempo, lo squalo assale una sciatrice d'acqua, divorandola. La guidatrice del motoscafo si ferma a cercare l'amica scomparsa, ma viene attaccata a sua volta. Nel disperato tentativo di difendersi, si getta per errore una tanica di benzina addosso e quando usa una pistola lanciarazzi per cercare di colpire lo squalo, il carburante e la barca prendono fuoco: le fiamme raggiungono lo squalo che immediatamente si immerge, e il natante salta in aria uccidendo la donna mentre lo squalo fugge, cicatrizzato dalle fiamme. Un'anziana signora che si trovava nella casa antistante la spiaggia assiste all'esplosione e denuncia immediatamente l'accaduto alle autorit\u00e0. A testimoniare ci sono anche due amici di Michael Brody, Tina ed Eddie. Brody incomincia a diventare sospettoso quando non vengono trovati i resti della guidatrice all'interno di quel che \u00e8 rimasto del motoscafo. Durante le ricerche delle vittime, Hendricks aggancia accidentalmente un grosso cavo elettrico subacqueo, rischiando di far rimanere al buio tutta l'isola. Per evitare possibili danni al cavo, lo sgancia e rinuncia alla ricerca.\nIn aggiunta a questi drammatici avvenimenti, la carcassa di un'orca viene ritrovata spiaggiata e orrendamente mutilata. Brody a questo punto sospetta che dietro a tutti questi fatti ci sia un altro enorme squalo bianco. Una biologa marina, la dottoressa Elkins, \u00e8 scettica a proposito della presenza di un simile animale, ma conferma a Brody che questi pesci sono attratti dal sangue, dai movimenti e dai suoni, come il sonar o il radar. Brody chiede alla biologa se vi sia la possibilit\u00e0 che uno squalo che stava lottando con l'orca avendo la peggio avrebbe potuto richiamare e farsi aiutare da un secondo squalo che l'avrebbe uccisa, proprio come fanno i delfini; la biologa gli risponde che gli squali non sono capaci di provare sentimenti.\nLo sceriffo incontra il sindaco Vaughn per discutere della possibilit\u00e0 che la citt\u00e0 abbia un altro problema con un nuovo squalo. Vaughn non gli crede e lo avverte di non fare niente di affrettato. Pi\u00f9 tardi, Brody vede galleggiare una sezione del motoscafo esploso non distante dalla riva e, quando entra in acqua per recuperarlo, trova i resti carbonizzati della guidatrice del veicolo incastrati sotto il pezzo di legno. Chiama subito l'obitorio per le analisi.\nQuella notte Brody inietta del cianuro di sodio all'interno di alcune munizioni di rivoltella. Adirato dalla riluttanza di suo figlio maggiore Mike nel trovare un lavoro estivo e preoccupato che egli esca in mare in vela, lo fa assumere in spiaggia a fare lavori di mantenimento e ristrutturazione degli stabilimenti balneari. Il giorno successivo, dalla cima di una torre di osservazione, Brody crede di vedere l'ombra di un grande squalo avvicinarsi ai bagnanti. Ordina a tutti di uscire dall'acqua, sparando colpi con la sua pistola e creando il panico. Viene poi umiliato pubblicamente quando si capisce che l'ombra altro non \u00e8 che un branco di pesci. I sospetti di Brody vengono comunque alimentati quando egli ritira gli sviluppi delle foto presenti nella macchina fotografica ritrovata sotto il panfilo abbandonato, nelle quali si vede un primo piano dell'occhio dello squalo. Questi sospetti non vengono condivisi dal consiglio comunale della citt\u00e0 e dall'impresario locale Len Peterson, in quanto la foto risulta poco chiara e la citt\u00e0 sta vivendo un'ondata di turismo. Per la sua reazione sulla spiaggia, Brody viene licenziato.\nIl mattino seguente, Mike esce di casa furtivamente per andare in vela con i suoi amici, ma suo fratello minore Sean lo segue e insiste per andare con lui. Tutti i giovani prendono il largo. Nel loro giro, incontrano un gruppo di subacquei capitanati dall'istruttore Tom Andrews. Poco dopo essersi immerso, Tom incontra lo squalo; preso dal panico risale di corsa verso la superficie procurandosi un'embolia. Intanto due dei ragazzi in vela, Tina ed Eddie, vengono attaccati dallo squalo, che colpisce la loro imbarcazione facendo cadere in acqua Eddie, il quale viene divorato dallo squalo, lasciando Tina sola e terrorizzata sulla barca.\nBrody conduce Ellen al lavoro, quando nota un'ambulanza correre per i pontili; decide cos\u00ec di seguirla. I due trovano Tom che sta per essere caricato sul mezzo e Brody intuisce che qualcosa deve averlo terrorizzato a morte mentre era sott'acqua. Hendricks informa Brody che Mike \u00e8 in barca a vela con gli altri ragazzi, ed entrambi prendono la barca della polizia per andare a recuperarli. Ellen si unisce a loro. Riescono a trovare la barca di Eddie con Tina nascosta nello scafo. La ragazza - sotto shock - urla in maniera isterica circa la presenza di uno squalo, confermando i sospetti di Brody. Hendricks ed Ellen portano Tina a riva (con l'aiuto di una barca di passaggio), mentre Brody continua la ricerca dei ragazzi, sperando di arrivare in tempo per salvarli. La gita in vela prosegue bene fino a che lo squalo non fa la sua comparsa urtando un'imbarcazione e causando lo scontro di tutte le barche l'una con l'altra rendendole inutilizzabili. Mike cade in acqua svenuto dopo essere stato colpito alla testa; lo squalo lo raggiunge, ma fortunatamente due suoi amici, che hanno l'unica barca ancora utilizzabile, riescono a tirarlo fuori dall'acqua appena in tempo. Dopo averlo salvato, tornano verso la costa a cercare aiuto. Il resto dei ragazzi rimane alla deriva verso il mare aperto, sulle imbarcazioni legate assieme per formare una sola cosa.\nIl pilota di un elicottero della guardia costiera li individua, ammara e si lega a loro con una corda cos\u00ec da poterli trascinare sulla terra ferma. Per\u00f2, prima del decollo, lo squalo assale la base del velivolo causandone il ribaltamento e la morte del pilota. Il panico causato da questo nuovo attacco fa cadere Sean in acqua, ma viene rapidamente salvato da Margie, che lo solleva su una carena galleggiante; mentre la ragazza sta issandosi a sua volta, lo squalo compare alle sue spalle e la divora, tra le urla dei suoi compagni.\nTrasportati dalla corrente, i giovani giungono molto lentamente a Cable Junction, una piccola isola rocciosa con una stazione per trasmettere l'elettricit\u00e0 all'isola di Amity.\nBrody sta navigando in mezzo al mare e incontra Mike, il quale lo informa che anche Sean \u00e8 con gli altri e che stanno andando alla deriva verso Cable Junction. Brody li raggiunge, ma lo squalo riappare e fa arenare la barca sulle rocce di Cable Junction. Brody prende una corda per permettere ai giovani di raggiungere l'isola, ma inaspettatamente tira fuori dall'acqua parte del cavo della linea elettrica. La maggior parte dei ragazzi viene spinta in acqua dopo l'ulteriore attacco dello squalo, e nuota verso Cable Junction salvandosi. Lucy, una ragazza del gruppo, viene ferita lievemente dalle branchie dell'animale, ma riesce a issarsi anche lei sull'isolotto. Utilizzando un canotto gonfiabile, Brody scende in acqua e attira lo squalo picchiando ripetutamente il cavo elettrico con una pagaia, sperando che la bestia arrivi a mordere il cavo. Lo squalo si avvicina inesorabile e spalanca le fauci per azzannare Brody, ma questi si getta all'indietro con il suo canotto; l'animale morde cos\u00ec il cavo morendo fulminato e la sua carcassa carbonizzata affonda nell'oceano. Brody porta il gommone verso le imbarcazioni e aiuta Jackie, una delle ragazze, e Sean (gli unici a non essere caduti in acqua) a salire a bordo, portandoli dagli altri superstiti su Cable Junction ad attendere i soccorsi.\nProduzione.\nSviluppo.\nLo studio produttore volle un seguito del film, appena visto il successo di \"Lo squalo\". Howard Sackler, che contribu\u00ec alla stesura dello script del film originale ma scelse di non essere inserito nei crediti, venne ingaggiato per stendere una prima bozza di sceneggiatura. Egli inizialmente propose di realizzare un prequel basato sull'affondamento dell\"'USS Indianapolis\" di cui parlava Quint nel primo film. Il presidente dell'Universal Studios, Sid Sheinberg, rifiut\u00f2 l'idea. Sheinberg propose che sua moglie Lorraine Gary \"potesse andare in barca ad aiutare i ragazzi\". Richard D. Zanuck non accett\u00f2 e replic\u00f2 con \"dovr\u00e0 passare sul mio cadavere\". La successiva bozza de \"Lo squalo 2\" non presentava il personaggio della Gary prendere mare.\nNell'ottobre del 1975, Steven Spielberg parl\u00f2 al San Francisco Film Festival dicendo che \"girare un sequel che non dice nulla \u00e8 solo un modo per raccogliere soldi (\"making a sequel to anything is just a cheap carny trick\")\" e che non aveva ancora risposto ai produttori che gli chiesero di girare \"Lo squalo 2\". Disse poi al pubblico che la sua idea per la trama consisteva nel coinvolgere i figli di Quint e Brody nella caccia di un nuovo squalo. Brown disse poi che Spielberg non era intenzionato a dirigere un sequel in quanto pensava di aver gi\u00e0 fatto il film definitivo su uno squalo.\nSu consiglio di Sackler il regista teatrale John D. Hancock venne scelto per dirigere la pellicola. Sackler si sent\u00ec poi tradito quando Dorothy Tristan, la moglie di Hancock, venne invitata a riscrivere il suo script. Hancock incominci\u00f2 a sentire la pressione per la regia del suo primo film d'azione, con alle spalle solo altri tre film e piccoli drammi teatrali (\"\"with only three film credits, and all small-scale dramas\"). I produttori furono insoddisfatti del suo materiale e un sabato sera del giugno 1977, dopo un incontro tra produttori e responsabili dell'Universal, il regista venne licenziato. Lui e sua moglie, che erano coinvolti nella produzione da diciotto mesi, partirono inaspettatamente per Roma e la produzione rimase ferma per qualche settimana. Avendo gi\u00e0 lavorato alla produzione del primo film, Carl Gottlieb venne ingaggiato per dare una revisione allo script aggiungendoci humor. Ai produttori sarebbe costato meno assumere Gottlieb a inizio produzione invece che assumerlo per la riscrittura dello script.\nIn questo scenario Spielberg prese in considerazione l'idea di dirigere il film con una sceneggiatura basata sul monologo di Quint sull'\"Indianapolis\"\". A causa del suo contratto per \"Incontri ravvicinati del terzo tipo\" non sarebbe stato in grado di girare il film in quegli anni, un lasso temporale troppo lungo secondo i produttori. Lo scenografo Joe Alves (che diriger\u00e0 \"Lo squalo 3\") e Verna Fields (promossa vicepresidente dell'Universal dopo il suo acclamato montaggio del primo film) si proposero come co-registi. La richiesta venne declinata dal DGA: in parte perch\u00e9 non vollero permettere che un membro del DGA venisse sostituito da uno che non lo era e in parte perch\u00e9 seguendo la scia di eventi sul set di Il texano dagli occhi di ghiaccio avevano istituito un divieto ai membri del cast artistico e tecnico di prendere la regia di un film durante la sua produzione. Le redini del progetto vennero allora date in mano a Jeannot Szwarc, meglio conosciuto per i film tv Bug, insetto di fuoco, e Night Gallery, durante il quale conobbe Alves. Szwarc riprese la produzione filmando una difficile scena (quella dello sci acquatico) che avrebbe richiesto a Gottlieb parecchio tempo per la stesura. Egli reinsier\u00ec il personaggio di Hendricks, interpretato da Jeffrey Kramer, che era stato tagliato durante la stesura della prima sceneggiatura. Molti dei giovani vennero licenziati permettendo un migliore sviluppo dei ruoli rimasti.\nI modelli degli squali sono stati riutilizzati da quelli del primo film, ma le valvole erano rovinate in quanto lasciate all'esterno. Tre squali vennero costruiti per il film. Il primo era lo \"squalo piattaforma\" spesso chiamato \"squalo lussurioso\". Lo scenografo Joe Alves e il progettista degli effetti meccanici Bob Mattey furono in grado di riutilizzare lo stesso modello di squalo del primo film. A ogni modo dovettero sistemare i componenti elettrici in quanto tolti dal modello originario. Il progetto di Mattey era molto pi\u00f9 complicato e ambizioso di quello del primo film. \"Cable Junction\", l'isola che si vede nel climax del film, era una chiatta galleggiante che ospitava i meccanismi dello \"squalo piattaforma\". Gli altri squali erano una pinna e un modello completo entrambi gestiti dalle imbarcazioni.\nBench\u00e9 il primo film fu lodato per aver lasciato lo squalo all'immaginazione dello spettatore per i primi due terzi del film Szwarc pens\u00f2 che dovevano mostrarlo il pi\u00f9 possibile perch\u00e9 \"mostrarlo la prima volta quando esce dall'acqua\" non sarebbe dovuto ripetersi. Anche se la critica pens\u00f2 che il mostrare troppo lo squalo lo abbia reso \"meno terrificante del suo quasi mistico contemporaneo (\"seems far less terrifying than its almost mystical contemporary\")\", Szwarc credette che la riduzione della suspense Hitchcockiana fosse inevitabile, in quanto il pubblico gi\u00e0 sapeva l'aspetto dello squalo dopo aver visto il finale del primo film. Altri critici hanno commentato il film dicendo \"non c'era modo che potessero duplicare l'effetto dell'originale (\"there was no way that they were ever going to duplicate the effectiveness of the original\")\". A ogni modo i produttori riuscirono a dargli un aspetto pi\u00f9 spaventoso, impremendogli la cicatrice dopo l'esplosione del motoscafo nelle prime scene del film.\nIl coinvolgimento di Scheider.\nRoy Scheider riprese riluttante il ruolo di Martin Brody. Aveva da poco abbandonato il ruolo di Michael ne \"Il cacciatore\" dopo due settimane di produzione per \"divergenze creative\". La Universal decise di \"perdonarlo\" se fosse apparso in \"Lo squalo 2\": Scheider infatti aveva firmato un contratto di tre film con la Universal ai tempi del primo film, e dopo il suo forfait per Il cacciatore i produttori decisero che \"Lo Squalo 2\" sarebbe valso come i due film che doveva girare per contratto.\nL'atmosfera era tesa sul set, con frequenti litigi con il regista Szwarc. La spaccatura venne articolata mediante relazioni scritte. In una lettera a Szwarc, Scheider scrisse che \"lavorare con Jeannot Szwarc \u00e8 essere consapevoli che lui non dir\u00e0 mai di essersi sbagliato o non ammetter\u00e0 mai di chiudere un occhio su certe cose. Questo per me \u00e8 una stronzata!\" Egli richiese allora le scuse da parte del regista per non averlo consultato. Szwarc replic\u00f2 dicendo che il film rispettava tutti i \"migliori standard\" possibili.\nGran parte del cast del primo film venne riconfermato: Lorraine Gary torn\u00f2 nel ruolo della moglie di Brody, e il suo ruolo venne ampliato rispetto al primo film, e lo stesso fece anche l'attore Murray Hamilton che tuttavia fu costretto a girare subito le sue scene a causa di problemi di salute di sua moglie. Richard Dreyfuss non torn\u00f2 in questo sequel poich\u00e9 impegnato con Spielberg nelle riprese di \"Incontri ravvicinati del terzo tipo\".\nRiprese.\nLe riprese durarono dal 15 giugno al 4 settembre 1977.\nLa localit\u00e0 di Martha's Vineyard venne nuovamente utilizzata per le riprese della citt\u00e0. Bench\u00e9 qualche residente fosse preoccupato per la propria privacy, molti abitanti dell'isola furono lieti al pensiero dei soldi che ne avrebbero ricavato. Poco dopo che la produzione arriv\u00f2 nel giugno 1977, il giornale locale \"Grapevine\" scrisse:\nMolti residenti speravano di fare parte del cast nel ruolo di comparse. Altri invece non erano affatto entusiasti dalla presenza del cast e della troupe, e non vollero cooperare. Solo una drogheria permise di utilizzare la sua finestra per eventuali riprese. \"Universal va' a casa\" era una scritta che compariva sulle magliette nei giorni centrali di giugno.\nLa maggior parte del film venne girata a Navarre Beach in Florida a causa del clima caldo e secco e della profondit\u00e0 del mare ideale ad accogliere la piattaforma dello squalo. L'isola di Cable Junction venne costruita su una chiatta cos\u00ec che i grandi meccanismi della piattaforma potessero essere messi al di sotto di essa o al massimo nelle vicinanze. In una occasione il set ruppe il suo ancoraggio e and\u00f2 alla deriva verso Cuba ma venne prontamente recuperato. Dei veri squali martello circolarono attorno ai giovani attori durante una delle riprese. Ma a causa dell'interpretazione della scena stessa, dove apparivano angosciati e disperati, la troupe (che filmava da una certa distanza) non si rese conto che gli attori stavano chiedendo veramente aiuto.\nLe riprese interne dove i ragazzi giocano a flipper vennero girate presso l'Hog's Breath Saloon di Okaloosa Island. Questo ristorante si \u00e8 recentemente trasferito a Destin (Florida) in quanto l'edificio originale venne danneggiato da un uragano. La costruzione era ancora presente, seppur vuota, nel gennaio 2005 per essere poi rasa al suolo nel 2007. I produttori hanno dovuto chiedere il permesso al Dipartimento per la Regolazione Ambientale dello Stato della Florida per immergere la piattaforma dalla quale veniva controllato lo squalo sul fondo del mare.\nColonna sonora.\nJohn Williams \u00e8 tornato a comporre la colonna sonora per \"Lo squalo 2\" dopo aver vinto un Oscar alla migliore colonna sonora per il suo lavoro nel primo film. Szwarc disse che la musica per il sequel sarebbe dovuta essere \"pi\u00f9 complessa in quanto il film era pi\u00f9 complesso.\" Williams disse che la colonna sonora finale era molto grande, permettendogli un maggior uso dell'orchestra assieme a note lunghe per \"riempire i vuoti\" creati dal regista.\nI critici hanno apprezzato il componimento di Williams reggendo il confronto con l'originale. Williams utilizza \"un paio di elementi base dell'originale - per esempio il tema dello squalo - e crea della musica nuova che prende delle interessanti direzioni.\" La partitura \u00e8 \"pi\u00f9 disturbante\" rispetto alla precedente e \"Williams affascina con una nuova musica per le avventure in mare aperto.\" In quanto \"Lo squalo 2\" \"non \u00e8 un film che richiede oscurit\u00e0... Williams si ferma a ogni pausa del film per renderlo pi\u00f9 eccitante e far crescere la suspense il pi\u00f9 possibile.\"\nSecondo le liner notes, Williams ha \"senso del drammatico accompagnato da uno squisito senso musicale e una conoscenza dell'orchestra che rende la composizione una delle sue migliori.\" \u00c8 una \"brillante performance di una mini sinfonia realizzata con fini strumenti reperibili ovunque.\"\nA causa dei tempi stretti, il film non era ancora terminato quando Williams incominci\u00f2 a lavorare alla composizione, \"permettendogli cos\u00ec di creare temi basati su idee ed emozioni che immaginava ci fossero.\" Bench\u00e9 Mike Beek fece un commento positivo al film disse anche che \"la musica innalza certamente il livello qualitativo che non sarebbe stato lo stesso con il lavoro di altre persone.\"\nDistribuzione.\nIl film venne distribuito il 16 giugno 1978 negli Stati Uniti d'America. \nDate di uscita.\nLe date di uscita cinematografiche internazionali del film furono:\nEdizione Home video.\n\"Lo squalo 2\" usc\u00ec in VHS e Laserdisc per la prima volta nel 1980, dopo essere nuovamente uscito nelle sale nei primi mesi del 1980. Molti critici lo hanno elogiato per la quantit\u00e0 di effetti speciali. Inoltre nel 1990 la Universal Home Video distribu\u00ec nuovamente il film in una versione formato mono 5.1. La gestazione del DVD \u00e8 durata diversi anni.\nIl film venne distribuito, negli USA, in formato DVD nel 2001, e anche nel resto del mondo. In molti hanno apprezzato la quantit\u00e0 di contenuti speciali presenti, molto rara per un sequel, anche \"DVD Authority\" afferma che \"ne contiene di pi\u00f9 di altri film usciti in 'Edizione Speciale' discs\". Tra questi \u00e8 presente un \"making off\" di 45 minuti diretto da Laurent Bouzereau, responsabile di molti documentari sui film dell'Universal. L'attore Keith Gordon, che nel film interpreta uno dei ragazzi in barca a vale, \u00e8 protagonista di un piccolo speciale dove spiega la sua esperienza sul set del film e di come \"Lo squalo 2\" sia stato importante per la sua carriera. In un altro speciale il regista Jeannot Szwarc spiega i problemi causati dal titolo francese: in Francia infatti il film avrebbe dovuto essere stato distribuito con il titolo \"Les Dents de la mer\" 2; solo che, a causa della somiglianza con un certo aggettivo dispregiativo e volgare nella pronuncia, il film usc\u00ec col titolo \"Les Dents de la mer, 2e partie\".\nIl disco contiene inoltre numerose scene eliminate. Una di queste mostra gli uomini del consiglio comunale votare per licenziare Brody. Il sindaco (Murray Hamilton) \u00e8 l'unico a votare per salvarlo. \u00c8 anche presente la scena dell'attacco all'elicottero e al pilota del mezzo dopo che lui e il velivolo si sono ribaltati in acqua. La scena venne tagliata in quanto in contrasto con il grado di censura desiderato, il PG certificate. In un'altra scena vediamo Martin accompagnare Ellen al lavoro e poi multare il suo capo, Len Peterson, mentre in un'altra Ellen discute con Martin sul lavoro estivo di Mike. Entrambe le scene furono tagliate da Swarcz poich\u00e9 spezzavano la \"suspense\" del film.\nNonostante l'audio sia Dolby Digital 2.0 mono, un commentatore per \"Film Freak Central\" dice che \"la composizione di Williams spesso sembra riprodotta in formato stereo\". La BBC a proposito dice che questo mix \"aggiunge quei bassi che il 5.1 avrebbe offerto\".\nIl 7 giugno 2016 la Universal ha inoltre distribuito il Blu-ray de Lo Squalo 2.\nAccoglienza.\nIncassi.\n\"Lo squalo 2\" \u00e8 stato il film pi\u00f9 costoso che la Universal avesse prodotto fino a quel momento, costando allo studio 30 milioni di dollari.\nIl film fu un grande successo al botteghino: venne inizialmente distribuito negli USA in 640 cinema incassando $ 9.866.023 nel suo primo weekend di programmazione. Continu\u00f2 a guadagnare $ 77.737.272 durante il suo rilascio iniziale, diventando uno dei film di maggior incasso del 1978.\nAl termine della sua vita distributiva in sala, \"Lo squalo 2\" ha superato i $ 100 milioni con le ristampe, guadagnando sul mercato nordamericano $ 102.922,376 e $ 208.900.376 in tutto il mondo. Nonostante abbia incassato meno della met\u00e0 del suo predecessore, \u00e8 diventato il sequel con il maggior incasso nella storia fino a quel momento e rimase nella classifica dei 25 film di maggior successo al box office per oltre due decenni.\nCritica.\nNel corso degli anni, il film ha ricevuto recensioni contrastanti, sebbene sia ampiamente considerato il migliore dei tre sequel de \"Lo squalo\".\nIl sito web aggregatore di recensioni Rotten Tomatoes riporta una valutazione di approvazione del 61% basata su 33 recensioni, con una valutazione media di 5,4/10. Il consenso della critica del sito recita: \"\"Lo Squalo 2\" non si avvicina mai ai brividi persistenti del suo predecessore classico, ma \u00e8 ragionevolmente divertente per un sequel che non ha motivo di esistere\". Un altro aggregatore di recensioni, Metacritic, ha dato al film un punteggio medio ponderato di 51 su 100 in base a 12 recensioni, indicando \"recensioni contrastanti o medie\". DVD Authority afferma \"Dopo questo gli altri \"squali\" non sono dei bei film. Alcuni commentatori dicono: \"Non \u00e8 ovviamente il classico di Spielberg, ma \u00e8 un buon prodotto come speravamo con qualche sequenza ottima quasi come l'originale, scene di shock, una storia abbastanza diversa e qualche personaggio ben caratterizzato.\" Le performance di Scheider, Gary e Hamilton sono state particolarmente apprezzate.\nNonostante molti critici trovino dei difetti comparando Szwarc negativamente a Spielberg essi dicono che \"questo sequel possiede delle qualit\u00e0 che gli permettono di essere a tutti gli effetti un buon film\". Le presenze di Richard Dreyfuss e Robert Shaw mancano specialmente quando i personaggi dei ragazzi diventano \"stereotipi di ragazzi altamente annoiati durante le vacanze\" che \"irritano e urlano incessantemente\" e \"fanno del patetico vittimismo\". A causa dell'enfasi data ai teenager alcuni critici hanno paragonato il film a un film slasher, genere molto in crescendo in quel periodo.\nIl tagline, \"Proprio quando sembrava che non ci fosse pi\u00f9 pericolo a tornare in acqua (Just when you thought it was safe to go back in the water...)\" \u00e8 diventato uno dei pi\u00f9 famosi della storia. Andrew J. Kuehn, che svilupp\u00f2 il trailer di \"Lo squalo\", \u00e8 accreditato come l'ideatore della frase. \u00c8 stato inoltre oggetto di molte parodie, come nell'adattamento cinematografico della serie televisiva \"Flipper\", \"Quest'estate \u00e8 finalmente sicuro tornare in acqua (This summer it's finally safe to go back in the water).\"\nRomanzo.\nLo scrittore Hank Searls ha tratto un romanzo dalla sceneggiatura del film. Il libro si ricollega al romanzo originale di Benchley, pur presentando alcune differenze di trama (\u00e8 citato, per esempio, il trauma subito da Mike dopo che lo squalo uccide un uomo davanti ai suoi occhi, scena non presente nel libro). Spiega inoltre che lo squalo \u00e8 una femmina, ingravidata dal maschio comparso nel primo libro e che, poco prima di morire, essa partorisce un piccolo (che sar\u00e0 poi antagonista del terzo e ultimo libro della serie, scritto sempre da Searls e basato sul quarto film della serie)."}
{"id": "2179458", "revid": "124123", "url": "https://it.wikipedia.org/wiki?curid=2179458", "title": "Saebert dell'Essex", "text": "Biografia.\nEgli era nipote del re Ethelbert del Kent e venne convertito al Cristianesimo nel 604. Fu battezzato da Mellito, vescovo di Londra, ma suo figlio, rimasto pagano, dopo la sua morte cacci\u00f2 Mellito da Londra.\nEgli era figlio di Sledda. Secondo la tradizione venne sepolto nell'Abbazia di Westminster, che si suppone sia stata da lui fondata. Una tomba dice che lui, assieme a sua moglie \"Ethelgoda\", riposi in una tomba sita nel \"South Quire\". In ogni caso in funzione delle date dei manufatti, la tomba trovata a Prittlewell nell'autunno del 2003, potrebbe essere quella di Saebert. Diversi segni di croce, forse originariamente cuciti nel suo sudario, indicherebbero che le spoglie appartenevano ad un convertito al cattolicesimo, ma suppellettili di vetro e di rame portano a pensare che si tratti di un pagano."}
{"id": "2179462", "revid": "729019", "url": "https://it.wikipedia.org/wiki?curid=2179462", "title": "Dagohoy", "text": "Dagohoy (in passato Colonia) \u00e8 una municipalit\u00e0 di Sesta classe delle Filippine, situata nella Provincia di Bohol, nella Regione del Visayas Centrale.\nDagohoy \u00e8 formata da 15 baranggay:"}
{"id": "2179463", "revid": "87777439", "url": "https://it.wikipedia.org/wiki?curid=2179463", "title": "Teatro di marionette", "text": ""}
{"id": "2179465", "revid": "729019", "url": "https://it.wikipedia.org/wiki?curid=2179465", "title": "S\u00e4\u00e4minginsalo", "text": "S\u00e4\u00e4minginsalo \u00e8 un'isola della Finlandia, situata all'interno del lago Saimaa, nella regione del Savo meridionale.\nHa una superficie di 1.069 km\u00b2, che la rende l'isola lacustre pi\u00f9 grande d'Europa e la terza al mondo.\nTale situazione \u00e8 per\u00f2 controversa in quanto il lago Saimaa \u00e8 costituito da bacini lacustri distinti (Suur-Saimaa, Orivesi, Puruvesi, Haukivesi, Y\u00f6vesi, Pihlajavesi e Pyh\u00e4selk\u00e4), situati a livelli differenti tra loro collegati da rii. Per questo motivo, dal punto di vista geografico, S\u00e4\u00e4minginsalo non viene univocamente considerata un'isola in senso stretto.\nAmministrativamente \u00e8 divisa tra i comuni di Enonkoski, Savonlinna, Savonranta, Kerim\u00e4ki e Punkaharju."}
{"id": "2179472", "revid": "1566286", "url": "https://it.wikipedia.org/wiki?curid=2179472", "title": "Brett Cullen", "text": "Biografia.\nNato in Texas, si diploma nel 1974 alla Madison High School. Grande appassionato di surf, \u00e8 costretto ad abbandonare la tavola dopo un incidente avvenuto in Messico. Dopo essersi laureato all'Universit\u00e0 di Houston, inizia a recitare in teatro con la Houston Shakespeare Festival.\nPrima di approdare al cinema intraprende una lunga gavetta televisiva, comparendo in un episodio della serie televisiva \"L'incredibile Hulk\" e facendosi notare per il ruolo di Bob Cleary nella miniserie \"Uccelli di rovo\". Tra il 1986 e il 1988 diviene noto per il ruolo di Dan Fixx nel serial televisivo \"Falcon Crest\", mentre verso la fine degli anni novanta \u00e8 lo sceriffo Marshal Sam Cain nel telefilm \"I ragazzi della prateria\".\nIl suo debutto cinematografico risale al 1986 con la pellicola demenziale \"L'aereo pi\u00f9 pazzo del mondo 3\", a cui seguono film come \"Sfida d'onore\" (1991), \"Diario di un assassino\" (1992), \"Fuga per un sogno\" (1992), \"Wyatt Earp\" (1994). Nel 1995 interpreta l'astronauta Bill Pogue in \"Apollo 13\" di Ron Howard e recita al fianco di Julia Roberts in \"Qualcosa di cui... sparlare\" (1995).\nNel corso degli anni \u00e8 apparso nelle pi\u00f9 note serie televisive, come \"Ancora una volta\", \"Desperate Housewives\", \"West Wing - Tutti gli uomini del Presidente\", \"Pepper Dennis\", \"Ugly Betty\", \"Friday Night Lights\" e \"Lost\". In quest'ultima interpretava Goodwin, uno degli Altri. Dopo aver recitato nei film \"La gang di Gridiron\" (2006) e \"Ghost Rider\" (2007), recita al fianco di Uma Thurman in \"Davanti agli occhi\" (2007) e lavora nel film \"The Burning Plain - Il confine della solitudine\" (2008) di Guillermo Arriaga. Nel 2013 entra nel cast regolare della serie \"Devious Maids - Panni sporchi a Beverly Hills\", nel quale interpreta l'avvocato Michael Stappord, sposato con Taylor Stappord, interpretata da Brianna Brown.\n\u00c8 sposato con l'attrice Michele Little da cui ha avuto una figlia, nata nel 1995."}
{"id": "2179473", "revid": "729019", "url": "https://it.wikipedia.org/wiki?curid=2179473", "title": "Danao (Bohol)", "text": "Danao \u00e8 una municipalit\u00e0 di Sesta classe delle Filippine, situata nella Provincia di Bohol, nella Regione del Visayas Centrale.\nDanao \u00e8 formata da 17 baranggay:"}
{"id": "2179475", "revid": "599", "url": "https://it.wikipedia.org/wiki?curid=2179475", "title": "Steele Prize", "text": ""}
{"id": "2179476", "revid": "169529", "url": "https://it.wikipedia.org/wiki?curid=2179476", "title": "US Intelligence Community A-Space", "text": "Lo US Intelligence Community A-Space, (chiamato anche A-Space) \u00e8 un progetto dell'\"Office of the Director of National Intelligence\" (ODNI) \u2014 \"Office of Analytic Transformation and Technology\" \u2014 volto a sviluppare uno spazio di lavoro comune per tutti gli analisti della \"United States Intelligence Community\".\nCaratteristiche.\n\u00c8 interfacciabile da normali postazioni di lavoro e fornisce accesso senza precedenti a database condivisi tra le varie \"agenzie\", la possibilit\u00e0 di ricercare simultaneamente sia tra fonti \"aperte\", sia \"classificate\",\nfunzionalit\u00e0 \"instant messaging,\" e strumenti di cooperazione riservati allo HUMINT \"Control System and Gamma Information Handling\" (HCS/G). La \"Defense Intelligence Agency\" (DIA) \u00e8 l'organo esecutivo preposto alla \"costruzione\" della prima fase di \"A-Space.\" L'inizio della capacit\u00e0 operativa era stato programmato per il dicembre 2007. Era stato anche previsto che A-Space fosse attivo \"on line\" sulla piattaforma federale riservata denominata \"Joint Worldwide Intelligence Communications System\" a partire dal 22 settembre 2008.\nNel 2007, la rivista \"TIME\" aveva stilato una classifica delle invenzioni dell'anno, in cui \"A-Space\" appare ad un dignitoso trentaduesimo posto.\n\"A-Space\" \u00e8 considerato dal \"Director of National Intelligence\" un elemento cruciale della \"trasformazione analitica\" \"(Analytic Transformation):\"\n\u00abLa trasformazione analitica cerca di cambiare il modo in cui ci accostiamo all'analisi, come interagiamo con i destinatari e fra noi, ed \u00e8 una delle principali priorit\u00e0 del \"Director of National Intelligence\". L\"'intelligence\" degli Stati Uniti \u00e8 impegnata in una trasformazione fondamentale della missione analitica a livello nazionale.\u00bb\nNel programma di trasformazione analitica, sono in corso parecchie iniziative in tre aree:\nPareri di esperti sul miglioramento della collaborazione tra analisti.\n\"A-Space,\" secondo Andrew McAfee della \"Harvard Business School,\"\n\u00e8 un modo per condividere informazioni che, nel normale corso degli eventi, potrebbero passare del tutto inosservate. Ha posto in rilievo che \"le imprese che fanno grande affidamento sull'innovazione\" dispiegano grandi risorse nell'intento di migliorare la comunicazione tra colleghi del medesimo contesto operativo. A parere di Mark Granovetter, la \"forza dei legami deboli\" stava nel fatto che i legami forti non erano abbastanza per i migliori ambienti innovativi.\nI legami interpersonali forti derivano da interazioni durature, frequenti e sostenute; i legami deboli, da interazioni sporadiche e pi\u00f9 casuali. Uno strumento come Wikipedia o \"A-Space\" promuove la collaborazione tra persone unite da legami deboli, risultando complementare alla tradizionale caratteristica dei legami forti: \"costruire una squadra\" e \"gestione funzionale-trasversale\".\n\"Come trasformi l'analisi?\" \u2014 chiese Thomas Fingar, vice direttore dell'intelligence nazionale preposto all'analisi presso l'Office of the Director of National Intelligence (ODNI). \"Una parola: atteggiamento. Per avere gente che collabora apportando nuovi e vitali talenti alla \"intelligence community,\" dobbiamo cambiare il nostro atteggiamento.\""}
{"id": "2179478", "revid": "12109", "url": "https://it.wikipedia.org/wiki?curid=2179478", "title": "A-Space", "text": ""}
{"id": "2179481", "revid": "648716", "url": "https://it.wikipedia.org/wiki?curid=2179481", "title": "Miosite granulomatosa", "text": " \nPer miosite granulomatosa in campo medico, si intende una rara forma di miosite. \nSintomatologia.\nFra i sintomi e i segni clinici ritroviamo dolori a livello muscolari, granulomatosi. \nEziologia.\nSi mostra quando sono in corso alcune malattie come la sarcoidosi o la malattia di Crohn"}
{"id": "2179484", "revid": "79968", "url": "https://it.wikipedia.org/wiki?curid=2179484", "title": "Bruno Landi", "text": ""}
{"id": "2179489", "revid": "287204", "url": "https://it.wikipedia.org/wiki?curid=2179489", "title": "Dauis", "text": "Dauis \u00e8 una municipalit\u00e0 di Quinta classe delle Filippine, situata nella Provincia di Bohol, nella Regione del Visayas Centrale.\nDauis \u00e8 formata da 12 baranggay:"}
{"id": "2179496", "revid": "729019", "url": "https://it.wikipedia.org/wiki?curid=2179496", "title": "Dimiao", "text": "Dimiao \u00e8 una municipalit\u00e0 di Sesta classe delle Filippine, situata nella Provincia di Bohol, nella Regione del Visayas Centrale.\nDimiao \u00e8 formata da 35 baranggay:"}
{"id": "2179498", "revid": "697352", "url": "https://it.wikipedia.org/wiki?curid=2179498", "title": "I Never Loved a Man (The Way I Love You)", "text": "I Never Loved a Man (The Way I Love You) \u00e8 una canzone soul del 1967 di Aretha Franklin, pubblicato come singolo nel 1967 ed \u00e8 stato il primo successo per la Franklin.\nIl singolo raggiunse la vetta della classifica statunitense \"Billboard Rhythm and Blues Chart\" e la top10 della \"Billboard Pop Chart\". Il lato B del singolo era il brano \"Do Right Woman\". Fino ad allora, Aretha non era mai riuscita a raggiungere la top10 della classifica americana e il successo del singolo determin\u00f2 l'inizio del periodo di maggior successo nella carriera musicale della regina del soul."}
{"id": "2179499", "revid": "110157", "url": "https://it.wikipedia.org/wiki?curid=2179499", "title": "Sarkad", "text": "Sarkad \u00e8 una citt\u00e0 dell'Ungheria di 10.619 abitanti (dati 2001). \u00c8 situato nella provincia di B\u00e9k\u00e9s. "}
{"id": "2179503", "revid": "125911425", "url": "https://it.wikipedia.org/wiki?curid=2179503", "title": "Szarvas", "text": "Szarvas (in slovacco: \"Sarva\u0161\") \u00e8 una citt\u00e0 dell'Ungheria di 17465 abitanti. \u00c8 situata nella provincia di B\u00e9k\u00e9s.\nStoricamente \u00e8 stato un centro di etnia slovacca: il patriota e scrittore slovacco Martin Hamaliar esercit\u00f2 a Szarvas la sua attivit\u00e0 di pastore protestante. Nel 1900, gi\u00e0 in epoca di galoppante magiarizzazione, fra gli abitanti, secondo i dati del censimento ufficiale, si contavano 17\u00a0771 slovacchi a fronte di 7\u00a0845 magiari, ma nel 1930 le proporzioni si erano gi\u00e0 invertite, con 7\u00a0247 slovacchi e 18\u00a0257 magiari. Nel 2001 la minoranza slovacca comprendeva l'8% della popolazione, mentre i magiari erano l'89%."}
{"id": "2179510", "revid": "1543377", "url": "https://it.wikipedia.org/wiki?curid=2179510", "title": "Bella Abzug", "text": "Biografia.\nLa madre di Bella Abzug era una casalinga, mentre il padre, che mor\u00ec quando Bella aveva tredici anni, operava nel commercio. La famiglia era di origine russo di religione ebraica. Studi\u00f2 a New York all'Hunter College e alla Columbia University, dove frequent\u00f2 la facolt\u00e0 di legge.\nSi occup\u00f2, dal 1940 di casi giudiziari di diritti civili nelle province meridionali degli Stati Uniti, di cause liberali, compreso l'emendamento della legge sugli uguali diritti e opportunit\u00e0 e si oppose alla guerra del Vietnam. Fu un esponente politico nell'ambito del Partito Democratico, appoggi\u00f2 il movimento sionista e quello per i diritti degli omosessuali.\n\u00c8 morta di cancro nel 1998, all'et\u00e0 di 77 anni."}
{"id": "2179511", "revid": "371529", "url": "https://it.wikipedia.org/wiki?curid=2179511", "title": "This Girl's in Love with You", "text": "This Girl's In Love with You \u00e8 un album della cantante soul statunitense Aretha Franklin, pubblicato nel 1970 dalla Atlantic Records."}
{"id": "2179512", "revid": "729019", "url": "https://it.wikipedia.org/wiki?curid=2179512", "title": "Duero (Bohol)", "text": "Duero \u00e8 una municipalit\u00e0 di Sesta classe delle Filippine, situata nella Provincia di Bohol, nella Regione del Visayas Centrale.\nDuero \u00e8 formata da 21 baranggay:"}
{"id": "2179514", "revid": "371529", "url": "https://it.wikipedia.org/wiki?curid=2179514", "title": "Soul '69", "text": "Soul '69 \u00e8 un album della cantante soul statunitense Aretha Franklin, pubblicato nel 1969 dalla Atlantic Records."}
{"id": "2179515", "revid": "110157", "url": "https://it.wikipedia.org/wiki?curid=2179515", "title": "Szeghalom", "text": "Szeghalom \u00e8 una citt\u00e0 dell'Ungheria di 10.201 abitanti (dati 2001) . \u00c8 situato nella provincia di B\u00e9k\u00e9s."}
{"id": "2179517", "revid": "21407153", "url": "https://it.wikipedia.org/wiki?curid=2179517", "title": "Sergio Daniel Batista", "text": ""}
{"id": "2179518", "revid": "320578", "url": "https://it.wikipedia.org/wiki?curid=2179518", "title": "Great Peece", "text": ""}
{"id": "2179520", "revid": "1869172", "url": "https://it.wikipedia.org/wiki?curid=2179520", "title": "Aretha in Paris", "text": "Aretha in Paris \u00e8 un album live della cantante soul statunitense Aretha Franklin, pubblicato nel 1968 dalla Atlantic Records/Atco Remasters."}
{"id": "2179521", "revid": "585241", "url": "https://it.wikipedia.org/wiki?curid=2179521", "title": "Claudio Daniel Borghi", "text": ""}
{"id": "2179524", "revid": "767487", "url": "https://it.wikipedia.org/wiki?curid=2179524", "title": "T\u00f3tkoml\u00f3s", "text": "T\u00f3tkoml\u00f3s \u00e8 una citt\u00e0 dell'Ungheria di 6.615 abitanti (dati 2001) . \u00c8 situato nella provincia di B\u00e9k\u00e9s. "}
{"id": "2179526", "revid": "1444345", "url": "https://it.wikipedia.org/wiki?curid=2179526", "title": "Aretha Now", "text": "Aretha Now \u00e8 il quattordicesimo album in studio della cantante statunitense Aretha Franklin, pubblicato il 14 giugno 1968 dalla Atlantic.\n\u00c8 uno degli album che ha venduto di pi\u00f9 nella storia della musica, vendendo oltre 25 milioni di copie nei soli anni settanta, 9 milioni negli anni ottanta, 5 milioni negli anni novanta e 0,05 milioni negli anni 2000; vendendo complessivamente circa 40 milioni di copie dal 1968 al 2015"}
{"id": "2179534", "revid": "1161730", "url": "https://it.wikipedia.org/wiki?curid=2179534", "title": "Dino Greco", "text": "Biografia.\n\u00c8 stato per otto anni - dal 1999 al 2007 - segretario generale della Camera del Lavoro di Brescia.\nHa pubblicato numerosi articoli e saggi principalmente su \"Liberazione\" e \"Il manifesto\", \"Critica marxista\", \"Carta\", \"Alternative\", \"Rinascita\".\nDopo aver lasciato il sindacato i suoi scritti sono stati raccolti e pubblicati in un libro intitolato \"Identit\u00e0, progetto, democrazia\".\nNel 2008, in seguito al VII Congresso del Partito della Rifondazione Comunista, si iscrive al PRC e il 12 gennaio 2009 diviene direttore del quotidiano \"Liberazione\".\nDal 2013 \u00e8 membro della Direzione nazionale del Prc.\nAlle elezioni politiche del 2018 \u00e8 candidato al Senato con Potere al Popolo!, ma non sar\u00e0 eletto per via del mancato raggiungimento della soglia di sbarramento del 3%. Quello stesso anno \u00e8 candidato, sempre con Potere al Popolo!, consigliere comunale a Brescia, senza essere eletto."}
{"id": "2179536", "revid": "767487", "url": "https://it.wikipedia.org/wiki?curid=2179536", "title": "V\u00e9szt\u0151", "text": "V\u00e9szt\u0151 \u00e8 una citt\u00e0 dell'Ungheria di 7.623 abitanti (dati 2001) . \u00c8 situato nella provincia di B\u00e9k\u00e9s."}
{"id": "2179542", "revid": "767487", "url": "https://it.wikipedia.org/wiki?curid=2179542", "title": "Franco Morgia", "text": "Biografia.\nSpesso definito dai siciliani \"La voce della Sicilia\", entra a far parte dei Beans negli anni settanta. Oggi vive a Belpasso e prosegue la sua carriera artistica come cantante solista e compositore.\nCarriera musicale.\nInsieme ai Beans.\nNel 1972 Gianni Bella gli propone il lancio dei Beans su scala nazionale. Nel 1975 i Beans vengono presentati al pubblico con la canzone \"Come Pioveva\" che vende oltre 600.000 copie.\nNel 1976 i Beans pubblicano la canzone \"Sto piangendo\" di Gianni Bella incidendo cos\u00ec il secondo album a firma di Gianni Bella e Franco Morgia. La stessa canzone verr\u00e0 poi incisa in lingua spagnola a Caracas dove si piazza nelle hitparade dei paesi latini (Venezuela, Messico, etc.).\nDel 1977 \u00e8 la canzone \"Cara\"; nello stesso anno Franco Morgia e i Beans partono in tour in America esibendosi negli Stati Uniti (New York, Boston, New Jersey, Long Island), in Canada (Toronto) e in Sud America. Nel 1978 i Beans debuttano al Festival di Sanremo con la canzone \"Soli\" di Gianni e Antonio Bella, ricevendo il premio della critica di quell'edizione.\nCome solista ed autore.\nNel 1979 Franco Morgia per una serie di incomprensioni all'interno del gruppo musicale si separa dai Beans trasferendosi in America con la famiglia. Nel 1981 torna in Sicilia e vince il Festival della nuova canzone siciliana con la canzone \"Tu malatia\", scritto da Gaetano Agate e Stefano Biondi.\nNel 1982 si trasferisce prima in Toscana e poi a Milano. Decide di scrivere canzoni per altri artisti come: Lena Biolcati, Passengers, Celeste, Santino Rocchetti e Gisella Cozzo. Per Antonella Bucci scrive la canzone \"Un amore pi\u00f9\". Nel 1987 una sua canzone dal titolo \"Aria e musica\" approda al festival di Sanremo interpretata da Christian.\nNel 1990 un'altra sua canzone dal titolo \"Amore\" partecipa al festival di Sanremo, interpretata ancora dallo stesso Christian in coppia con i Village People. Nel 1991 la Ricordi International gli commissiona un brano per Augusto Enriquez. Franco Morgia scrive la canzone \"Soleada\" con testo di Gianni Min\u00e0. Nel 1994 entra in qualit\u00e0 di arrangiatore ed interprete nella realizzazione dell'ultimo album di Gianni Bella.\nNel 2005 ritorna con un nuovo album dal titolo \"Di pi\u00f9 non posso\". Nel 2006 ancora un nuovo album dal titolo \"La musica o l'amore\". Nel 2010 una nuova esperienza al Festival della nuova canzone siciliana con la canzone \"I\u00f9 cantu ppi tia\", insieme a Carmelo Morgia."}
{"id": "2179544", "revid": "287204", "url": "https://it.wikipedia.org/wiki?curid=2179544", "title": "III Copa Brasil", "text": "La III Copa Brasil (in italiano III Coppa Brasile) \u00e8 stata la 7\u00aa edizione del massimo campionato brasiliano di calcio.\nFormula.\nPrimo turno: 62 squadre divise in 6 gruppi (quattro composti da 10 club e altri due da 11), formati su base geografica. Ogni squadra affronta una volta tutte le componenti del proprio gruppo.\nSecondo turno: 6 gruppi di 5 squadre ciascuno e altri 6 gruppi (quattro di 5 squadre e due di 6) per i ripescaggi.\nI primi sei gruppi sono formati dalle 5 migliori di ogni raggruppamento della fase precedente, che affrontano una volta tutte le componenti del proprio girone; si qualificano al terzo turno le migliori 3 di ogni raggruppamento.\nNegli altri 6 gruppi ogni squadra affronta una volta le altre componenti del proprio girone e si qualifica al terzo turno la migliore di ogni raggruppamento.\nTerzo turno: 4 gruppi di 6 squadre ciascuno. Ogni squadra affronta una volta le altre componenti del proprio gruppo e si qualificano alla fase finale la vincitrice di ogni raggruppamento.\nSemifinali: gare a eliminazione diretta in partita di andata e ritorno. In caso di pareggio si qualifica alla finale la squadra meglio classificata dopo i turni precedenti.\nFinale: gara in partita unica. Gioca in casa la squadra meglio classificata dopo i turni precedenti, in caso di parit\u00e0 sono previsti i tempi supplementari e, nel caso del perdurare del risultato di pareggio, i tiri di rigore.\nPunteggio.\nFino al terzo turno le classifiche vengono stilate assegnando 2 punti per la vittoria, 1 per il pareggio e 0 per le sconfitta. Un punto aggiuntivo viene assegnato alla squadra che vince la partita con 2 o pi\u00f9 gol di scarto."}
{"id": "2179546", "revid": "1910402", "url": "https://it.wikipedia.org/wiki?curid=2179546", "title": "Lady Soul", "text": "Lady Soul \u00e8 tredicesimo album della cantante soul statunitense Aretha Franklin, pubblicato nel 1968 dalla Atlantic Records."}
{"id": "2179551", "revid": "1305772", "url": "https://it.wikipedia.org/wiki?curid=2179551", "title": "Soledades", "text": " \nSoledades \u00e8 un poema di Luis de G\u00f3ngora, composto nel 1613 in silve di versi endecasillabi e settenari (\"heptas\u00edlabos\").\nIl poema nacque come un progetto diviso in quattro sezioni intitolate \u00abSoledad de los campos\u00bb, \u00abSoledad de las riberas\u00bb, \u00abSoledad de las selvas\u00bb e \u00abSoledad del yermo\u00bb. Di questo ambizioso poema, G\u00f3ngora soltanto concluse la \u00abdedicatoria al Duque de B\u00e9jar\u00bb e le prime due \"Soledades\", delle quali lasci\u00f2 inconclusa la seconda. \nEra la prima volta che si utilizzava il genere lirico per un poema tanto esteso, poich\u00e9 non possiede sviluppo narrativo n\u00e9 \"ecfr\u00e1stico\".\nIl tema della \u00abSoledad Primera\u00bb si pu\u00f2 riassumere in poche parole: un giovane naufrago finendo sulla spiaggia di un'isola, \u00e8 raccolto da alcuni caprai, e finisce per assistere ad un matrimonio. L'azione si svolge in tre giorni. Il primo, all'imbrunire, il personaggio arriva sulla spiaggia e seguendo la luce di un fal\u00f2 incontra tre caprai, con i quali passa la prima notte. Il giorno seguente parte con uno dei caprai e lungo la strada incontrano una comitiva di montanari che vanno verso un villaggio nei dintorni, dove si stanno per celebrare le nozze di uno dei pastori. Uno di loro nota dall'abbigliamento che \u00e8 un naufrago - il che gli fa ricordare di suo figlio morto in mare - e prorompe in un lungo e amaro lamento contro la cupidigia e la navigazione marittima. Questo montanaro lo invita ad assistere alle nozze, e la stessa notte dormono al villaggio. Il giorno seguente si celebra lo sposalizio, cos\u00ec con una serie di giochi e balli. Il poema termina all'imbrunire, quando gli sposi si dirigonoa verso la loro casa, dove Venere ha gi\u00e0 preparato un soffice letto (\u00e8 famoso l'ultimo verso: \"a batallas de amor, campo de pluma\"). Sotto un cos\u00ec parco soggetto, ispirato dall'episodio di Nausicaa nell'Odissea, G\u00f3ngora si dedica a fare una minuziosa descrizione della natura, piagata di allusioni mitologiche e metafore amplificate, con il proposito di lusingare i sensi scoprendo la bellezza in tutta la sua essenza laddove imprime la sua penna. \nPer quanto riguarda i temi, recenti studiosi hanno illuminato il presunto vuoto di contenuto dell'opera gongorina. Si tratta di offrire un esempio massimo del topos del \"menosprecio de corte y alabanza de aldea\" , dove la Natura si rivela come non corrotta, di fronte al mondano clamore di politici cortigiani e ambiziosi commercianti. Per questo descrive paesaggi arcadici, in una linea di ispirazione neoplatonica, dove gli oggetti sono splendidi e la vita, un rifugio ideale.\nLe \"Soledades\" originarono gi\u00e0 dalla sua stesura un gran dibattito a causa dell'estrema difficolt\u00e0 del suo ornamento e accumulazione di allusioni mitologiche ed erudite nel suo discorso. Furono attaccate perci\u00f2 dal Conde de Salinas e Juan de J\u00e1uregui (il quale compose un ponderato \"Ant\u00eddoto contra las Soledades\" e un \"Ejemplar po\u00e9tico\" contro di esse, bench\u00e9 fin\u00ec per professare la stessa o almeno molto somigliante dottrina), e difese da molti altri ingegni, come Salcedo Coronel, Jos\u00e9 Pellicer, Francisco Fern\u00e1ndez de C\u00f3rdoba (Abate di Rute), il Conde de Villamediana, Gabriel Boc\u00e1ngel e, pi\u00f9 in l\u00e0 dell'Atlantico, Juan de Espinosa Medrano e Sor Juana In\u00e9s de la Cruz.\nQuesta opera \u00e8 il culmine dello stile gongorino e fu rivendicata e lodata dai parnassiani e simbolisti francesi e dalla generazione del '27, che rese un meritato omaggio nel 1927 a G\u00f3ngora a motivo del tricentenario della su morte, evento che diede il nome alla cosiddetta generazione poetica."}
{"id": "2179554", "revid": "115457350", "url": "https://it.wikipedia.org/wiki?curid=2179554", "title": "Albert Mehrabian", "text": "Descrizione.\nSecondo uno suo studio del 1967 il linguaggio del corpo (non verbale) influirebbe nei confronti dell'interlocutore per il 55%, la voce (paraverbale) per il 38%, mentre il contenuto (verbale) solamente per il 7%. Questa in realt\u00e0 \u00e8 stata la pi\u00f9 grande distorsione degli studi di Mehrabian, ripresa e riproposta da una serie di voci esterne come quella della PNL. Lo stesso Meharbian ebbe a dire:\n\"\"Vi prego di notare che questa e altre equazioni riguardanti l'importanza dei messaggi verbali e non verbali sono state ricavate da esperimenti che si occupano della comunicazione di sentimenti e atteggiamenti (ad esempio, simpatia-antipatia). A meno che un comunicatore non stia parlando dei propri sentimenti e atteggiamenti, queste equazioni non sono applicabili\". Mehrabian cerc\u00f2 sempre di sfatare questo mito, con grande disappunto per l'uso strumentale e inadeguato delle sue ricerche. Ad esempio, in una comunicazione personale fatta nel 2002 a Max Atkinson, consulente e ricercatore nell'ambito della comunicazione, rifer\u00ec:\n\"Sono ovviamente a disagio per le errate interpretazioni del mio lavoro. Fin dall'inizio ho cercato di spiegare alle persone le corrette limitazioni delle mie ricerche. Sfortunatamente, il campo dei sedicenti \"consulenti d'immagine aziendale\" o dei \"consulenti della leadership\" ha numerosi praticanti con pochissime competenze psicologiche\"\"."}
{"id": "2179555", "revid": "21407603", "url": "https://it.wikipedia.org/wiki?curid=2179555", "title": "Ingegnere navale", "text": ""}
{"id": "2179556", "revid": "599013", "url": "https://it.wikipedia.org/wiki?curid=2179556", "title": "Burlesca", "text": "La burlesca \u00e8 una composizione strumentale dall'andamento vivace, scherzoso e ricco di fioriture.\nStoria.\nNel Settecento la burlesca \u00e8 occasionalmente inserita all'interno delle \"suites\", ad esempio da Johann Sebastian Bach nella III partita BWV 827, da Fran\u00e7ois Couperin nel \"Livre III\" e nel \"Livre IV\".\nNell'Ottocento la burlesca vede un grande sviluppo nella musica per pianoforte solo. Tra i principali autori di burlesche nell'Ottocento si possono ricordare Robert Schumann (Burla dagli \"Albumbl\u00e4tter\" op. 124), Ignacy Jan Paderewski (op. 14 n. 4), Richard Strauss.\nTeatro.\nIn ambito teatrale, si defin\u00ec \"burla\" o \"burletta\" l'opera \"L'infedelt\u00e0 delusa\" di Joseph Haydn. Da ricordare inoltre le \"sc\u00e8nes burlesques\" nella \"Petrushka\" di Igor' F\u00ebdorovi\u010d Stravinskij."}
{"id": "2179557", "revid": "72396", "url": "https://it.wikipedia.org/wiki?curid=2179557", "title": "Les italiens", "text": "L'orchestra Les Italiens \u00e8 un ensemble di pi\u00f9 di 10 elementi condotto dal noto Jazzista Alessandro di Puccio e costituito nel 1998. L'orchestra conta nel suo organico alcuni tra i pi\u00f9 noti Jazzisti italiani come Alessandro Fabbri, Jacopo Martini, Dario Cecchini, Nico Gori.\nStoria.\nL'orchestra Les Italiens viene fondata nel 1998 da Alessandro di Puccio Jazzista che ha collaborato con musicisti del calibro di Bruno Tommaso, Enrico Pieranunzi, Rita Marcotulli e suonato per pi\u00f9 di venti anni con Luca Flores; nel 2003 pubblica il primo album per la Silence di Marco Lamioni (Mondo Candido, Gazzara, Hector Zazou) dove partecipano artisti come Stefano Bollani, Antonello Salis e l'attore Carlo Monni. L'album durante gli anni successivi viene diffuso dalle principali emittenti radiofoniche nazionali e internazionali, incluse la RAI, alcune radio Francesi, la radio nazionale Svizzera e quella Turca. Fino al 2005 i Les Italiens partecipano a numerosi festival di musica Jazz in citt\u00e0 come Ankara, Istanbul e partecipando a manifestazioni come il festival di Villa Celimontana a Roma, Fabbrica Europa a Firenze e ancora il Grey Cat Festival, il Festival Delle Colline, Esperanto Mediterraneo, Voci e suoni della sera e Lugo Musica Estate in Emilia-Romagna. Tra il 2005 e il 2009 la musica dei les Italiens ha attraversato film, spot pubblicitari e introdotto sigle per trasmissioni televisive e produzioni RAI; tra le partecipazioni pi\u00f9 note: la colonna sonora per il film di \"Ma che ci Faccio qui\", diretto da Francesco Amato e distribuito da Istituto Luce, e il brano \"Twist Manouche\" utilizzato come sigla dalla trasmissione \"RAI Blog - Reazioni a Catena\" condotta da Catena Fiorello.\nIl Ritorno.\nDal 2006 al 2009 i les Italiens ripensano la loro musica a partire dal percorso che li ha portati a suonare per le citt\u00e0 d'Italia e d'Europa, alla ricerca dei suoni e delle tradizioni di quelle terre. \u00c8 l'incontro con lo stile delle orchestre italiane che incendiavano le notti del secondo dopoguerra che permette ai Les Italiens di lanciare nuovamente il loro sound costituito da boogie woogie contaminati, merengue, Jump, chansons francofone, canzonette che recuperano lo stile del Quartetto Cetra\nLa ricerca Storica.\n\"Verdeluna Dancing Hall\", il nuovo album dei Les Italiens, \u00e8 frutto di una ricerca storico-sonora legata ai suoni delle orchestre italiane del dopoguerra. Una ricerca che parte dal recupero di quella rinascita musicale influenzata dai generi \"da ballo\" della musica americana e che diventer\u00e0 matrice sonora della \"nuova\" canzone italiana: il jazz, in particolare il jazz suonato ed inciso in Italia da musicisti italiani dal 1912 al 1950, \u00e8 ancora oggi in larga parte sconosciuto. Partendo da un'attuale e naturale necessit\u00e0 compositiva che conduce verso l'espansione dell'espressivit\u00e0 jazzistica verso forme e linguaggi musicali appartenenti alle culture mediterranee, l'orchestra Les Italiens ha in qualche modo percorso un tragitto che l'ha condotta a ritrovare nel passato musicale dell'Italia la principale fonte d'ispirazione per la sua musica. Si tratta dell'incontro con lo stile delle orchestre italiane dell'immediato dopoguerra fino a tutti gli anni cinquanta, quelle orchestre che animavano la vita notturna delle piccole e provinciali \u201cmetropoli\u201d Italiane ancora segnate dal dolore lasciato della guerra"}
{"id": "2179558", "revid": "287204", "url": "https://it.wikipedia.org/wiki?curid=2179558", "title": "Phycis blennoides", "text": "La musdea bianca (Phycis blennoides) \u00e8 un pesce di mare dell famiglia Phycidae (che solo secondo alcuni Autori \u00e8 da scorporarsi dalla famiglia Gadidae)\nDistribuzione e habitat.\n\u00c8 presente nel mar Mediterraneo e nell'Oceano Atlantico settentrionale tra il Marocco e la Norvegia settentrionale, compresa l'Islanda e le Azzorre. \u00c8 comune nei mari italiani, soprattutto nel mar Tirreno e nel mar Ligure. \nFrequenta fondali fangosi a profondit\u00e0 elevate, tra 100 e 800 metri ma i piccoli esemplari si possono reperire sottocosta.\nDescrizione.\nQuesta specie \u00e8 molto simile alla musdea, ha per\u00f2 corpo pi\u00f9 allungato e compresso lateralmente. Le pinne dorsali sono due, la prima \u00e8 triangolare, porta una macchia nera all'apice ed \u00e8 molto pi\u00f9 piccola della seconda che, invece, \u00e8 molto lunga e bassa e spesso porta una macchia scura al centro. La pinna anale \u00e8 simmetrica alla seconda dorsale, le pinne ventrali sono formate da un filamento bifido che raggiunge e supera l'inizio della pinna anale (in \"Phycis phycis\" sono pi\u00f9 brevi), le pinne pettorali sono piccole e le pinna caudale \u00e8 piccola e con bordo convesso. Gli occhi sono pi\u00f9 grandi che nella congenere ed \u00e8 presente un piccolo barbiglio sotto la mandibola. La bocca \u00e8 molto ampia.\nIl colore \u00e8 chiaro, beige rosato o giallastro, che sul dorso assume riflessi violacei. Le pinne impari possono avere bordo scuro e pu\u00f2 essere presente una macchia nerastra sull'opercolo branchiale.\nAlimentazione.\n\u00c8 predatrice e si nutre soprattutto di pesci e crostacei.\nRiproduzione.\nPrimaverile, le larve ed i giovanili fino a 3 cm fanno vita pelagica e sfoggiano una livrea azzurro argentea.\nPesca.\nSi cattura talvolta in modo abbondantissimo con le reti a strascico e con i palamiti; le sue carni sono simili a quelle del nasello ma meno pregiate perch\u00e9 molli."}
{"id": "2179564", "revid": "124123", "url": "https://it.wikipedia.org/wiki?curid=2179564", "title": "J\u00e9r\u00f4me Sans", "text": "\u00c8 inoltre curatore e musicista.\nDal 2006 \u00e8 curatore culturale del gruppo Le Meridien Hotels and Resorts e nel 2008 \u00e8 stato nominato direttore artistico dell'Ullens Center for Contemporary Art (UCCA) di Pechino.\nBiografia.\nNel 2000 fonda insieme a Nicolas Bourriaud il centro d'arte contemporanea di Parigi Palais de Tokyo che dirige fino al 2006. Tra il 1996 e il 2003 \u00e8 uno dei curatori del Milwaukee Institute of Visual Arts in Wisconsin e tra il 1998 e il 1999 insegna al Central St Martins College di Londra. Dirige i programmi del Baltic Centre for Contemporary Art di Gateshead in Gran Bretagna ed \u00e8 curatore associato di Magasin 3 Stockholm Konsthall in Svezia. Nel 2009 partecipa a Douala in Camerun all'incontro curatoriale \"Ars&amp;Urbis\" promosso dall'organizzazione culturale doual'art per la preparazione della seconda edizione di SUD-Salon Urbain de Douala.\nAttivit\u00e0.\nL'approccio di J\u00e9r\u00f4me Sans \u00e8 internazionale e interdisciplinare e si basa su un ripensamento del lavoro curatoriale con la creazione di nuovi spazi e nuovi modi di esporre e valorizzare le opere degli artisti. Per il gruppo Le Meridien Hotels and Resorts \u00e8 responsabile delle relazioni con artisti e istituzioni culturali internazionali e ha lanciato il programma LM100(TM). LM100 \u00e8 un gruppo di creativi attivi nel campo dell'arte, dell'architettura, della cucina, del design e della moda, tra i quali Jean-Georges Vongerichten, Sam Samore, Hisham Bharoocha, Andrea Illy, Ralph Gibson, Eddie Roschi, Fabrice Penot, Youn\u00e8s Rahmoun e An Xiaotong.\nJ\u00e9r\u00f4me Sans ha in particolare lavorato con gli artisti Chen Zhen, Wang Du, Yan Pei Ming, Huang Yong Ping, Wang Jianwei, Candice Breitz.\nPubblicazioni.\nJ\u00e9r\u00f4me Sans ha collaborato con le riviste \u201cFlash Art\u201d e \u201cArt Forum\u201d ed \u00e8 autore di libri su Jonas Mekas, Pierre &amp; Gilles, Barth\u00e9l\u00e9my Toguo, Sarah Sze, Araki, Kader Attia, Zhen Chen, Jan Fabre, Marzio Migliora"}
{"id": "2179567", "revid": "281901", "url": "https://it.wikipedia.org/wiki?curid=2179567", "title": "Musdea bianca", "text": ""}
{"id": "2179569", "revid": "253269", "url": "https://it.wikipedia.org/wiki?curid=2179569", "title": "Matt Helm", "text": "Matt Helm \u00e8 un personaggio letterario creato dallo scrittore statunitense Donald Hamilton e protagonista di una serie di romanzi di spionaggio pubblicati negli USA dal 1960 al 1993. La serie venne edita anche in Italia dagli anni sessanta alla fine degli anni novanta. \u00c8 un agente segreto al servizio del governo statunitense con il compito primario di uccidere o rendere inoffensivi gli agenti nemici.\nIl personaggio ha avuto negli anni 60 una trasposizione cinematografica in una serie di film dove venne interpretato da Dean Martin e, fra il 1975 e il 1976, una trasposizione in una serie televisiva dove venne interpretato da Anthony Franciosa.\nStoria editoriale.\nIl romanzo \"The Dominators\" venne completato da Hamilton solo alla fine degli anni 90 ma mai pubblicato; nel 2002 un editore si dichiar\u00f2 interessato a pubblicarlo ma \u00e8 rimasto inedito."}
{"id": "2179570", "revid": "287204", "url": "https://it.wikipedia.org/wiki?curid=2179570", "title": "Vanini", "text": ""}
{"id": "2179576", "revid": "124466534", "url": "https://it.wikipedia.org/wiki?curid=2179576", "title": "Catena principale alpina", "text": "La catena principale alpina (o cresta alpina principale) \u00e8 l'insieme di montagne delle Alpi lungo le quali corre lo spartiacque principale, dividendo il bacino idrografico del Rodano, del Reno e del Danubio a nord da quello del Po a sud. Essendo diffusi due diversi criteri per stabilire quale esso sia, ne derivano due criteri diversi per stabilire la catena principale.\nDescrizione.\nSecondo un modo di vedere, la catena principale inizia dalla congiunzione con gli Appennini ed arriva con le sue ultime propaggini in prossimit\u00e0 di Vienna. Secondo un altro criterio, la catena principale inizia sempre dalla congiunzione con gli Appennini, ma poi, formando un ampio arco, giunge sino al punto in cui iniziano le Alpi Dinariche. Le due catene condividono dunque un lungo tratto, per poi dividersi al Picco dei Tre Signori, dopo il quale una prosegue verso nord-est, l'altra verso sud-est.\nAdotta il primo criterio la Suddivisione Orografica Internazionale Unificata del Sistema Alpino del 2006, che considera come catena alpina principale quella che inizia alla Bocchetta di Altare o colle di Cadibona e termina nelle pendici prealpine situate nei pressi di Vienna, Graz, Maribor, Lubiana e della Sella di Godovici. In quest'ultimo valico, secondo questa convenzione, \u00e8 posto il limite tra la catena alpina e le Alpi Dinariche. Questo criterio considera dunque come spartiacque principale quello che divide i bacini del Rodano, del Reno, e della parte del Danubio che scorre prima di Vienna, dal bacino del Po e della parte del Danubio che scorre dopo Vienna.\nAdotta il secondo criterio la Partizione delle Alpi del 1926, che considera come catena alpina principale quella che inizia dalla Bocchetta di Altare o colle di Cadibona, dove le Alpi si staccano dagli Appennini, e che termina al Passo di Vrata, dove iniziano, secondo questa convenzione, le Alpi Dinariche. Questo criterio considera dunque come spartiacque principale quello che divide i bacini del Rodano, del Reno e del Danubio (verso ovest, nord ed est) dal bacino del Po (verso sud).\nCaratteristiche.\nIn una catena montuosa la catena principale contiene normalmente le pi\u00f9 importanti vette della catena stessa. Nelle Alpi tuttavia vi sono dei notevoli massicci montuosi separati dalla catena principale alpina, come ad esempio le Alpi del Delfinato e le Alpi Bernesi.\nLa catena principale alpina \u00e8 ben individuabile nelle Alpi Occidentali; nelle Alpi Orientali perde via via di definizione mano a mano che si procede verso oriente. \nNelle Alpi Occidentali vi sono infatti solo due bacini idrografici: quello del Rodano e quello del Po. Nelle Alpi Orientali vi sono invece tre bacini idrografici principali: quello del Reno a nord, quello del Danubio ad est e quello del Po e degli altri fiumi italiani a sud. Il punto di triplice spartiacque \u00e8 situato a Piz Lunghin. \nSe, nelle Alpi Orientali, come spartiacque principale si intende quello tra il bacino del Reno da una parte e quelli del Danubio e del Po dall'altra, allora la catena principale termina con le Alpi della Bassa Austria alle porte di Vienna. Seguendo questo criterio, la catena principale alpina ha inizialmente un andamento verso ovest; in seguito piega verso nord fino al Monte Bianco. Dopo corre generalmente verso est-nord-est, anche se con vari mutamenti di direzione, fino alla Vetta d'Italia e infine termina con le Alpi della Bassa Austria. \nSe invece, sempre nelle Alpi Orientali, come spartiacque principale si intende quello tra il bacino del Reno e del Danubio da una parte e quello del Po ed altri fiumi italiani dall'altra, allora la catena principale, dopo la Vetta d'Italia, piega verso sud-est e termina con le Alpi e Prealpi Giulie al Passo di Vrata.\nLa catena alpina principale segna lo spartiacque alpino tra il bacino idrografico del fiume Po a sud nella Pianura Padana, quello del Rodano lungo l'omonima Valle del Rodano ad ovest in territorio svizzero e francese, quello del Reno e del Danubio a nord in territorio svizzero e austriaco. Tale linea spartiacque segna anche il confine di Stato tra Italia, Francia, Svizzera e Austria. Lievi deviazioni del confine politico dalla linea spartiacque si ritrovano presso la Valle Stretta, il Lago del Moncenisio, nell'altopiano di Livigno o nella zona di Tarvisio. Simili considerazioni valgono anche per i confini linguistici.\nSuddivisione.\nSono interessate dalla catena principale alpina le seguenti sezioni della Suddivisione Orografica Internazionale Unificata del Sistema Alpino:\nDa questo spartiacque principale si staccano via via le altre sezioni alpine:\nBacini idrografici.\nDalla catena principale alpina scendono i bacini idrografici soprattutto di questi quattro fiumi:\nPartendo dalla Bocchetta di Altare nel primo tratto di andamento verso ovest si ha a nord il bacino del Po e a sud brevi fiumi che scendono nel mar Ligure. Quando la catena principale alpina si dirige verso nord fino ad arrivare al Monte Bianco troviamo a est il Po e vari suoi affluenti e a ovest il Rodano con i suoi affluenti. Nel tratto dal Monte Bianco alla Vetta d'Italia troviamo a sud il bacino del Po e in seguito quello dell'Adige mentre a nord si susseguono nell'ordine prima il bacino del Rodano, poi quello del Reno e infine quello del Danubio. Nell'ultimo tratto a sud troviamo nell'ordine i bacini del Piave, del Tagliamento e dell'Isonzo mentre a nord continua il bacino del Danubio."}
{"id": "2179585", "revid": "767487", "url": "https://it.wikipedia.org/wiki?curid=2179585", "title": "Eduardo Ratinho", "text": "Carriera.\nClub.\nEduardo Ratinho debutt\u00f2 con il Sport Club Corinthians Paulista il 17 agosto 2005 durante una vittoria per 2 a 0 sul Goi\u00e1s, partita valida per il Campeonato Brasileiro S\u00e9rie A. Nel 2007, fu mandato in prestito al club russo del . Nel gennaio 2008, Eduardo Ratinho fu messo sotto contratto dal . Sette mesi dopo, fu mandato in prestito dalla societ\u00e0 francese al Fluminense per disputare il Campeonato Brasileiro S\u00e9rie A 2008.\nNazionale.\nEduardo Ratinho \u00e8 stato incluso nella rosa del per il campionato mondiale di calcio Under-20 2007, tenutosi in Canada."}
{"id": "2179609", "revid": "1543377", "url": "https://it.wikipedia.org/wiki?curid=2179609", "title": "Adrian (Michigan)", "text": "Adrian \u00e8 una citt\u00e0 degli Stati Uniti d'America, capoluogo della contea di Lenawee nello Stato del Michigan.\nGeografia fisica.\nSi estende su una superficie di 18,8\u00a0km\u00b2 e nel 2000 contava 21.574 abitanti (1.167,4 per km\u00b2).\nStoria.\nLa citt\u00e0 venne fondata il 18 giugno del 1826 da Addison Comstock e in origine venne chiamata Logan: nel 1828 il suo nome venne mutato in Adrian in onore dell'imperatore romano Publio Elio Traiano Adriano.\nVi ha sede la casa madre delle Suore Domenicane della Congregazione del Santo Rosario, uno dei maggiori istituti religiosi americani."}
{"id": "2179617", "revid": "1536653", "url": "https://it.wikipedia.org/wiki?curid=2179617", "title": "World Grand Prix 1998", "text": "Il VI World Grand Prix di pallavolo femminile si \u00e8 svolto dal 21 agosto al 13 settembre 1998. Dopo la fase a gironi che si \u00e8 giocata dal 21 agosto al 6 settembre, la fase finale, a cui si sono qualificate le prime quattro squadre nazionali classificate nella fase a gironi, si \u00e8 svolta dal 12 al 13 settembre ad Hong Kong. La vittoria finale \u00e8 andata per la terza volta al Brasile.\nPodio.\nCampione.\nBrasile(Terzo titolo)\nSecondo posto.\nRussia\nTerzo posto.\nCuba"}
{"id": "2179624", "revid": "1516566", "url": "https://it.wikipedia.org/wiki?curid=2179624", "title": "Alban Butler", "text": "Biografia.\nNacque da una famiglia di proprietari terrieri di antiche tradizioni cattoliche. I genitori morirono quando era ancora bambino, venne perci\u00f2 educato grazie all'interessamento di alcuni amici della famiglia. Studi\u00f2 prima vicino Preston, poi nel 1724 and\u00f2 al Collegio inglese di Douai in Francia, dove fece i suoi studi classici e teologici sotto la direzione dei gesuiti. Fu ordinato presbitero nel 1734. Rest\u00f2 poi ad insegnare filosofia e teologia nello stesso Istituto, dove collabor\u00f2 con il vescovo Challoner, che stava scrivendo un'opera sulle \"Vite\" dei preti missionari, poi pubblicata con il titolo: \"Britannia Sancta\". Da quelle ricerche scatur\u00ec l'idea di scrivere un'opera sulle \"Vite\" dei santi.\nNel 1745 gli venne affidato il compito di precettore e tutore del giovane conte di Shrewsbury, George Talbot e dei suoi fratelli James e Thomas, (che poi diventarono vescovi cattolici). Secondo l'usanza dell'epoca dovette seguire il giovane conte nel viaggio d'istruzione in tutta l'Europa, compiendo il Grand Tour assieme a lui e ai suoi fratelli.\nVennero quindi anche in Italia dove visitarono Genova, Firenze, Massa, Pisa, Roma, Napoli, Terni, Orvieto, Ancona, Brescia, Milano.\nButler scrisse un dettagliato diario di questo viaggio, che poi fu rielaborato e dato alle stampe dal nipote e suo biografo Charles, con il titolo: \"Travels through France and Italy, and Part of Austrian, French, and Dutch Netherland, during the Years 1745 and 1746\", (Viaggi attraverso la Francia e l'Italia, e parte dell'Austria e dei Paesi Bassi, negli anni 1745 e 1746). Durante questo viaggio pot\u00e9 compiere molte ricerche sull'argomento che pi\u00f9 lo interessava, e cio\u00e8 le \"Vite\" dei santi.\nTorn\u00f2 poi in Inghilterra con l'incarico di reggere una parrocchia nello Staffordshire, l\u00ec fu nominato cappellano del duca di Norfolk e divenne precettore dell'On. Edward Howard, nipote del duca, che accompagn\u00f2 come tutore a Parigi, dove ebbe modo di continuare le sue ricerche e dove scrisse i primi volumi della sua opera.\nFra il 1756 e il 1759, pubblic\u00f2 la prima edizione della sua opera, che avrebbe dovuto essere stampata in quattro volumi \"in ottavo\", dedicato ognuno ad un trimestre, ma poi ogni volume fu diviso in due, perch\u00e9 troppo grosso, avendo pi\u00f9 di mille pagine, cos\u00ec la prima edizione usc\u00ec con otto volumi. Le successive edizioni, stampate dopo la sua morte, furono pubblicate in dodici volumi, uno per ogni mese dell'anno.\nNel 1766 Butler torn\u00f2 al Collegio inglese gesuita di Douai in veste di rettore e vi rimase fino alla morte, sopravvenuta nel 1773.\nButler prosegu\u00ec i suoi studi per tutta la sua vita, il vicario della diocesi di Saint-Omer, abate de la S\u00e9pouze, ci riferisce:\"Ogni istante che Butler non dedicava al governo del suo collegio lo impiegava a studiare e, quando era obbligato ad uscire, leggeva camminando: lo incontravo con due libri sotto le ascelle e un terzo in mano\".\nPur avendo dedicato gran parte della sua vita allo studio e alle ricerche, Butler non trascur\u00f2 di svolgere con passione e dedizione le sue funzioni di presbitero, dimostrando grandezza d'animo, disponibilit\u00e0 verso il prossimo e attenzione verso tutti coloro che avevano bisogno di aiuto morale e materiale. Fu un intellettuale ed un asceta ricco di sentimenti.\nLa sua generosit\u00e0 e umilt\u00e0 erano proverbiali, il dott. William Cole, un autorevole pastore anglicano che volle andare a conoscerlo a Saint-Omer dopo aver letto la sua opera, ci riferisce che Butler gli fece preparare un pranzo sontuoso, con una pregevole zuppa di pesce, omelette, insalata e leccornie di ogni tipo, dopo si scus\u00f2 dicendo:\"Sono spiacente di quanto lei potr\u00e0 pensare di un ricevimento troppo povero per meritarne un ricordo; mi sentir\u00f2 sempre molto obbligato per la sua bont\u00e0 nell'aver accettato la nostra umile accoglienza e lo sar\u00f2 ancor di pi\u00f9 se mai trover\u00e0 conveniente favorirci della sua compagnia pi\u00f9 a lungo e di frequente, secondo il suo agio\".\nLa sua opera fu revisionata e pubblicata, successivamente alla sua morte, dal nipote, avvocato Charles Butler, che scrisse anche una sua biografia.\nFu tradotta in francese e pubblicata dagli abati Jean-Fran\u00e7ois Godescard (canonico di Saint-Honor\u00e9) e Joseph-Fran\u00e7ois Marie, 1784 in 12 volumi, 1808 (a Tolosa) 13 volumi in-8, 1836 14 volumi in-8.\nIn italiano ha avuto alcune traduzioni dall'Ottocento ad oggi, sempre in vari volumi. Una recente, in edizione ridotta e volume unico, \u00e8 di Diego Manetti.\nBibliografia.\nScritti.\nAlban Butler, \"The Lives of the Fathers, Martyrs and Other Principal Saints\":"}
{"id": "2179629", "revid": "767487", "url": "https://it.wikipedia.org/wiki?curid=2179629", "title": "Tales from the Crapper", "text": "Tales from the Crapper \u00e8 un film del 2004, co-diretto da Gabriel Friedman, Chad Ferrin, David Paiko, Brian Spitz e Lloyd Kaufman, prodotto dalla Troma.\n\u00c8 il primo film girato interamente in digitale dalla Troma, seguendo la dottrina Dogpile 95, ed \u00e8 una parodia della serie a fumetti degli anni cinquanta \"Tales from the Crypt\".\nTrama.\nLloyd Kaufman interpreta il diabolico Crap Keeper, e introduce due episodi, intitolati \"The Case of the Melon Heavy Alien Man-Eater\" e \"Tuition of the Terror Twat\" che mostrano vampire lesbiche dai seni enormi, mostri deformi, maniaci, UFO, calcando la mano sull'erotismo e lo splatter.\nIn \"The Case of the Melon Heavy Alien Man-Eater\" un alieno si impossessa dei corpi dei clienti e delle ragazze di un locale di spogliarelli. In \"Tuition of the Terror Twat\" tre ragazzi noleggiano tre spogliarelliste che in realt\u00e0 sono delle vampire lesbiche che attuano una strage a un party.\nProduzione.\nRegia.\nIn origine ci dovevano essere due film diversi, entrambi diretti dalla Playmate India Allen e interpretati dalla pornostar Julie Strain. In seguito ci fu un disaccordo tra Lloyd Kaufman e India Allen, che si fecero entrambi causa. Il progetto fu quindi rivoluzionato e Kaufman opt\u00f2 per un film diviso in due episodi, girando scene aggiuntive e inserendo quelle gi\u00e0 girate dalla Allen.\nCast.\nIl cast del film \u00e8 composto da attori e attrici facenti parte del mondo della Troma, come il pornostar Ron Jeremy, Debbie Rochon, Trent Haaga e Joe Fleishaker. Appaiono inoltre anche i registi Trey Parker, Wes Craven, James Gunn e Eli Roth."}
{"id": "2179630", "revid": "39900", "url": "https://it.wikipedia.org/wiki?curid=2179630", "title": "Combinata alle Olimpiadi", "text": ""}
{"id": "2179648", "revid": "1566286", "url": "https://it.wikipedia.org/wiki?curid=2179648", "title": "Rajesh Khanna", "text": "Biografia.\nSi tratta di uno dei volti pi\u00f9 famosi di Bollywood. \nHa ricevuto svariate nomination ai Filmfare Awards, vincendone alcuni.\nHa lavorato a fianco di attrici famosissime in patria, con una delle quali \u00e8 stato sposato dal 1973 al 1984, Dimple Kapadia.\nDal punto di vista politico \u00e8 stato parlamentare indiano dal 1991 al 1996.\n\u00c8 scomparso nel 2012 all'et\u00e0 di 70 anni dopo una lunga malattia."}
{"id": "2179653", "revid": "4711", "url": "https://it.wikipedia.org/wiki?curid=2179653", "title": "Barons/LMT", "text": ""}
{"id": "2179656", "revid": "1305772", "url": "https://it.wikipedia.org/wiki?curid=2179656", "title": "Vertovino", "text": "Vertovino(in sloveno Vrtovin. in tedesco \"Vertovino\") \u00e8 un paese della Slovenia, frazione del comune di Aidussina.\nLa localit\u00e0, che si trova a 159,3 metri s.l.m. ed a 14,7 kilometri dal confine italiano, \u00e8 situata al centro della Valle del Vipacco, sulla strada Aidussina \u2013 Nova Gorica. \nL'insediamento (\"naselje\") \u00e8 formato da pi\u00f9 agglomerati: Cosciani (\"Kocjani\"), Gulle (\"Guli\"), Losari (\"Lozarji\"), Ostini (\"Gu\u0161tini\"), Sattei (\"\u0160ateji\"), Sebuli (\"\u010cebuli\"), Zermicie (\"\u010crmelji\").\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Alla caduta del Regno longobardo subentrarono quindi i Franchi; nell'887 Arnolfo, Re dei Franchi orientali, istitu\u00ec la marca di Carniola; nel 957 la Carniola pass\u00f2 sotto l'autorit\u00e0 del Duca di Baviera e poi nel 976 nel Ducato di Carinzia appena costituito dall'imperatore Ottone II.\nIn seguito il Ducato di Carinzia pass\u00f2, come ricompensa per i servigi resi all'imperatore Rodolfo I contro Ottocaro II di Boemia, a Mainardo II di Tirolo-Gorizia; il suo territorio entr\u00f2 quindi nella Contea di Gorizia e in seguito, nel 1500 passando alla Casa d\u2019Asburgo, della Contea di Gorizia e Gradisca.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca divenendo comune autonomo.\nDal 1920 al 1947 fece parte del Regno d'Italia, inquadrato nella Provincia di Gorizia e fu comune autonomo fino al 1927 quando fu soppresso e aggregato a Cernizza Goriziana; pass\u00f2 poi alla Jugoslavia e quindi alla Slovenia.\nAlture principali.\nGrande Madr\u00e1sovici (\"Veliki Modrosovec\"), 1355 m, Cucelli (\"Kucelj\"), 1237 m.\nCorsi d'acqua.\ntorrente Vertovino (\"Vrtovin\u0161\u010dek\")"}
{"id": "2179657", "revid": "249561", "url": "https://it.wikipedia.org/wiki?curid=2179657", "title": "GeForce 5", "text": ""}
{"id": "2179660", "revid": "416175", "url": "https://it.wikipedia.org/wiki?curid=2179660", "title": "Letrilla", "text": "La letrilla \u00e8 una composizione poetica breve, divisa in strofe simmetriche alla fine delle quali si ripete una stessa idea in uno o pi\u00f9 versi chiamati estribillos. Si sviluppa a partire dal secolo XVI.\nSi tratta di una poesia satirica e burlesca, di tono leggero generalmente, sebbene anche ce ne siano di tema religioso e lirico.\nFormalmente la si relaziona con il villancico o con il romance. Le sue strofe possono essere redondillas o quintillas dobles. La rima pu\u00f2 essere consonante o assonante, utilizzando il verso de arte menor, ottonario (\"ottosilabo\") o senario (\"hexas\u00edlabo\").\nG\u00f3ngora scrisse alcune \"letrillas\" di tipo lirico, basate sulla lirica popolare. Tuttavia, abitualmente, le \"letrillas\" si ispirano a qualche refr\u00e1n (\"ritornello\") ed acquisirono un carattere burlesco. Le \"letrillas\" satiriche pi\u00f9 conosciute sono quelle di Quevedo, che rapidamente erano assimilate dal volgo grazie al suo tono popolare:"}
{"id": "2179664", "revid": "122050383", "url": "https://it.wikipedia.org/wiki?curid=2179664", "title": "Bernhard Lichtenberg", "text": "Biografia.\nBernhard Lichtenberg nacque il 3 dicembre 1875 a Ohlau, una cittadina a circa 30 chilometri a sud-est di Breslavia nella Bassa Slesia, allora prussiana. Suo padre era commerciante e lui era il pi\u00f9 grande di cinque fratelli. La sua famiglia apparteneva alla minoranza cattolica in una citt\u00e0 prevalentemente protestante. Dopo gli studi superiori presso il \"Gymnasium\" della sua citt\u00e0 entr\u00f2 in seminario per seguire la sua la vocazione sacerdotale.\nStudi\u00f2 quindi teologia a Breslavia e Innsbruck e nel 1899 fu ordinato sacerdote. Fu inviato a seguire il suo ministero a Charlottenburg, un quartiere di Berlino. Sono gli anni (1913-1920) in cui Lichtenberg \u00e8 impegnato nel partito cattolico, come rappresentante dell'Assemblea distrettuale di Charlottenburg e poi come membro del parlamento regionale.\nDopo la prima guerra mondiale, in cui prest\u00f2 servizio come cappellano militare, Lichtenberg divent\u00f2 membro dell'\"Associazione per la Pace di cattolici tedeschi\" (\"Friedensbund Deutscher Katholiken\") e nel 1929 fu eletto nel consiglio direttivo del gruppo di lavoro inter-confessionale del \"Gruppo per la Pace\" (\"Arbeitsgemeinschaft der f\u00fcr den Frieden Konfessionen\"). Il suo impegno per la Pace lo porta a schierarsi apertamente contro il clima di fervore bellico che si respirava in quegli anni in Germania, e in particolare a Berlino. Nel 1931 Lichtenberg firma un documento in cui si invitavano i cattolici ad assistere alla proiezione della versione cinematografica di \"Niente di nuovo sul fronte occidentale\" di Erich Maria Remarque. Si trattava di un film con un chiaro messaggio pacifista e anti- bellico e il gesto gli cost\u00f2 un feroce attacco da parte di Joseph Goebbels.\nNel 1932 fu chiamato a ricoprire l'incarico di rettore della Cattedrale di Sant'Edvige.\nIl 31 marzo 1933, due mesi dopo che il regime nazista aveva preso il potere in Germania, Lichtenberg si fa portavoce delle istanze richieste dalla comunit\u00e0 ebraica di Berlino.\nIl pensiero.\nLichtenberg, in netto contrasto con la maggior parte delle istituzioni politiche e sociali del suo tempo, riteneva che un sacerdote cattolico fosse tenuto ad aiutare qualsiasi persona si trovasse minacciata di morte indipendentemente dal suo credo religioso. Cos\u00ec aiut\u00f2 la sua comunit\u00e0 parrocchiale a prendere coscienza del meccanismo che, progressivamente, veniva a privare gli ebrei dei loro diritti civili ed umani.\nL'attivit\u00e0 di sensibilizzazione nei confronti della popolazione ebraica assunse una definizione pi\u00f9 istituzionale nel mese di agosto 1938, quando Lichtenberg venne messo a capo dell'Ufficio di Soccorso dell'episcopato di Berlino; questo organismo, gi\u00e0 a quel tempo, assisteva infatti molte persone di origine ebraica ad emigrare dal Terzo Reich.\nLa notte tra il 9 e il 10 novembre 1938 la famosa \"Kristallnacht\" fu duramente giudicata da Lichtenberg che pubblicamente e senza paura alz\u00f2 la voce contro la brutalit\u00e0 nazista, dal pulpito della cattedrale di Sant'Edvige.\nDa quella sera e fino al 23 ottobre 1941, giorno del suo arresto, Lichtenberg continu\u00f2 a pregare dal suo pulpito per e con gli ebrei come pure per tutte le altre vittime del regime nazista.\nDopo lo scoppio della seconda guerra mondiale, il suo impegno a favore dei perseguitati si intensific\u00f2 fino a portarlo allo scontro diretto con i vari organismi del partito nazionalsocialista. Arriv\u00f2 anche a firmare una richiesta di revisione delle disposizioni previste dall'ordinanza del 14 dicembre 1939 circa l'utilizzo dei rifugi antiaerei.\nIn pi\u00f9 occasioni manifest\u00f2 pubblicamente la propria ferma opposizione contro le deportazioni naziste verso i campi di sterminio. La sua canonica fu sottoposta a perquisizione il 23 ottobre 1941 e furono sequestrati alcuni scritti che Lichtenberg aveva composto per l'omelia della domenica successiva. Il sacerdote aveva realizzato lo scritto in risposta ad un volantino diffuso dalla propaganda nazista e a firma di Goebbels, in cui si intimava ai tedeschi di non offrire alcun aiuto agli ebrei, neanche sotto forma di amichevole relazione umana. Fu quindi arrestato con l'accusa di attivit\u00e0 sovversiva.\nArresto e condanna.\nDurante il suo interrogatorio, Lichtenberg si rifiut\u00f2 di ritrattare quanto aveva scritto. Afferm\u00f2 con chiarezza che la visione dell'uomo e della storia presente nell'ideologia nazista era inconciliabile con il cristianesimo e che essendo un sacerdote cattolico era per lui un dovere opporvisi.\nNel maggio del 1942, il tribunale distrettuale di Berlino lo condann\u00f2 a due anni di reclusione a causa della sua predicazione definita di alto tradimento al regime nazista. Fu rinchiuso nel carcere di Tegel, dove ricevette la visita del Vescovo di Berlino, Konrad von Preysing Lichtenegg Moos (uno dei vescovi, insieme a Clemens von Galen tra i pi\u00f9 forti oppositori al regime nazista all'interno della Conferenza Episcopale Tedesca), che gli present\u00f2 la proposta della Gestapo che gli avrebbe permesso di rimanere libero, se avesse giurato di astenersi dal predicare per tutta la durata della guerra. Lichtenberg chiese invece di poter accompagnare i deportati ebrei e cristiani, al fine di servire in questo ministro pastorale.\nDi fronte all'opposizione irriducibile di Lichtenberg, il servizio di sicurezza nazista ordin\u00f2 il suo internamento, a 67 anni, nel campo di concentramento di Dachau. Durante il viaggio per la deportazione al campo, nei pressi di Hof, si ammal\u00f2 gravemente e mor\u00ec per gli stenti, il 5 novembre 1943.\n\u00c8 sepolto nella Cattedrale di Sant'Edvige.\nRiconoscimenti.\nIl 23 giugno 1996 \u00e8 stato beatificato da papa Giovanni Paolo II.\nIl 7 luglio 2004 Yad Vashem ha riconosciuto Bernhard Lichtenberg Giusto tra le Nazioni.\nCulto.\nDal Martirologio romano:\n\"Presso la cittadella di Hof in Germania, ricordo del Beato Bernardo Lichtenberg, presbitero e martire, che, mentre da un regime tirannico venivano offesi Dio e la dignit\u00e0 degli uomini, denunci\u00f2 pubblicamente gli internamenti e le crudeli vessazioni di cui erano vittime gli Ebrei: per questo venne egli stesso arrestato e destinato all'internamento nel campo di sterminio di Dachau; mor\u00ec impavido per Cristo nel corso della deportazione, sfiancato dai tormenti patiti.\"\nLa sua memoria liturgica si celebra il 5 novembre."}
{"id": "2179667", "revid": "729019", "url": "https://it.wikipedia.org/wiki?curid=2179667", "title": "Asphodel Records", "text": "La Asphodel Records (Asphodel Ltd) era un'etichetta discografica indipendente con base a San Francisco. L'etichetta deve il suo name ai fiori mitologici che fioriscono attorno allo Stige, nell'Ade. Fondata da Mitzi Johnson nel 1992, \u00e8 stata citata da Rolling Stone tra le dieci etichette pi\u00f9 influenti d'America. Il campo di produzione della Asphodel spazia tra turntablism, electronica, ambient, illbient, musica elettroacustica, trip hop, spoken word, noise music, techno e lounge.\nFra gli artisti che hanno militato per la Asphodel si contano Ann Magnuson, Badawi, Biosphere, Byzar, Christian Marclay, Curtis Roads, Daniel Menche, David Darling, DJ Spooky, Janek Schaefer, Jeff Greinke, Ken Nordine, K.K. Null, Maryanne Amacher, Mix Master Mike, Naut Humon, Otomo Yoshihide, Rhythm &amp; Sound, Richard Devine, Robert Rich, Ry\u016bichi Sakamoto, Steve Roach, Tipsy, Vidna Obmana, We\u2122, X-Ecutioners, Yasunao Tone e Zeitkratzer."}
{"id": "2179670", "revid": "2160814", "url": "https://it.wikipedia.org/wiki?curid=2179670", "title": "Romance", "text": ""}
{"id": "2179671", "revid": "729019", "url": "https://it.wikipedia.org/wiki?curid=2179671", "title": "Henschel Hs 122", "text": "L'Henschel Hs 122 era un monomotore da collegamento ad ala alta a parasole prodotto dalla tedesca Henschel Flugzeugwerke, divisione aeronautica della Henschel &amp; Sohn, e utilizzato dalla Luftwaffe anche come fotoricognitore e per l'aerocooperazione con l'esercito.\nDall'Hs 122 verr\u00e0 in seguito sviluppato l'Hs 126 che rimase operativo nel ruolo di aereo da ricognizione fino alla sua sostituzione con i pi\u00f9 moderni Focke-Wulf Fw 189.\nStoria del progetto.\nL'Hs 122 venne progettato per rispondere ad una specifica emessa dal Reichsluftfahrtministerium (RLM) per la fornitura di un velivolo multiruolo che potesse aerocooperare con l'esercito in operazioni congiunte di supporto tattico. L'RLM approv\u00f2 il progetto a cui diede la designazione Hs 122. Per realizzarlo venne adottata una soluzione convenzionale, monomotore monoplana ad ala alta a parasole con carrello fisso alla quale cominciarono al lavorare dal 1934.\nIl primo prototipo, a cui venne assegnata la denominazione Hs 122 V1 (o Hs 122a), venne dotato di una motorizzazione di costruzione britannica, il Rolls-Royce Kestrel, un motore 12 cilindri a V gi\u00e0 utilizzato in altri progetti e prototipi tedeschi dei primi anni trenta. In parallelo venne sviluppata una versione dotata di un motore radiale Siemens-Halske Sh 22, a cui venne assegnata la denominazione Hs 122 V2 (o Hs 122b). L'Hs 122 V1, immatricolato D-UBYN, venne portato in volo per la prima volta nei primi mesi del 1935 seguito pi\u00f9 tardi dal Hs 122 V2, D-UBAV, e presentati entrambi alla commissione esaminatrice del RLM per una valutazione comparativa. La disponibilit\u00e0 dei nuovi motori a V, i Daimler-Benz DB 600 12 cilindri a V rovesciata, per questa tipologia di velivolo non venne considerata prioritaria e venne deciso di continuarne lo sviluppo della versione con motore radiale e che dar\u00e0 origine al terzo ed ultimo prototipo, Hs 122 V3 D-UDIZ, precursore della versione di preserie B-0.\nIntrodotto nel 1936, affiancato nel ruolo dagli Heinkel He 45 ed He 46, venne prodotto in una piccolissima serie prima di venire sostituito in breve tempo dal similare Hs 126.\nTecnica.\nL'Hs 122 era un monomotore monoplano ad ala alta dall'aspetto classico. La fusoliera era a sezione ovale e dotata un unico abitacolo a due posti in tandem, l'anteriore per il pilota all'altezza dell'ala ed il posteriore per l'osservatore/mitragliere. Anteriormente differiva, nei prototipi iniziali, per la diversa tipologia del motore, dotata di una lunga cofanatura per il Kestrel V-12 e di una pi\u00f9 corta cappottatura tipo NACA per il radiale Sh 22, quest'ultima mantenuta per la produzione di serie. Posteriormente terminava in un impennaggio classico monoderiva dal timone ricoperto di tela e dai piani orizzontali controventati da una coppia di montanti in tubo d'acciaio. L'ala era montata alta a parasole, caratterizzata da una configurazione a freccia, mantenuta anche sul successivo Hs 126, controventata da una serie di montanti e strutture in acciaio sagomato che la collegavano alla fusoliera. Il carrello d'atterraggio era triciclo classico, fisso, fissato anteriormente da una struttura aerodinamica a V, dotato anteriormente di ruote carenate e posteriormente di un ruotino d'appoggio, anch'esso carenato. Per la motorizzazione della versione di serie venne adottato un radiale Bramo 322, evoluzione dell'Sh 22, capace di erogare 660 CV (485 kW) ed abbinato ad un'elica bipala in legno a passo fisso. L'armamento era basato su una mitragliatrice MG 17 calibro 7,92 mm montata frontalmente e una MG 15 paricalibro brandeggiabile montata su un anello a corona sulla parte posteriore dell'abitacolo."}
{"id": "2179673", "revid": "25152", "url": "https://it.wikipedia.org/wiki?curid=2179673", "title": "Bernard Lichtenberg", "text": ""}
{"id": "2179676", "revid": "25152", "url": "https://it.wikipedia.org/wiki?curid=2179676", "title": "Bernardo Lichtenberg", "text": ""}
{"id": "2179677", "revid": "986213", "url": "https://it.wikipedia.org/wiki?curid=2179677", "title": "Karel Schwarzenberg", "text": "Dal 13 luglio 2010 \u00e8 ministro degli esteri della Repubblica Ceca.\nRicopr\u00ec lo stesso incarico una prima volta dal 9 gennaio 2007 all'8 maggio 2009 e, dal gennaio al maggio 2009, fu presidente di turno del Consiglio dell'Unione europea.\nIn qualit\u00e0 di capo della Casa principesca di Schwarzenberg, \u00e8 noto come \"Seine Durchlaucht\" \"F\u00fcrst zu Schwarzenberg, Graf zu Sulz, gef\u00fcrsteter Landgraf im Kleggau und Herzog zu Krummau\" (Principe di Schwarzenberg, conte di Sulz, langravio principesco in Kleggau, duca di Krummau).\nVita.\nCarlo di Schwarzenberg nacque nel 1937, secondo di quattro figli, nella famiglia cattolica del principe Carlo VI di Schwarzenberg (1911\u20131986) e della principessa Antonie zu F\u00fcrstenberg (1905\u20131988).\nNel 1948 dovette lasciare la Cecoslovacchia al seguito dei genitori, che vi possedevano nel 1947 undici castelli e 30.000 ettari di terreni.\nNel 1960 Schwarzenberg fu adottato da Enrico, fratello minore di Giuseppe III, divenendo in seguito Capo delle due Case di Schwarzenberg.\nNel 1967 ha sposato (div. 1988, risposati 2008) la contessa Therese von Hardegg auf Glatz und im Machlande (Vienna 17 febbraio 1940) ed ha tre figli:\nSchwarzenberg \u00e8 un albergatore e selvicoltore e risiede a suo piacimento in Svizzera, nell'avito castello di Scheinfeld in Media Franconia, nel castello di Orl\u00edk nad Vltavou in Boemia, nel castello Obermurau in Stiria, a Praga o nel Palazzo Schwarzenberg a Vienna. Egli si definisce un Mitteleuropeo con passaporto svizzero.\nSi occupa anche di editoria ed \u00e8 stato fino al 2007 il principale azionista del settimanale ceco \"Respekt\", del quale continua a possedere una quota di minoranza.\nSecondo la rivista economica \"Bilanz\", Schwarzenberg dispone di un patrimonio di circa 200 milioni di franchi svizzeri.\nPolitica.\nNegli anni sessanta, Schwarzenberg fu attivo nella politica austriaca dove lavor\u00f2 insieme a Hermann Withalm e a Josef Klaus alla riforma del Partito Popolare Austriaco, che alle elezioni nazionali del 1966 ottenne la maggioranza assoluta.\nSchwarzenberg appoggi\u00f2 la resistenza cecoslovacca contro il regime comunista. Dopo la repressione della Primavera di Praga, si schier\u00f2 con gli esponenti dell'opposizione e si impegn\u00f2 per la protezione internazionale dei diritti umani. In particolare, dal 1984 al 1991, fu presidente della Federazione internazionale di Helsinki per i diritti umani. Nel 1986 fond\u00f2 a Scheinfeld il centro di documentazione per sostenere la letteratura cecoslovacca indipendente denominato \"Dokumentationszentrum zur F\u00f6rderung der unabh\u00e4ngigen tschechoslowakischen Literatur\". Nel 1989 ricevette insieme a Lech Wa\u0142\u0119sa il premio per i diritti umani del Consiglio d'Europa.\nDopo la \"rivoluzione di velluto\" rientr\u00f2 a Praga, divenendo consigliere del presidente V\u00e1clav Havel dal 1990 al 1992.\nNel novembre del 2004 venne eletto al Senato Ceco tra le file dell'Unione della Libert\u00e0-Unione democratica (US-DEU).\nNell'ambito del suo impegno per la protezione dei diritti umani, fece scalpore nel 2005 la sua espulsione da Cuba dove voleva incontrare dei dissidenti.\nIl 9 gennaio 2007 \u00e8 stato nominato ministro degli Esteri nel secondo governo Topol\u00e1nek, dopo aver vinto l'opposizione del presidente V\u00e1clav Klaus, che aveva messo in dubbio la sua lealt\u00e0 alla Repubblica Ceca per gli stretti legami con l'Austria.\nL'8 maggio 2009, a seguito della mancata fiducia in parlamento, il Governo Topol\u00e1nek si dimette. Al principe di Schwarzenberg succede come ministro degli esteri e presidente del Consiglio europeo Jan Kohout."}
{"id": "2179680", "revid": "287204", "url": "https://it.wikipedia.org/wiki?curid=2179680", "title": "Mare di Bering (romanzo)", "text": "Mare di Bering \u00e8 un romanzo ucronico del 2003 dello scrittore italiano Tullio Avoledo, il secondo romanzo da lui pubblicato. \nTrama.\nIl protagonista del libro si chiama Mika, ha 25 anni, tira a campare vendendo tesi di laurea e litigando con la fidanzata e con un padre che fu un moderato ribelle ed oggi \u00e8 un bancario ipocondriaco.\nLa sua routine viene sconvolta quando un magnate del Nord-Est vuole a tutti i costi procurare una laurea \"ad honorem\" alla giovane amante.\nTutta la vicenda \u00e8 ambientata in uno strano futuro prossimo ma non troppo, un mondo simile al nostro ma diverso dal nostro, un'Unione europea che sembra il risultato finale delle peggiori ipotesi secessioniste dove il paese leader dell'Europa \u00e8 l'Ucraina, una societ\u00e0 dominata da donne leader, e dove si ristampa con notevole successo editoriale l'opera omnia di Joseph Goebbels, mentre un sottomarino russo \u00e8 affondato nel mare di Bering e nessuno sa come salvarne lo sfortunato equipaggio."}
{"id": "2179682", "revid": "101175", "url": "https://it.wikipedia.org/wiki?curid=2179682", "title": "Carrera Sunglasses - LCR", "text": ""}
{"id": "2179684", "revid": "339392", "url": "https://it.wikipedia.org/wiki?curid=2179684", "title": "Un piedipiatti a Beverly Hills 2", "text": ""}
{"id": "2179685", "revid": "39900", "url": "https://it.wikipedia.org/wiki?curid=2179685", "title": "Slalom speciale alle Olimpiadi", "text": ""}
{"id": "2179691", "revid": "1924342", "url": "https://it.wikipedia.org/wiki?curid=2179691", "title": "If I Were a Boy", "text": "If I Were a Boy \u00e8 una canzone della cantante statunitense Beyonc\u00e9, pubblicata l'8 ottobre 2008 come primo singolo estratto dal terzo album in studio \"I Am... Sasha Fierce\", insieme a \"Single Ladies (Put a Ring on It)\".\nDella canzone, una ballata pop e R&amp;B con forti influenze folk rock e soft rock, \u00e8 stata realizzata anche una versione in lingua spagnola intitolata \"Si Yo Fuera un Chico\". Il cantante R&amp;B Daniele Vit ha realizzato una versione del brano in italiano intitolata \"Non ti credo pi\u00f9\".\nControversie.\nLa canzone \"If I Were a Boy\" \u00e8 stata presentata in anteprima su Fox News Channel, in un servizio in cui si raccontava come Beyonc\u00e9 avesse \"rubato\" il brano ad un artista poco conosciuta di nome BC Jean. Nel servizio veniva anche affermato che Jean non era al corrente della registrazione del brano da parte di Beyonc\u00e9. Tuttavia, n\u00e9 Jean n\u00e9 Beyonc\u00e9 hanno rilasciato dichiarazioni in merito.\nIn seguito, per\u00f2, un successivo servizio ha rettificato la notizia, asserendo come Beyonc\u00e9 abbia legalmente acquistato i diritti del brano (direttamente dagli autori: Toby Gad e BC Jean), mentre la versione \"originale\" registrata da Jean era stata utilizzata come demo.\nVideo musicale.\nIl video musicale\u00e8 stato diretto da Jake Nava, mostra Beyonc\u00e9 nei panni di una poliziotta di New York ed \u00e8 interamente in bianco e nero. Beyonc\u00e9 d\u00e0 pi\u00f9 importanza al lavoro che al proprio fidanzato. Dopo aver arrestato dei ragazzi, la sera esce a cena con i colleghi e non risponde alle ripetute chiamate del fidanzato che invece la ama e si preoccupa per lei, rifiuta infatti un invito a cena da altre donne e cerca su Internet degli orecchini da regalarle. Una sera escono per andare ad una festa, ma lei flirta con un altro uomo, cos\u00ec tornano a casa e i due si parlano. Dopo un momento di silenzio, i due si scambiano i ruoli. Si comprende come in realt\u00e0 sia il fidanzato quello che fa l'indifferente e non si occupa di lei. La canzone, e il video, parlano di come gli uomini feriscano le donne."}
{"id": "2179693", "revid": "39900", "url": "https://it.wikipedia.org/wiki?curid=2179693", "title": "Discesa libera alle Olimpiadi", "text": ""}
{"id": "2179694", "revid": "2160814", "url": "https://it.wikipedia.org/wiki?curid=2179694", "title": "Romance (metrica)", "text": "Il romance, o \"verso romance\", o \"verso romanceado\", \u00e8 una combinazione metrica, tipica della Spagna, che consiste in una serie indefinita di versi, nella quale quelli pari presentano rima assonante e quelli dispari restano sciolti. \nL'origine del metro \u00e8 dibattuta. Secondo lo storico arabista Jos\u00e9 Antonio Conde (1766\u20131820), la sua struttura ne dimostrerebbe la derivazione da un verso arabo doppio: il primo verso del \"romance\" spagnolo corrisponderebbe all'emistichio iniziale e il secondo verso all'emistichio finale che reca la rima.\nIl verso principale del \"romance\" \u00e8 l'ottonario (\"octos\u00edlabo\"). Quando i versi sono composti da meno di otto sillabe, il metro prende il nome di \"romancillo\"; quando sono endecasillabi, si ha il \"romance heroico\".\nPossono essere del tipo epico (proveniente dai cantares de gesta) o lirici (dalla pastorella provenzale).\nStanno raccolti in fascicoli sciolti, libri, \"cancioneros\" o \"romanceros\"."}
{"id": "2179697", "revid": "81103", "url": "https://it.wikipedia.org/wiki?curid=2179697", "title": "Maria Maddalena De Lellis", "text": "Biografia.\nMaria Maddalena De Lellis nacque l'8 agosto 1835 a S. Gregorio, l'attuale San Gregorio Matese in provincia di Caserta.\nContadina, analfabeta, con un marito in galera per connivenza col brigantaggio e un figlio piccolo, nella primavera del 1864 divenne l'amante di Andrea Santaniello. Ex soldato dell'esercito borbonico, dopo essere stato il braccio destro di Cosimo Giordano, capo di tutti i capibrigante del Matese, aveva formato una propria banda che aveva inquadrato secondo regole militari.\nNel giro di pochi mesi la storia divenne nota, e quando i soldati andarono per arrestarla, Maddalena si dette alla macchia.\nLa banda era nascosta sui monti del Matese, ma con l'arrivo della neve si spost\u00f2 verso S.Potito dove poteva contare sull'aiuto di vari massari, che li fornivano di cibo ed armi.\nDella banda facevano parte briganti di spicco quali Giovanni Civitillo detto \u201csenza paura\u201d, Giovangiuseppe Campagna detto \u201cil rosso\u201d ed i fratelli Antonio e Vincenzo Arcieri. \nMaddalena non era solo l'amante del capo: partecipava agli incendi delle case coloniche, alle rapine, ai sequestri ed aveva anche il suo fucile personale, svolgendo un ruolo di vero brigante che nessun uomo le contest\u00f2 mai.\nNella primavera del 1865 tutti i suoi parenti vennero incarcerati, per mesi, al fine di indurla alla costituzione.\nAssalto di San Potito.\nLa sera del 22 luglio 1865 partecip\u00f2 all'assalto di S.Potito. Le bande riunite di Cosimo Giordano, Andrea Santaniello e Antonio De Lellis volevano rapire don Enrico Sanillo, ricchissimo possidente della zona. Ma nella sparatoria avvenuta al caff\u00e8 Riccitelli il Sanillo vi rimase misteriosamente ucciso. Tale omicidio fu motivo di discussione il giorno dopo tra Santaniello e Giordano, per cui le bande si divisero.\nNel settembre 1865 la comitiva si trasfer\u00ec sui monti di Cervinara, nell'avellinese, dove ebbero scontro a fuoco con la forza pubblica a Polvica e sequestri di persona a Talanico ed Arienzo. A loro si aggregarono briganti della zona quali Sabatiello Capuano detto \u201cmascella\u201d e Pasquale Miele detto \u201cpulcinella\u201d. Maddalena partecip\u00f2 sempre ai combattimenti, vestita da uomo con abiti forniti da un sarto di Nola.\nCon l'inverno la banda torn\u00f2 verso il Matese.\nCattura.\nLa notte del 2 dicembre 1865 i briganti erano in una masseria di Sant'Angelo d'Alife quando furono attaccati dalla Guardia Nazionale. Ferita da un colpo di fucile, Maddalena De Lellis fu catturata e trasportata nel carcere di Piedimonte Matese.\nSottoposta a diversi interrogatori raccont\u00f2 della sua vicenda, dichiarando anche la aperta protezione che la banda riceveva da Achille Del Giudice, sindaco di S.Gregorio e consigliere provinciale.\nI soldati che la catturarono intascarono una corposa taglia. \nNel maggio 1868 la Corte d'Appello di Napoli la riconobbe colpevole della strage di S. Potito, venendo quindi condannata ai lavori forzati a vita dalla Corte d'Assise Ordinaria di S. Maria Capua Vetere. Durante il processo lei fu sempre presente in aula nella gabbia degli imputati.\nIl suo giovane avvocato d'ufficio, Giacinto Bosco, present\u00f2 ricorso alla sentenza, per cui nel 1871 fu condannata a 25 anni di lavori forzati, interdizione legale e dai pubblici uffici, oltre a 10 anni di sorveglianza speciale della Pubblica Sicurezza dopo la conclusione della pena.\nProbabilmente scont\u00f2 la pena nel carcere femminile della Giudecca a Venezia.\nRitorno al paese.\nAlla fine del secolo torn\u00f2 a San Gregorio. Qui \u00e8 ricordata mentre si recava in chiesa zoppicando appoggiata ad un bastone, seguita di un codazzo di bambini che esclamavano: \"La Padovella, la brigantessa, la Padovella!\".\nLa memoria popolare racconta che, nei suoi ultimi anni di vita, la gente del paese che andava a lavorare la terra le lasciava in custodia i propri bambini. E questo asilo infantile ante litteram \u00e8 il segno che la comunit\u00e0 di S. Gregorio accett\u00f2 la brigantessa. \u00c8 la riabilitazione di un proprio membro, da parte di una societ\u00e0 che ha visto passare briganti, piemontesi, spie, liberatori, deputati e nuovi re.\nA San Gregorio Maddalena De Lellis mor\u00ec di morte naturale a 72 anni, il 7 marzo 1908."}
{"id": "2179698", "revid": "1669436", "url": "https://it.wikipedia.org/wiki?curid=2179698", "title": "Storia di Gottolengo", "text": "La storia di Gottolengo, comune italiano situato nella Bassa Bresciana a breve distanza dai confini con le province di Cremona e Mantova, pu\u00f2 essere fatta iniziare gi\u00e0 nel III millennio a.C., anche se il centro abitato attuale nacque solo in et\u00e0 romana per poi svilupparsi nel corso dei secoli successivi. In epoca altomedievale la storia del paese fu strettamente legata alla presenza del monastero benedettino di Leno, quindi Gottolengo pass\u00f2 sotto il controllo di potenti famiglie locali e, in seguito, della Repubblica di Venezia. Con l'avvento di Napoleone il comune fece parte della Repubblica Cisalpina e, dopo la sua caduta, del Lombardo-Veneto; nel 1861 venne infine unito al nascente Regno d'Italia seguendone le successive vicende storiche.\nEt\u00e0 antica.\nIl territorio di Gottolengo inizi\u00f2 ad essere popolato a partire dal 2000 circa a.C., come testimoniano gli insediamenti abitativi riportati alla luce sul cosiddetto \"Castellaro\" (toponimo composto dai termini gallici \"cashr\" e \"teiher\", che significano fortificazione), un'area ai margini meridionali dell'attuale centro urbano costituita da un modesto altopiano circondato da acque e paludi. Quel terrazzamento, facilmente difendibile, favor\u00ec l'insediamento di comunit\u00e0 stabili dedite all'agricoltura e all'allevamento e in grado di praticare arcaiche forme di tessitura. Oltre a rudimentali oggetti litici, i reperti ritrovati in loco comprendono anche esemplari di suppellettili, vasellame e armi, sia in pietra che in bronzo.\nPer ragioni non ancora ben chiarite, probabilmente a causa di pestilenze o di invasioni e guerre, il Castellaro venne progressivamente abbandonato fin dal 1000 a.C. a favore di un'area poco pi\u00f9 a settentrione, l\u00e0 dove ora sorge l'attuale paese di Gottolengo. Secondo un'antica leggenda, un tunnel sotterraneo avrebbe garantito i collegamenti fra le due localit\u00e0 anche in caso di scontri armati o incursioni. Sul finire del V secolo a.C. o agli inizi di quello successivo, vi si stanzi\u00f2 il popolo celtico dei Cenomani, che stava espandendosi nella Bassa Bresciana e che basava la propria economia sulla lavorazione del ferro, sull'agricoltura e sull'allevamento. Tale gruppo etnico, residente in villaggi sparsi, prese a dare proprie denominazioni alle localit\u00e0 del territorio e fu il primo ad introdurre nella zona forme di monetazione. I Cenomani vennero poi in contatto con altri popoli: Insubri, Veneti e, nella seconda met\u00e0 del III secolo a.C., con i Romani. Questi ultimi attuarono una politica d'integrazione nei confronti dei Celti (da essi chiamati Galli); tuttavia il territorio di Gottolengo pass\u00f2 sotto la loro definitiva egemonia solo nel 196 a.C., dopo che una coalizione di Romani e Veneti sconfisse i Cenomani costringendoli a un'alleanza forzata con i vincitori.\nIl processo di romanizzazione (introduzione della lingua latina, del diritto romano e delle varie istituzioni politiche e militari) culmin\u00f2 nel 49 a.C. con la concessione da parte di Cesare della cittadinanza romana ai Cenomani e agli altri popoli dell'Italia settentrionale. Sottoposto al controllo del \"municipium\" di Brixia, citt\u00e0 rientrante nella X Regio, Gottolengo non mut\u00f2 la sua vocazione agricola mentre adegu\u00f2 il proprio stile di vita a quello sviluppatosi nelle diverse parti dell'impero.\nI reperti dissotterrati presentano numerose testimonianze e tracce della presenza romana: monete (di particolare importanza una collezione scoperta nel 1900 in un campo coltivato a sud del centro abitato), vasellame, manufatti ed epigrafi, fra cui spicca la cosiddetta \"Lapide dei Quattuorviri\" (i quattro supremi magistrati municipali) del I secolo d.C. Il testo di questa iscrizione\nfa riferimento a una torre romana di cui non si sa nulla (forse era ubicata in un \"municipium\" come Brixia o Cremona), mentre per la lapide stessa si \u00e8 ipotizzato che si trovasse gi\u00e0 murata nell'antica chiesa parrocchiale, poi abbattuta e ricostruita nel XVIII secolo reinserendo ancora l'iscrizione al di fuori della nuova abside.\nMedioevo.\nAlto Medioevo.\nAlla caduta dell'Impero romano d'Occidente Gottolengo conobbe il dominio di varie popolazioni barbariche, fra cui quella dei Longobardi che, dopo aver conquistato in modo non del tutto pacifico il territorio, vi impressero un'impronta di assoluto rilievo e lo incorporarono nel Ducato di Brescia (seconda met\u00e0 del VI secolo). Desiderio, ultimo sovrano longobardo e originario di Brescia, con l'aiuto della moglie Ansa aveva fondato il monastero femminile di San Salvatore (poi di Santa Giulia), nel 758 fece erigere nel limitrofo comune di Leno un'abbazia maschile affidandola ai benedettini. Giunti da Montecassino, i monaci impressero non solo alla Badia leonense, ma a tutto il territorio della Bassa Bresciana che ne dipendeva, un fervore di rinascita religiosa, culturale ed economica iniziando una vasta opera di bonifiche.\nCon la caduta del potere longobardo e l'instaurarsi dell'egemonia franca in Italia, il prestigio del monastero si increment\u00f2 ulteriormente grazie alla protezione accordatagli da Carlo Magno (e in seguito anche dai suoi successori), accanito difensore del Cristianesimo. Da allora la politica costante degli abati di San Benedetto di Leno fu di mantenere o procacciarsi il favore di imperatori e papi, cosicch\u00e9 nel corso dei secoli, tramite particolari contratti (bolle o diplomi), il monastero and\u00f2 accrescendo il proprio potere e i propri possedimenti.\nGottolengo era allora una \"curtis\" appartenente all'abbazia e la forma di economia che vi si praticava era per l'appunto quella curtense, basata soprattutto sulle attivit\u00e0 agricole e sull'allevamento; quasi tutti i contadini lavoravano alle dipendenze dei monaci e pochi erano quelli che possedevano degli appezzamenti di terreno. D'altro canto, fu proprio la vastit\u00e0 e la continuit\u00e0 dei possedimenti che consent\u00ec ai benedettini di attuare quelle grandi opere di bonifica idraulica e agraria che ne caratterizzarono l'attivit\u00e0 a cavallo del millennio.\nQuando nella prima met\u00e0 del X secolo un popolo invasore, gli Ungari, inizi\u00f2 a minacciare villaggi e monasteri, terre e raccolti della prospera pianura bresciana con razzie e saccheggi, i monaci di Leno decisero di fortificare il piccolo borgo di Gottolengo costruendovi attorno palizzate e terrapieni. Successivamente i benedettini si trovarono a fronteggiare un nuovo e diverso pericolo, quello rappresentato dalla sempre pi\u00f9 potente famiglia dei Canossa e dalle pretese che questa avanzava su una parte dei possedimenti della Badia leonense. Tuttavia gli abati, mettendo in campo pazienza, diplomazia e appoggi autorevoli, furono in grado di risolvere le varie dispute a loro favore.\nBasso Medioevo.\nNel 1078, in una fase acuta della lotta per le investiture, divenne abate Artuico (o Arduico), uomo vicino alla Chiesa di Roma, la cui fedelt\u00e0 venne premiata da papa Gregorio VII con un'importante bolla che, oltre a prerogative di minor importanza e ad ampliamenti territoriali per il monastero, confer\u00ec al suo abate la facolt\u00e0 di istituire mercati, edificare castelli, mettersi in diretto contatto con qualsiasi vescovo d'Italia (in precedenza, invece, doveva avvalersi della diocesi bresciana come intermediaria) e consacrare chiese. La lealt\u00e0 nei confronti del pontefice non imped\u00ec tuttavia al rettore del monastero di intrattenere buone relazioni anche con gli imperatori germanici, garantendo in tal modo un periodo di pace all'interno del territorio e il mantenimento dei beni all'abbazia. Del resto, successivamente l'elezione degli abati fu pilotata in vario modo dagli imperatori germanici.\nLe cose mutarono radicalmente con l'avvento al trono del nuovo imperatore tedesco Federico I Barbarossa e con la sua politica autoritaria. Nel 1158, sceso per la seconda volta in Italia, distrusse e saccheggi\u00f2 la Badia leonense, costringendo l'abate a rifugiarsi a Venezia e ad abbandonare il monastero in balia delle truppe imperiali, quindi espugn\u00f2 Brescia, citt\u00e0 guelfa, e vi mise a capo suoi consiglieri come gi\u00e0 aveva fatto con altri comuni della regione. La reazione delle citt\u00e0 lombarde, riunite e riorganizzate nella Lega Lombarda, port\u00f2 vent'anni dopo alla sconfitta di Federico I nella battaglia di Legnano (29 maggio 1176). Il Barbarossa fu costretto a stipulare a Venezia un trattato di non belligeranza con i suoi avversari e a ristrutturare l'abbazia di Leno, alla quale vennero concessi ulteriori diplomi e bolle che riconfermarono i beni da essa posseduti, fra i quali anche il borgo di Gottolengo che molto aveva risentito delle invasioni e dei saccheggi delle soldatesche imperiali.\nReintegrato nel pieno dei poteri, l'abate aveva la possibilit\u00e0 di scegliere i propri vassalli ai quali assegnare i vari poderi di propriet\u00e0 del monastero e dai quali riscuotere le decime e le tasse. Ci\u00f2 comport\u00f2 talvolta l'inevitabile insorgere di dispute e conflitti, non solo di natura giuridica, sia fra monaci e feudatari che fra il monastero e i contadini. A tale proposito particolare importanza ebbe la rivolta popolare scoppiata nel 1205, durante la quale l'abate Onesto dovette riconquistare la Badia facendo ricorso alle armi.\nTuttavia le conseguenze pi\u00f9 deleterie per i benedettini vennero dal contrasto di natura legale, sorto gi\u00e0 durante l'et\u00e0 comunale, con il sempre pi\u00f9 potente vescovo di Brescia che pretendeva di sottomettere alla propria giurisdizione le terre appartenenti alla comunit\u00e0 monastica. Alla fine i monaci lenesi, logorati dalle continue lotte e gravemente indebitati per le spoliazioni subite, si videro costretti a cedere molte delle loro propriet\u00e0 alla diocesi di Brescia. L'antica abbazia entr\u00f2 in una fase di lento ma costante declino che, nei secoli successivi, la porter\u00e0 alla miseria, all'abbandono e infine alla demolizione (1783).\nNel frattempo Gottolengo era divenuto un libero comune rurale di modeste dimensioni, dapprima sotto l'egemonia degli abati, poi sotto il controllo del vescovo e del comune bresciano. Nel Duecento fu teatro della sanguinosa lotta fra guelfi e ghibellini e dovette sopportare numerosi saccheggi; la guerra tra le fazioni si inaspr\u00ec nel secolo successivo, quando il piccolo borgo di pianura fu messo a dura prova anche da pesti, carestie e persino da un'invasione di bruchi e di cavallette. Risent\u00ec inoltre delle vicende politiche del comune di Brescia, trasformato prima in signoria e successivamente annesso dai Visconti nel loro stato. Nel corso del Quattrocento il comune di Gottolengo fu a lungo conteso fra il Ducato di Milano e la Repubblica di Venezia. Nel 1427, infatti, il territorio bresciano, venne occupato dai Veneziani che, guidati dal Carmagnola, scacciarono i Visconti insediandosi sino al 1438, anno in cui i Milanesi di Niccol\u00f2 Piccinino si impadronirono del borgo, ma la parentesi viscontea fu breve e due anni pi\u00f9 tardi i Veneziani rientrarono in Gottolengo. Successivamente il borgo venne ripreso dal Ducato, ma con la pace di Lodi (1454) sia il bergamasco che il bresciano vennero riconosciuti alla Repubblica marinara.Anche durante la guerra di Ferrara il comune di Gottolengo fu interessato nel conflitto: venne infatti conquistato dai Gonzaga, nemici dei Veneziani nel 1483, e in seguito ripreso da questi ultimi; le belligeranze terminarono con la riconferma della supremazia della \"Serenissima\" in territorio bresciano.\nEt\u00e0 moderna.\nSotto il dominio veneto Gottolengo conobbe una notevole espansione demografica ed economica, grazie anche all'impulso dato dalle nuove tecniche agrarie, e si afferm\u00f2 sempre di pi\u00f9 quella classe di possidenti, mercanti e imprenditori che alcuni filosofi e sociologi moderni definiscono \"protoborghese\" se non addirittura \"precapitalistica\". Su tale sviluppo influ\u00ec notevolmente la scelta di Gottolengo come sede di un vicariato \"maggiore\", che includeva anche gli attuali comuni di Cigole, Gambara (vicariato minore), Pavone del Mella e Pralboino, con i connessi privilegi amministrativi ed economici. Proprio per la munificenza di un ricco mercante del luogo, i carmelitani poterono erigervi nel 1479, appena al di fuori del borgo murato, il convento di San Girolamo destinandolo ad attivit\u00e0 ospedaliere e assistenziali. Saranno tra l'altro questi frati a introdurre nella zona, alcuni decenni pi\u00f9 tardi, nuovi metodi di coltivazione e nuove colture come la patata. Sul finire del Quattrocento, inoltre, fu accolta a Gottolengo una comunit\u00e0 di profughi ebrei che vi fondarono i primi banchi di prestito locali.\nDopo la disastrosa sconfitta veneziana di Agnadello (1509), i francesi occuparono per alcuni anni il territorio bresciano e la stessa Brescia; i Gambara, nobili e potenti feudatari della zona fedeli a Venezia, tentarono di sfruttare la situazione per creare una propria organizzazione statale impadronendosi di Gottolengo, Manerbio e Quinzano, ma la situazione si normalizz\u00f2 con il ritorno dei veneziani (1512). Nel 1517, un'altra nobile famiglia locale, i Rodengo, innalz\u00f2 un poderoso casale fortificato nell'attuale frazione di Solaro, attirando cos\u00ec altri insediamenti all'intorno e incrementando notevolmente lo sviluppo agricolo della localit\u00e0, solo di recente spopolatasi e di cui resta l'antica struttura in forma di cascina a corte.\nLe decadenti difese medievali di Gottolengo non salvarono invece il paese dalle violenze e dai saccheggi perpetrati dai Lanzichenecchi al soldo dell'imperatore Carlo V, che vi transitarono il 29 ottobre 1521. Il comune fu per questo insignito dei tre gigli di Francia che tutt'oggi appaiono sul suo stemma, conferitigli dal re Francesco I per aver aiutato l'alleata Repubblica di Venezia nella resistenza contro Carlo V d'Asburgo. Per risollevare invece la popolazione dallo stato di miseria e abbandono conseguente alle orribili devastazioni dei mercenari imperiali e da cui stentava a riprendersi, fu sospeso il pagamento delle tasse per cinque anni e venne concessa la possibilit\u00e0 di istituire un mercato settimanale (cosa che avviene tuttora ogni sabato).\nNonostante questo funesto episodio, il Cinquecento e i successivi secoli di dominio veneziano furono comunque un periodo di espansione e progresso per il paese; anche se nel corso del XVII secolo si verificarono pi\u00f9 volte carestie, dovute a cattive condizioni climatiche, ed epidemie. Secondo i computi effettuati dal rettore e capitano veneto Giovanni da Lezze in occasione del censimento del 1610, la popolazione residente a Gottolengo risult\u00f2 pari a 1650 abitanti dediti principalmente all'agricoltura, cui si aggiunse ben presto anche l'allevamento del baco da seta, come avvenne in molti altri paesi limitrofi e che perdur\u00f2 in zona fino alla seconda met\u00e0 del XX secolo.\nFra il Seicento e il Settecento, Gottolengo si arricch\u00ec inoltre di alcuni edifici di pregio come il santuario barocco della Madonna dell'Incidella (nome forse derivato da una cinquecentesca santella dedicata a Santa Maria \"in scutella\"), eretto nella seconda met\u00e0 del XVII secolo lungo la strada che dal paese conduce alla localit\u00e0 di Solaro. L'attuale chiesa parrocchiale dedicata ai santi Pietro e Paolo fu invece eretta fra il 1746 e il 1765 in stile tardo-barocco sulle rovine di una precedente, della quale si hanno notizie gi\u00e0 a partire dal 958 grazie a un diploma di Berengario II che l'annovera fra i beni del monastero benedettino di Leno. Anche nella frazione di Solaro venne ricostruita e ampliata la chiesa di Sant'Antonio abate, sulle rovine della precedente edificata nel Cinquecento dai Rodengo assieme al loro cascinale-fortilizio.\nIntorno alla met\u00e0 del Settecento soggiorn\u00f2 lungamente a Gottolengo, in un palazzo da lei restaurato e oggi adibito a ristorante, la nobildonna inglese lady Mary Wortley Montagu. Costei, femminista ante litteram, viaggiatrice e scrittrice anticonvenzionale, oltre ad allevare cavalli e bachi da seta si dedic\u00f2 con passione alla storia locale, arricchendo con numerosi scritti le fonti storiografiche riguardanti il paese e, in particolare, l'antica chiesa parrocchiale.\nSul finire del XVIII secolo e l'inizio del XIX Gottolengo conobbe prima l'invasione e poi la dominazione napoleonica. Inserito nella Repubblica Cisalpina con circa 2450 abitanti fra cittadini e contadini, il paese mosse allora qualche timido passo nella direzione di un'economia locale diversificata, affiancando alle tradizionali attivit\u00e0 agricole le prime, rudimentali manifatture industriali nel settore tessile. Il comune crebbe cos\u00ec d'importanza e si pens\u00f2 a una ridefinizione urbana dell'abitato: furono realizzati nuovi quartieri, vennero abbattute le mura medievali ormai decadenti e interrati gradualmente i vecchi fossati, in piedi rimase solo una casa-torre al centro del borgo come unica testimonianza dell'antico sistema difensivo demolito.\nEt\u00e0 contemporanea.\nIn seguito alle decisioni del congresso di Vienna (1815), Gottolengo entr\u00f2 a far parte con tutta l'antica terraferma veneta del Regno Lombardo-Veneto, sotto il diretto controllo austriaco. Di questo periodo viene ricordata in particolare la terribile epidemia di colera del 1836, che obblig\u00f2 le autorit\u00e0 locali ad aprire un lazzaretto al di fuori del centro abitato, nella zona del Castellaro: qui vennero raccolti tutti gli infermi per impedire che la popolazione ancora sana venisse contagiata dal morbo. Probabilmente, come attesta la mappa di un catasto redatto in et\u00e0 napoleonica, un'area preposta all'accoglienza degli indisposti era gi\u00e0 stata istituita presso il Castellaro nel XVII secolo.\nCon la seconda guerra d'indipendenza (1859), il comune fu annesso ai domini piemontesi e quindi al nascente Stato unitario italiano. Sul finire del secolo, l'evolversi dell'attivit\u00e0 agricola con le sue sempre maggiori esigenze di capitali port\u00f2 all'apertura in paese della prima banca moderna, mentre agli inizi del Novecento venne introdotta l'illuminazione pubblica e il 17 ottobre 1914 fu inaugurata la linea tranviaria Pavone Mella \u2013 Gambara, breve diramazione della tranvia interurbana Brescia\u00a0\u2013 Ostiano che permise un collegamento fisso e pi\u00f9 rapido con il capoluogo provinciale oltre che con le localit\u00e0 vicine (sostituita dal 1932 con autobus di linea). Tra il 1925 e il 1928, inoltre, il territorio comunale fu interessato da alcune campagne archeologiche, condotte dal professor Piero Barocelli per conto della Soprintendenza alle antichit\u00e0, che documentarono la presenza degli insediamenti preistorici sul Castellaro.\nDurante la seconda guerra mondiale Gottolengo fu messo a dura prova: nella zona fior\u00ec il mercato nero e i furti si moltiplicarono, fu reintrodotta la semina del girasole per scopi alimentari, i mezzi agricoli vennero accantonati per mancanza di carburante e, nell'ultima fase delle ostilit\u00e0, il paese conobbe i bombardamenti notturni operati da un cacciabombardiere alleato popolarmente chiamato \"Pippo\". Al termine del conflitto, nell'aprile del 1945, il centro abitato versava in uno stato di miseria e prostrazione.\nNel dopoguerra, con la rivoluzione industriale degli anni cinquanta e sessanta, nel paese inizi\u00f2 a mutare l'assetto economico: i vecchi mestieri e le tradizionali attivit\u00e0 agricole e artigianali furono affiancate, e spesso sostituite, da imprese industriali moderne attive in particolare nei settori tessile, alimentare e meccanico. Come molti altri comuni della Bassa Bresciana, infatti, anche Gottolengo venne identificato come area depressa e pot\u00e9 fruire di stanziamenti statali che ne favorirono l'industrializzazione e il sorgere di nuovi stabilimenti.\nNegli ultimi decenni lo sviluppo economico ha prodotto un'intensa attivit\u00e0 edificatoria che ha reso necessaria l'adozione di un piano regolatore generale (2000) a salvaguardia di una crescita armoniosa del tessuto urbano e per impedire abusi edilizi. Nonostante l'industrializzazione, a Gottolengo rimane ancora molto vivo lo spirito agricolo e il legame a un mondo rurale che ne ha improntato a lungo la storia e il costume."}
{"id": "2179700", "revid": "1543377", "url": "https://it.wikipedia.org/wiki?curid=2179700", "title": "Louise Aston", "text": "\u00c8 ritenuta una delle donne e delle scrittrici pi\u00f9 radicali del Vorm\u00e4rz, sia per la sua attivit\u00e0 politica che per le sue scelte di vita personali, oggetto di scandalo per l'epoca. Atea, democratica e repubblicana, critic\u00f2 il matrimonio fondato sul calcolo economico e sostenne il libero amore. Nella ritrattistica viene spesso rappresentata in uno dei suoi atteggiamenti pi\u00f9 provocatori - vestita da uomo, mentre fuma un sigaro - come la francese George Sand, della quale era ammiratrice. \nLa sua produzione letteraria si concentra tra il 1846 e il 1850; dopo questo periodo, coincidente con il matrimonio con il medico Daniel Eduard Meier (1812-1873), scompare dalla scena pubblica, letteraria e politica.\nBiografia.\nNata a Gr\u00f6ningen nel 1814, Louise \u00e8 la figlia pi\u00f9 giovane del teologo protestante Johann Gottfried Hoche e di Louise Charlotte Bening. Rispetto alle altre ragazze del tempo, riceve una buona istruzione, specie nelle lettere e nella musica. All'et\u00e0 di circa 20 anni \u00e8 costretta dal padre a sposare il ricco industriale Samuel Aston, con il quale va a vivere in Inghilterra. Questo matrimonio, da cui nacque una figlia, dura nove anni. Nel 1839 la coppia divorzia una prima volta; successivamente si risposa, per divorziare definitivamente nel 1844.\nNell'agosto del 1845 Louise si trasferisce con la figlia a Berlino per seguire la carriera letteraria. Inizia qui il periodo del suo maggiore attivismo, politico e letterario: tra il 1846 e il 1850 pubblica le sue opere maggiori; nel 1848 \u00e8 fra le fondatrici del settimanale rivoluzionario \"Der Freisch\u00e4rler: f\u00fcr Kunst und sociales Leben\", messo fuorilegge dalla polizia dopo pochi mesi. \nA Berlino vive con il poeta e drammaturgo Rudolf Gottschall che le dedica \"Madonna und Mgdalena: Zwei Liebesithyramben\" (1845), dei versi ritenuti blasfemi dall'autorit\u00e0. Frequenta i circoli liberal-democratici e anticlericali del tempo, in particolare il gruppo \"Die Berliner Freien\", di cui fecero parte i giovani hegeliani Bruno Bauer, Max Stirner, Karl Marx, Friedrich Engels, Ludwig Feuerbach. Nella primavera del 1846, poco prima della pubblicazione del suo primo volume di poesie \"Wilde Rosen\", viene espulsa dalla citt\u00e0 per il suo stile di vita anticonformista e libertino, ritenuto immorale e pericoloso per l'ordine costituito. Nello stesso anno, mentre si trova in Svizzera, scrive \"Meine Emancipation. Verweisung und Rechtfertigung\", un saggio di circa 50 pagine diviso in due parti: nella prima Aston racconta dettagliatamente gli eventi che hanno portato al suo arresto e alla sua espulsione da Berlino; nella seconda espone le proprie ragioni, illustra in che modo il governo ha violato le sue libert\u00e0 individuali e spiega le sue convinzioni personali, come la sua avversione per il matrimonio e per la religione cristiana, sostenendo la \"libert\u00e0 di personalit\u00e0\" e denunciando di abuso di poteri il governo prussiano che l'ha bandita dalla citt\u00e0.\nLouise \u00e8 atea, democratica e repubblicana, promuove l'uguaglianza sociale e sessuale. Ritiene l'istituzione del matrimonio fondata sul calcolo economico, una forma di prostituzione che rende le donne dipendenti dai propri mariti. Parlare d'amore coniugale le risulta poco aderente alla realt\u00e0; se mai presente, ritiene che questo sentimento non possa mantenersi a lungo. Queste opinioni, seppur abbozzate e in parte condivise dai nascenti movimenti femminili, non venivano per\u00f2 mai esposte n\u00e9 difese in pubblico. Louise and\u00f2 anche oltre, sostenendo la liceit\u00e0 delle relazioni sessuali fuori del matrimonio e condannando il sessismo del cristianesimo; per questa ragione venne criticata dal movimento delle donne e dalla societ\u00e0 conservatrice, che la boll\u00f2 come donna di facili costumi, pericolosa per le sue idee immorali.\nDal 1846 al 1855 Aston \u00e8 posta sotto la stretta sorveglianza della polizia segreta, viene continuamente spiata, le sue lettere aperte ed esaminate. Nel 1847 pubblica il suo primo romanzo, \"Aus dem Leben einer Frau,\" in parte autobiografico (come l'autrice, Johanna, la protagonista del romanzo, \u00e8 costretta dal padre a un matrimonio di convenienza), in cui denuncia la condizione di diseguaglianza delle donne e le difficili condizioni di vita della classe operaia, in una fase di forte sviluppo del processo di industrializzazione. \nNello stesso anno lascia la Germania per la Svizzera, dove rimarr\u00e0 fino ai primi mesi dell'anno seguente. Nel marzo del 1848 fa ritorno a Berlino, dove prende parte all'ondata rivoluzionaria unendosi come infermiera volontaria nel corpo del maggiore tedesco Ludwig von der Tann. Partecipa alla campagna dello Schleswig-Holstein durante la Prima guerra dello Schleswig tra la Danimarca e una coalizione di stati tedeschi. \u00c8 in questo contesto che conoscer\u00e0 il suo secondo marito, il medico Daniel Eduard Meier. \nA Berlino Aston scrive il romanzo \"Lydia\" pubblicato durante la Rivoluzione di marzo e, tra ottobre e novembre, alcuni numeri della rivista \"Der Freisch\u00e4rler,\" il primo giornale scritto in difesa dei diritti delle donne, dell'ateismo e della democrazia.\nSul finire del 1848, costretta ad abbandonare Berlino dall'avanzata delle truppe prussiane, si sposta in altre citt\u00e0 - Lipsia, Breslavia, Monaco e Zurigo - dalle quali viene per\u00f2 ripetutamente espulsa. Nel corso del 1849 scrive il romanzo \"Revolution and Conterrevolution,\" che ha al centro la Rivoluzione del 1848 rappresentata da tre personaggi, assunti a simbolo di tre contrapposti raggruppamenti: Pater Angelicus (la Chiesa cattolica), il principe Lichninsky (l'aristocrazia) e Ralph Naumann (il proletariato). \nL'anno successivo la scrittrice si stabilisce a Brema e porta a compimento la sua ultima opera, la raccolta di poesie \"Freisch\u00e4rler-Reminiscenzen\" (1850). Il 25 novembre sposa il medico Daniel Eduard Meier (1812-1873), esponente di un'importante famiglia della citt\u00e0. Restano controverse sia le ragioni di questo matrimonio, sia quelle per cui la coppia, pochi anni dopo, abbandoner\u00e0 la citt\u00e0.\nDal 1855 Aston e Meier per oltre quindici anni vivranno tra l'Ucraina, la Transilvania, l'Ungheria e l'Austria. Durante questo periodo non si hanno pi\u00f9 notizie di Louise sotto il profilo pubblico, letterario e politico; i suoi viaggi e i suoi spostamenti sono legati all'attivit\u00e0 del marito, impegnato prima a Odessa, durante la guerra di Crimea come medico militare, con il grado di capitano, poi nel 1858 come medico termale a Kronstadt in Transilvania, e nel 1862 come medico ferroviario vicino a Vienna. Sul finire del 1871 la coppia, stabilitasi in prossimit\u00e0 di Liebenzell nella Foresta Nera, si trasferisce a Wangen, nel Wurttemberg, vicino al lago di Costanza. \nLouise Aston morir\u00e0 qui il 21 dicembre 1871, seguita due anni dopo dal marito.\nTemi e Opere.\nDue temi dominano la scrittura di Aston: la convinzione che le donne al pari degli uomini debbano sviluppare liberamente la loro personalit\u00e0 e le loro attitudini, e l'idea del matrimonio come commercio e non come unione di anime. Ne discende la ricerca di nuovi modelli femminili conformi alle convinzioni politiche dell'autrice. In \"Revolution und Controrevolution\" Aston sostiene che l'emancipazione delle donne deve avvenire di pari passo con un'azione di riforme sociali che consentano la redistribuzione della ricchezza e il cambiamento pi\u00f9 generale della societ\u00e0. Sia in questo romanzo che in \"Aus dem Leben einer Frau\" la scrittrice unisce la denuncia per le diseguaglianze di genere a quella delle dure condizioni di vita e di lavoro della classe operaia.\nAccanto alla novit\u00e0 rappresentata da questo approccio sensibile sia alle diseguaglianze di genere che a quelle sociali, \u00e8 stato rilevato in alcuni studi anche il diverso rapporto fra donne e nazione che Aston avrebbe elaborato rispetto ad altre femministe del tempo. La centralit\u00e0 assegnata dalla scrittrice tedesca alla libera crescita della personalit\u00e0 umana, allo sviluppo di individui autonomi e indipendenti capaci di esprimere le proprie preferenze di vita, \u00e8 stata messa in relazione alle sue convinzioni politiche liberali e rivoluzionarie, maturate soprattutto nei circoli di Berlino, alla sua strenua opposizione al governo dispotico prussiano, in nome della libert\u00e0 dei popoli di poter decidere liberamente del proprio destino e di partecipare alla costruzione della futura nazione. \nLa convinzione di Aston che il modello autoritario prussiano (definito anche come uno stato di \"polizia delle coscienze\") si fondasse su quello patriarcale eterosessuale cristiano, traendo da esso un sostegno indispensabile, e che - di contro - la libert\u00e0 di opinione in materia di religione costituisse un corollario irrinunciabile del principio della \"libert\u00e0 di personalit\u00e0\", costitu\u00ec uno dei motivi principali del suo isolamento nello schieramento emancipazionista: mentre altre femministe come Louise Otto conciliavano le loro rivendicazioni con i principi della fede cristiana, Aston rifiutava sia il modello di matrimonio proposto dal cristianesimo che l'interpretazione sociale dei ruoli maschili e femminili sostenuti da questa religione.\nAston prese le distanze anche dai tradizionali modelli letterari. Diversamente dal titolo scelto per la propria autobiografia da Goethe, riferimento d'obbligo per le scrittrici del tempo, \"Aus meinem Leben. Dichtung und Wahrheit,\" Aston non pone l'accento sulla vita di un genio, di un singolo e irripetibile soggetto, ma su una condizione generale: \"Aus dem Leben einer Frau.\" Preferendo \"einer\" a \"meinem,\" intende riferirsi a una donna come rappresentante dell'insieme di tutte le donne del suo tempo: \u00e8 a questa platea che il romanzo vuole rivolgersi, al fine di sollecitare una presa di coscienza.\nI tre romanzi di Aston mescolano elementi autobiografici e spunti di fantasia. Dei due personaggi protagonisti di \"Lydia\" e \"Revolution und Controrevolution,\" Lydia von Dornthal e Alice von Rosen, la seconda, pi\u00f9 della prima, rappresenta una sorta di alter ego della scrittrice, la nuova eroina femminista: una donna emancipata e indipendente che sfida i ruoli di genere prestabiliti, svolge attivit\u00e0 politica, indossa abiti da uomo, porta un pugnale, fuma sigari e crede nel libero amore e nell'eguaglianza dei sessi. \nAnche nella produzione poetica di Aston \u00e8 centrale il tema dell'emancipazione femminile: nella sua prima collezione di poesie, \"Wilde Rosen (1846),\" l'immagine del matrimonio come prigione o funerale, si alterna a quella della felicit\u00e0 conseguita attraverso l'affermazione della propria libert\u00e0, anche sessuale. In particolare, una delle poesie \u00e8 dedicata alla scrittrice francese e icona dell'emancipazione femminile George Sand."}
{"id": "2179709", "revid": "124123", "url": "https://it.wikipedia.org/wiki?curid=2179709", "title": "Sledda dell'Essex", "text": "Biografia.\nEgli era figlio di Aescwine ed il suo regno, secondo la tradizione, ebbe inizio nel 587, anche se molto poco si conosce della sua vita. Spos\u00f2 \"Ricula\", sorella di re Ethelbert. Egli fu il padre del re Saebert, il cui regno inizi\u00f2 nel 604, e di un secondo figlio chiamato \"Sexbald\"."}
{"id": "2179714", "revid": "486946", "url": "https://it.wikipedia.org/wiki?curid=2179714", "title": "Tenkai-hen Jos\u014d ~ Overture ~", "text": ""}
{"id": "2179719", "revid": "1812137", "url": "https://it.wikipedia.org/wiki?curid=2179719", "title": "Riva dei Sette Martiri", "text": "La riva dei Sette Martiri (gi\u00e0 riva dell'Impero) \u00e8 una riva monumentale della citt\u00e0 di Venezia. Ubicata nel sestiere di Castello, costeggia la parte del bacino di San Marco tra l'Arsenale e i giardini della Biennale e costituisce il prolungamento della riva degli Schiavoni e delle rive successive (riva di Ca' di Dio e riva di San Biagio).\nStoria.\nLa \"riva\" venne costruita negli anni trenta del XX secolo, durante il ventennio fascista, con intenti celebrativi e prese il posto della lunga sequenza di \"squeri\" e cantieri navali che per secoli avevano operato nella zona. Venne originariamente denominata \"riva dell'Impero\", con riferimento alla costituzione dell'Impero Italiano da parte di Benito Mussolini. La costruzione inizi\u00f2 nel 1933 e dur\u00f2 cinque anni, fino all'inaugurazione del 23 marzo 1937. La riva, molto ampia e priva di parapetti, inizia all'imbocco della via Garibaldi ed \u00e8 collegata alla riva di San Biagio tramite il ponte della Veneta Marina. Da un punto di vista urbanistico, la modalit\u00e0 di costruzione \u00e8 identica a quella della riva degli Schiavoni: il selciato \u00e8 costituito da ampi \"masegni\", mentre la parte prospiciente la laguna \u00e8 realizzata con ampi blocchi di pietra d'Istria.\nDurante la seconda guerra mondiale fu teatro di un tragico episodio di rappresaglia contro le forze partigiane da parte dell'esercito tedesco. A seguito della scomparsa di un soldato tedesco (che si scopr\u00ec poi essere annegato, dopo essere caduto in acqua ubriaco), il comando tedesco decise di fucilare per rappresaglia sette prigionieri politici, detenuti nelle carceri cittadine di Santa Maria Maggiore. La mattina del 3 agosto 1944 i sette furono legati uno all'altro tra i primi due lampioni della riva, appena ai piedi del ponte della Veneta Marina, ed ivi fucilati. Prima dell'esecuzione, le truppe tedesche rastrellarono oltre 500 abitanti del quartiere, ad alta concentrazione di antifascisti, obbligandoli ad assistere alla fucilazione. I cadaveri vennero lasciati esposti per diversi giorni a titolo di monito e sorvegliati a vista dai soldati tedeschi per impedirne la rimozione. Al termine delle ostilit\u00e0, con la fine del regime fascista e con la costituzione della Repubblica Italiana, in ricordo di tale episodio il Comune di Venezia cambi\u00f2 il nome della riva nella sua denominazione attuale.\nPer molti anni la riva venne usata anche come approdo portuale per l'imbarco e sbarco da parte di navi passeggeri e di traghetti. Attualmente, invece, viene utilizzata per l'approdo temporaneo di mezzi da diporto o turistici di grandi dimensioni.\nMonumenti ed edifici.\nData la sua recente costruzione, sulla riva non si affacciano palazzi, n\u00e9 chiese, n\u00e9 altri edifici di particolare rilevanza, se si eccettua la porzione di palazzo all'angolo tra la riva e la via Garibaldi, che tradizionalmente si considera fosse la residenza dei navigatori Giovanni e Sebastiano Caboto.\nPresenta un certo interesse storico il complesso delle case della Marinaressa, antiche abitazioni popolari che la Repubblica di Venezia assegnava agli ex-marinai particolarmente meritevoli. Prima della costruzione della riva questi edifici non erano direttamente prospicienti la laguna, essendo separati da essa dalla schiera dei cantieri navali. Dopo la realizzazione della riva, il complesso, caratterizzato da due enormi archi di ingresso, si affaccia direttamente sul fronte laguna. Da un punto di vista di storia dell'urbanistica, le case della Marinaressa rappresentano uno dei pi\u00f9 antichi esempi di edilizia popolare pubblica, essendo state concepite \"ante litteram\" secondo il criterio delle abitazioni a schiera a struttura modulare identica, ossia secondo un principio costruttivo che venne poi ampiamente utilizzato nelle urbanizzazioni in tempi molto successivi.\nSulla riva, pi\u00f9 ad Est, vi \u00e8 la neorinascimentale \"Palazzina Canonica\" (o \"Villino Canonica\"; indirizzo: Castello, 1364 A), che lo scultore Pietro Canonica si fece costruire nel 1911 e successivamente don\u00f2 al CNR-Consiglio Nazionale delle Ricerche. Attualmente essa \u00e8 sede della Biblioteca Storica di Studi Adriatici dell'ISMAR-Istituto di Scienze Marine dello stesso CNR."}
{"id": "2179723", "revid": "767487", "url": "https://it.wikipedia.org/wiki?curid=2179723", "title": "La reggia sul fiume", "text": "La reggia sul fiume \u00e8 un film del 1940 diretto da Alberto Salvi.\nTrama.\nLa storia di tre amici senza un soldo, che danno per gioco il nome di \"reggia\" alla loro catapecchia situata nei pressi di un fiume.\nI vagabondi proteggono una povera ragazza, sola al mondo e anche lei senza un soldo, che s'innamora di un giovane disoccupato.\nUn giorno vengono a sapere della fuga di un ladro e lo inseguono per ricevere la grossa somma messa come ricompensa. Il furfante verr\u00e0 preso dai tre che lo consegneranno alla giustizia e riscuoteranno il denaro da donare ai due giovani amanti per avere miglior vita."}
{"id": "2179726", "revid": "287204", "url": "https://it.wikipedia.org/wiki?curid=2179726", "title": "Basket Cefal\u00f9", "text": "La Zannella Basket Cefal\u00f9 \u00e8 una societ\u00e0 di pallacanestro maschile di Cefal\u00f9, in provincia di Palermo. Raccoglie l'eredit\u00e0 sportiva dell'A.S. Basket Cefal\u00f9, nata nel 1972 e rifondata come Cefal\u00f9 Basket nel 2008, fino ad assumere l'attuale denominazione. Dalla stagione 2016-2017 milita in Serie B.\nIn trent'anni di attivit\u00e0, ha disputato due stagioni in Serie B d'Eccellenza, arrivando anche a disputare i play-off per la Legadue.\nStoria.\nFondato nel dicembre 1972, il Basket Cefal\u00f9 disput\u00f2 varie stagioni nelle categorie minori prima di dotarsi di un impianto proprio, il Palazzetto Geodetico, e vincere la Serie D nel 1986. Dopo una fugace apparizione in Serie B nel 1987-88, ha disputato nove stagioni consecutive tra Serie C unica, Serie C1 e Serie C2. Nel 1997 \u00e8 stato promosso in Serie B2 (in seguito al primo posto conquistato in \"regular season\" e un percorso netto nei play-off, dove elimina con un secco 2-0 sia Marsala che l'Azzurrina Reggio Calabria). La stagione 1997-98 vede l'approdo nella cittadina normanna dell'ala reatina Emiliano De Simoni, del lungo livornese Alessio Lenzi e del funambolico playmaker Davide Virgilio dalla Pallacanestro Trapani, che vanno ad aggiungersi al nucleo che aveva conquistato la promozione nell'annata precedente, ossia la guardia Massimo Vito, l'ala-pivot Ivan Drigo e il centro partenopeo trapiantato in terra sicula Ciro De Lise: contro ogni pronostico la matricola biancazzurra ottenne un insperato quarto posto , qualificandosi per la Poule Promozione finale che vide prevalere la corazzata Scafati. La stagione 1998-99 risulta essere quella del consolidamento nella categoria: la rosa viene rivoluzionata con l'arrivo dell'esperto pivot Claudio \"Bibo\" Castellazzi,con alle spalle una carriera di tutto rispetto nelle serie professionistiche, dell'ala-pivot Luca Tommasini, proveniente dalla Blue Star Roma (Cassino), del talentuoso play-guardia Andrea Cattani dalla \"cantera\" della Viola Reggio Calabria e dell'ala piccola Alberto Di Mauro; dulcis in fundo il colpo a sensazione che fece grande scalpore sui periodici di settore di tutta Italia: Claudio \"Bomba\" Bonaccorsi, reduce dalla trionfale promozione in A2 con Roseto , playmaker dai \"nobili\" trascorsi in serie A, dapprima con la maglia della Pallacanestro Livorno (sua citt\u00e0 natale) e successivamente in giro per l'Italia, con anche diverse presenze in maglia azzurra. La squadra, trascinata dalle prodezze di Bonaccorsi e il grandissimo contributo del resto del team raggiunse il terzo posto nella regular season, fregiandosi anche di alcune imprese, come la esaltante vittoria in trasferta a Montegranaro, capolista indiscussa che verr\u00e0 promossa nella serie superiore al termine dei play-off; nel 2000 giunge la tanto agognata promozione in Serie B d'Eccellenza,dopo un appassionante duello testa a testa con i cugini dell'Orlandina Basket e la vittoria dello spareggio contro Castelletto Ticino nel concentramento finale di Rieti.\nLa Serie B d'Eccellenza e la scomparsa (2000-2014).\nDurante la prima stagione in terza serie, la squadra di coach Ponticiello si classifica all'ottavo posto contro ogni pronostico, grazie al nucleo ben rodato composto dal capitano Cattani, Di Mauro, Tosolini e da Fabio Nardone, e agli inserimenti del pivot Danilo Del Cadia e dalla coppia di oriundi argentini composta da Carlos Gallo e Fabi\u00e1n Tourn, pivot dalle eccellenti doti tecniche ed ex-nazionale argentino. Nei playoff elimina sorprendentemente per 2-0 la Dinamo Sassari, classificatasi al primo posto del girone A; tuttavia perde per 2-1 la serie finale contro Montegranaro e la finalina contro Pavia. Sfuma cos\u00ec la possibile promozione in Legadue.\nDopo la salvezza conquistata ai play-out al termine della stagione successiva, il 21 giugno 2002 la societ\u00e0 cede il titolo alla Falchetti Caserta a causa delle difficolt\u00e0 economiche e della mancanza dell'agibilit\u00e0 del Palazzetto dello Sport di Cefal\u00f9. Gli ultras della squadra siciliana per\u00f2 hanno incolpato della rinuncia alla categoria i dirigenti, che avrebbero rifiutato di far entrare nella societ\u00e0 dei nuovi finanziatori, e il presidente, che dopo l'elezione al consiglio comunale cefaludese aveva promesso un rinnovamento degli obiettivi societari.\nIl ritorno in serie B (2015- ).\nDopo aver sfiorato la promozione nella primavera 2015, in estate la Zannella si rinforza con l'arrivo degli americani Cooper e Sims. La stagione successiva la squadra, supportata dal ritrovato entusiasmo del pubblico e da un gruppo capace di inanellare 20 vittorie consecutive in regular season, domina anche la poule promozione, vincendo tutti i sei incontri conquistando la promozione in Serie B con un turno di anticipo. Al termine della stagione viene annunciata l'interruzione del rapporto con coach Flavio Priulla, l'allenatore che ha guidato la squadra fino alla promozione. Al suo posto viene annunciato l'arrivo di Fabio Nardone, gi\u00e0 a Cefal\u00f9 come giocatore, per tre stagioni.\nLa Zannella viene inserita nel girone C della Serie B. Dopo la riconferma del blocco protagonista della promozione (eccezion fatta per gli americani, esclusi per regolamento) viene annunciato l'arrivo del giovane sammarinese Biordi, dell'italo-argentino Paparella e di Losi. Tuttavia, dopo il poco convincente avvio in campionato (una vittoria e due sconfitte) il tecnico Nardone rassegna le dimissioni. La squadra, dopo essere stata momentaneamente affidata agli allenatori in seconda Giambelluca e Lusco, \u00e8 guidata da Luca Ciaboco, che debutta battendo in casa la LUISS Roma. All'inizio del 2017, dopo un girone di andata che lascia presagire una lotta serrata per la salvezza, arriva la rescissione del contratto con Losi.\nRoster 2016-2017.\n\"Aggiornato al 7 dicembre 2016.\"\n4\nRoster 2019-2020.\n\"Aggiornato al 23 Maggio 2020.\""}
{"id": "2179734", "revid": "1494169", "url": "https://it.wikipedia.org/wiki?curid=2179734", "title": "Il Carabiniere", "text": ""}
{"id": "2179739", "revid": "119323780", "url": "https://it.wikipedia.org/wiki?curid=2179739", "title": "Brusendorf", "text": "Brusendorf \u00e8 una frazione della citt\u00e0 tedesca di Mittenwalde, nel Brandeburgo.\nStoria.\nBrusendorf \u00e8 un piccolo centro rurale di antica origine.\nIl 26 ottobre 2003 il comune di Brusendorf fu aggregato alla citt\u00e0 di Mittenwalde."}
{"id": "2179740", "revid": "119323785", "url": "https://it.wikipedia.org/wiki?curid=2179740", "title": "Gallun", "text": "Gallun \u00e8 una frazione della citt\u00e0 tedesca di Mittenwalde, nel Brandeburgo.\nStoria.\nGallun \u00e8 un piccolo centro rurale di antica origine.\nIl 26 ottobre 2003 il comune di Gallun fu aggregato alla citt\u00e0 di Mittenwalde."}
{"id": "2179742", "revid": "767487", "url": "https://it.wikipedia.org/wiki?curid=2179742", "title": "Motzen", "text": "Motzen \u00e8 una frazione della citt\u00e0 tedesca di Mittenwalde, nel \"Land\" del Brandeburgo.\nStoria.\nNel 2003 il comune di Motzen venne soppresso e aggregato alla citt\u00e0 di Mittenwalde."}
{"id": "2179743", "revid": "287204", "url": "https://it.wikipedia.org/wiki?curid=2179743", "title": "Schenkendorf", "text": ""}
{"id": "2179744", "revid": "119323788", "url": "https://it.wikipedia.org/wiki?curid=2179744", "title": "Telz", "text": "Telz \u00e8 una frazione della citt\u00e0 tedesca di Mittenwalde, nel Brandeburgo.\nStoria.\nTelz \u00e8 un piccolo centro rurale di antica origine.\nIl 26 ottobre 2003 il comune di Telz fu aggregato alla citt\u00e0 di Mittenwalde."}
{"id": "2179745", "revid": "767487", "url": "https://it.wikipedia.org/wiki?curid=2179745", "title": "T\u00f6pchin", "text": "T\u00f6pchin \u00e8 una frazione della citt\u00e0 tedesca di Mittenwalde, nel \"Land\" del Brandeburgo.\nStoria.\nNel 2003 il comune di T\u00f6pchin venne soppresso e aggregato alla citt\u00e0 di Mittenwalde."}
{"id": "2179750", "revid": "16758", "url": "https://it.wikipedia.org/wiki?curid=2179750", "title": "Campionato d'Europa di hockey su ghiaccio", "text": ""}
{"id": "2179753", "revid": "1868812", "url": "https://it.wikipedia.org/wiki?curid=2179753", "title": "Adwick le Street", "text": "Adwick le Street \u00e8 un paese della contea del South Yorkshire, in Inghilterra. Il paese si trova a nord ovest della citt\u00e0 di Doncaster."}
{"id": "2179754", "revid": "729019", "url": "https://it.wikipedia.org/wiki?curid=2179754", "title": "Armthorpe", "text": "Armthorpe \u00e8 un paese di 16.977 abitanti della contea del South Yorkshire, in Inghilterra."}
{"id": "2179756", "revid": "1868812", "url": "https://it.wikipedia.org/wiki?curid=2179756", "title": "Askern", "text": "Askern \u00e8 un paese della contea del South Yorkshire, in Inghilterra. Esso \u00e8 collocato lungo la strada che collega le citt\u00e0 di Doncaster e Selby. Alla fine del XIX secolo Askern divenne un centro termale, per poi diventare in seguito un centro mineriario quando le miniere di carbone vennero aperte. L'ultima miniera venne chiusa negli anni 90 del XX secolo.\nStoria.\nIl nome Askern deriva dalla parola anglosassone askr-\u00e6rn, che significa \"edificio fatto di frassino\" o \"edificio circondato da frassini\". La storia di Askern si pu\u00f2 ricondurre al regno di Enrico III d'Inghilterra. La chiesa di San Pietro venne costruita nel 1853."}
{"id": "2179759", "revid": "1953061", "url": "https://it.wikipedia.org/wiki?curid=2179759", "title": "Aughton (South Yorkshire)", "text": "Aughton \u00e8 un paese della contea del South Yorkshire, in Inghilterra."}
{"id": "2179761", "revid": "62748", "url": "https://it.wikipedia.org/wiki?curid=2179761", "title": "Barnsley", "text": "Barnsley \u00e8 un nucleo urbano della contea del South Yorkshire, in Inghilterra. Storicamente fa parte del West Riding of Yorkshire. Barnsley \u00e8 circondata da numerosi piccoli insediamenti che insieme formano la citt\u00e0 metropolitana, di cui \u00e8 il pi\u00f9 grande centro amministrativo. Il centro urbano registra abitanti, mentre la citt\u00e0 metropolitana ha una popolazione di abitanti (censimento 2001 nel Regno Unito). \n\u00c8 raggiungibile percorrendo l'autostrada M1, tra le uscite '36 e 38' e dispone di una stazione ferroviaria servita dal Hallam e Linee Penistone.\nGeografia.\nSi trova vicino al fiume Dearne e dista 19\u00a0km a nord della citt\u00e0 di Sheffield, a a sud di Leeds e a a ovest di Doncaster.\nStoria.\nIl primo riferimento del nome Barnsley compare nel 1086, veniva chiamato 'Berneslai' e contava circa 200 anime. L'origine del suo nome \u00e8 ancora oggetto di dibattito. Il Consiglio sostiene che proviene dalla parola sassone 'Berna' (stalla o magazzino), e 'Lay' (campo).\nAll'inizio era un villaggio e sorse intorno alla parrocchia di Silkstone sviluppandosi di poco fino al 1150 quando fu consegnata ai monaci del monastero di St. John, di Pontefract. Essi costruirono una nuova citt\u00e0 dove si incrociavano tre strade che conducevano verso alcuni importanti agglomerati urbani: da Sheffield a Wakefield, da Rotherham ad Huddersfield verso Doncaster. Il villaggio divenne noto come \"Vecchio Barnsley\", crescendo ed espandendosi intorno al piccolo sito. I monaci eressero anche una cappella dedicata a Santa Maria, esistente fino al 1820, e crearono un mercato, che col tempo, divenne meta di scambi. Nel 1249 fu dichiarato ufficiale, e ci\u00f2 consent\u00ec alla cittadina di svolgerlo settimanalmente, ogni mercoled\u00ec. Al mercato venne aggiunta una fiera annuale della durata di quattro giorni in devozione ai festeggiamenti a San Michele. A questi due eventi, dal 1290, si aggiunse un'altra ricorrenza. La cittadella nel XVI secolo era cos\u00ec diventata un centro di attrazione, ma contava ancora solo 600 abitanti. Dal secolo successivo, Barnsley si espanse in un punto di sosta verso l'incrocio di strade tra Leeds, Wakefield, Sheffield e Londra. Il traffico generato, come risultato della sua posizione commerciale, incentiv\u00f2 l'apertura di osterie con servizi connessi, iniziando prosperit\u00e0 ed ingrandimento dell'agglomerato. Barsnley divenne col tempo un importante e principale centro per la tessitura del lino a cavallo fra XVIII e XIX secolo. La citt\u00e0 acquis\u00ec parallelamente una lunga tradizione per la produzione del vetro, ma resta famosa per le sue miniere di carbone.\nGeorge Orwell vi trascorse un brevissimo periodo, soggiornando nelle case riservate alla classe operaia dei minatori, facendo ricerche. Menzion\u00f2 la citt\u00e0 nel libro: La strada di Wigan Pier e fu molto critico sulla gestione delle spese del Consiglio riguardo alla costruzione del Municipio di Barnsley, sostenendo che il denaro avrebbe dovuto essere speso per migliorare le condizioni di vita e abitative dei minatori locali.\nEconomia.\nBarnsley \u00e8 stata una importante citt\u00e0 industriale incentrata sulle miniere di carbone e di lavorazione del vetro. Oggi sono rimaste poche fabbriche, in particolare la vetreria e la cokeria. Anche se le industrie sono diminuite, l'economia locale ruota intorno al suo patrimonio industriale.\nBarnsley detiene anche una tradizione di bande di ottoni, originariamente create come club sociali per le comunit\u00e0 minerarie.\nSport.\nCalcio.\nLa squadra di calcio locale \u00e8 il Barnsley Football Club, fondato nel 1887. Vincitore di una FA Cup, gioca i suoi incontri interni allo stadio Oakwell."}
{"id": "2179763", "revid": "767487", "url": "https://it.wikipedia.org/wiki?curid=2179763", "title": "Bawtry", "text": "Bawtry \u00e8 un paese di 1.149 abitanti della contea del South Yorkshire, in Inghilterra."}
{"id": "2179767", "revid": "110157", "url": "https://it.wikipedia.org/wiki?curid=2179767", "title": "Federazione cestistica di Singapore", "text": "La Federazione cestistica di Singapore \u00e8 l'ente che controlla e organizza la pallacanestro a Singapore.\nLa federazione controlla inoltre la nazionale di pallacanestro di Singapore e ha sede a Singapore.\n\u00c8 affiliata alla FIBA dal 1954 e organizza il campionato di pallacanestro di Singapore."}
{"id": "2179768", "revid": "729019", "url": "https://it.wikipedia.org/wiki?curid=2179768", "title": "Birdwell", "text": "Birdwell \u00e8 un paese della contea del South Yorkshire, in Inghilterra."}
{"id": "2179772", "revid": "200568", "url": "https://it.wikipedia.org/wiki?curid=2179772", "title": "Beighton", "text": "Beighton \u00e8 un paese di 17.800 abitanti della contea del South Yorkshire, in Inghilterra. Si trova all'interno dell'area urbana di Sheffield."}
{"id": "2179774", "revid": "180559", "url": "https://it.wikipedia.org/wiki?curid=2179774", "title": "Federazione cestistica della Siria", "text": "La Federazione cestistica della Siria \u00e8 l'ente che controlla e organizza la pallacanestro in Siria.\nLa federazione controlla inoltre la nazionale di pallacanestro della Siria. Ha sede a Damasco e l'attuale presidente \u00e8 Hazem Al Sammam.\n\u00c8 affiliata alla FIBA dal 1948 e organizza il campionato di pallacanestro della Siria."}
{"id": "2179775", "revid": "729019", "url": "https://it.wikipedia.org/wiki?curid=2179775", "title": "Bentley (South Yorkshire)", "text": "Bentley \u00e8 un paese della contea del South Yorkshire, in Inghilterra."}
{"id": "2179777", "revid": "729019", "url": "https://it.wikipedia.org/wiki?curid=2179777", "title": "Brierley", "text": "Brierley \u00e8 un paese di 5.973 abitanti della contea del South Yorkshire, in Inghilterra."}
{"id": "2179780", "revid": "716642", "url": "https://it.wikipedia.org/wiki?curid=2179780", "title": "Nelsinho", "text": "Caratteristiche tecniche.\nGiocava come terzino.\nCarriera.\nClub.\nTerzino sinistro, crebbe nelle giovanili del San Paolo; con il club vinse il Campionato Paulista negli anni 1980, 1981, 1985, 1987, 1989 e 1991, e il campionato brasiliano di calcio nel 1986 e nel 1991. Nel 1991 fu mandato in prestito al Flamengo e si infortun\u00f2 proprio nella partita contro il San Paolo. Tornato quindi al club di partenza, recuper\u00f2 la forma e vinse il bicampionato (nazionale e statale).\nL'anno seguente gioc\u00f2 per il Corinthians, raccogliendo 32 presenze e segnando tre reti. Chiuse poi la carriera nel Kashiwa Reysol.\nNazionale.\nCon la Nazionale di calcio del Brasile Gioc\u00f2 ai X Giochi panamericani del 1987 e alla Copa Am\u00e9rica 1987. In tutto ha collezionato 18 presenze e una rete con la maglia del Brasile."}
{"id": "2179781", "revid": "729019", "url": "https://it.wikipedia.org/wiki?curid=2179781", "title": "Chapeltown (South Yorkshire)", "text": "Chapeltown \u00e8 un paese di 10.043 abitanti della contea del South Yorkshire, in Inghilterra. Si trova nella parrocchia civile di Ecclesfield."}
{"id": "2179783", "revid": "1442080", "url": "https://it.wikipedia.org/wiki?curid=2179783", "title": "N\u00e9stor Lorenzo", "text": "Carriera.\nNazionale.\n Partecipa al Mondiale di Italia '90 con la nazionale argentina, che arriva seconda perdendo la finale con la Germania Ovest.\nNella partita inaugurale, i campioni del mondo dell'Argentina perdono a sorpresa per 0-1 contro il Camerun, grazie ad un gol di testa di Fran\u00e7ois Omam-Biyik."}
{"id": "2179784", "revid": "110157", "url": "https://it.wikipedia.org/wiki?curid=2179784", "title": "Federazione cestistica dello Sri Lanka", "text": "La Federazione cestistica dello Sri Lanka \u00e8 l'ente che controlla e organizza la pallacanestro in Sri Lanka.\nLa federazione controlla inoltre la nazionale di pallacanestro dello Sri Lanka e ha sede a Colombo.\n\u00c8 affiliata alla FIBA dal 1959 e organizza il campionato di pallacanestro dello Sri Lanka."}
{"id": "2179785", "revid": "179980", "url": "https://it.wikipedia.org/wiki?curid=2179785", "title": "N\u00e9lson Lu\u00eds Kerchner", "text": ""}
{"id": "2179787", "revid": "179980", "url": "https://it.wikipedia.org/wiki?curid=2179787", "title": "Nelson Lu\u00eds Kerchner", "text": ""}
{"id": "2179788", "revid": "200568", "url": "https://it.wikipedia.org/wiki?curid=2179788", "title": "Conisbrough", "text": "Conisbrough \u00e8 un paese della contea del South Yorkshire, in Inghilterra, che si trova a met\u00e0 strada tra Doncaster e Rotherham. Costruito lungo le rive del fiume Don vanta una popolazione di 15.361 abitanti."}
{"id": "2179789", "revid": "179980", "url": "https://it.wikipedia.org/wiki?curid=2179789", "title": "N\u00e9lson Luis Kerchner", "text": ""}
{"id": "2179790", "revid": "729019", "url": "https://it.wikipedia.org/wiki?curid=2179790", "title": "Cudworth (South Yorkshire)", "text": "Cudworth \u00e8 un paese della contea del South Yorkshire, in Inghilterra."}
{"id": "2179795", "revid": "110157", "url": "https://it.wikipedia.org/wiki?curid=2179795", "title": "Federazione cestistica della Thailandia", "text": "La Federazione cestistica della Thailandia \u00e8 l'ente che controlla e organizza la pallacanestro in Thailandia.\nLa federazione controlla inoltre la nazionale di pallacanestro della Thailandia. Ha sede a Bangkok e l'attuale presidente \u00e8 Suthep Benjabhoki.\n\u00c8 affiliata alla FIBA dal 1953 e organizza il campionato di pallacanestro della Thailandia."}
{"id": "2179796", "revid": "729019", "url": "https://it.wikipedia.org/wiki?curid=2179796", "title": "Darfield (South Yorkshire)", "text": "Darfield \u00e8 un paese della contea del South Yorkshire, in Inghilterra."}
{"id": "2179799", "revid": "729019", "url": "https://it.wikipedia.org/wiki?curid=2179799", "title": "Darton", "text": "Darton \u00e8 un paese di 16.000 abitanti della contea del South Yorkshire, in Inghilterra."}
{"id": "2179802", "revid": "1874129", "url": "https://it.wikipedia.org/wiki?curid=2179802", "title": "Dinnington", "text": "Dinnington \u00e8 un paese di abitanti della contea del South Yorkshire, in Inghilterra."}
{"id": "2179806", "revid": "110157", "url": "https://it.wikipedia.org/wiki?curid=2179806", "title": "Federazione cestistica del Tagikistan", "text": "La Federazione cestistica del Tagikistan \u00e8 l'ente che controlla e organizza la pallacanestro in Tagikistan.\nLa federazione controlla inoltre la nazionale di pallacanestro del Tagikistan e ha sede a Du\u0161anbe.\n\u00c8 affiliata alla FIBA dal 1994 e organizza il campionato di pallacanestro del Tagikistan."}
{"id": "2179808", "revid": "729019", "url": "https://it.wikipedia.org/wiki?curid=2179808", "title": "Dodworth", "text": "Dodworth \u00e8 un paese della contea del South Yorkshire, in Inghilterra."}
{"id": "2179813", "revid": "110157", "url": "https://it.wikipedia.org/wiki?curid=2179813", "title": "Il posto che cercavo", "text": "Il posto che cercavo \u00e8 un romanzo di Nicholas Sparks.\nTrama.\nJeremy Marsh famoso giornalista del \"Scientific American\" parte in missione da New York per condurre un'inchiesta sui fenomeni paranormali che si verificano a Boone Creek, tranquilla cittadina del North Carolina. \u00c8 l\u00ec che incontra Lexie Darnell, la libraia del paese: una tipica bellezza del Sud che dietro l'aspetto solare e seducente nasconde i ricordi di un'infanzia dolorosa: orfana di entrambi i genitori, \u00e8 cresciuta allevata dai nonni materni. Per Jeremy \u00e8 un colpo di fulmine. Dopo la fine de suo matrimonio con Maria, durato appena due anni, \u00e8 la prima volta che sente battere forte il cuore semplicemente guardando una donna negli occhi. Scorge in quegli occhi violetti la stessa palpitante emozione, ma ha solo una settimana di tempo per investigare sugli strani fatti che accadono a Boone Creek. Solo una settimana per vincere le paure che Lexie gli confida riguardo a suoi rapporti con gli uomini, dopo una grande passione finita male. Sar\u00e0 per questa ragione che all'improvviso sparisce senza lasciare tracce? In sua assenza Jeremy \u00e8 assalito dai dubbi. Sospetta di essere stato preso in giro e non solo per quel che riguarda i suoi sentimenti: Lexie infatti sembra avergli taciuto importanti informazioni riguardanti la sua indagine... \u00c8 questa dunque la fine della loro storia d'amore appena nata? O forse Lexie ha avuto un motivo ben preciso che l'ha spinta a mettere a tacere questi segreti?"}
{"id": "2179814", "revid": "110157", "url": "https://it.wikipedia.org/wiki?curid=2179814", "title": "Federazione cestistica di Taiwan", "text": "La Federazione cestistica di Taiwan, formalmente di Cina Taipei, \u00e8 l'ente che controlla e organizza la pallacanestro in Taiwan.\nLa federazione controlla inoltre la nazionale di pallacanestro di Taiwan. Ha sede a Taipei e l'attuale presidente \u00e8 Jen-Tar Wang.\n\u00c8 affiliata alla FIBA dal 1981 e organizza il campionato di pallacanestro di Taiwan."}
{"id": "2179817", "revid": "110157", "url": "https://it.wikipedia.org/wiki?curid=2179817", "title": "Federazione cestistica del Turkmenistan", "text": "La Federazione cestistica del Turkmenistan \u00e8 l'ente che controlla e organizza la pallacanestro in Turkmenistan.\nLa federazione controlla inoltre la nazionale di pallacanestro del Turkmenistan e ha sede ad A\u015fgabat.\n\u00c8 affiliata alla FIBA dal 1998 e organizza il campionato di pallacanestro del Turkmenistan."}
{"id": "2179818", "revid": "729019", "url": "https://it.wikipedia.org/wiki?curid=2179818", "title": "Italo Piccagli", "text": "Capitano del Ruolo Servizi della Regia Aeronautica durante la seconda guerra mondiale, dopo l'armistizio dell'8 settembre 1943 ader\u00ec alla Resistenza, dando vita ad un servizio informazioni noto come Radio CORA. Consegnatosi spontaneamente alla polizia nazifascista nel tentativo di salvare i suoi compagni arrestati il 7 giugno 1944, fu torturato pesantemente nel tentativo di farlo parlare. Fucilato il 12 giugno, venne insignito della Medaglia d'oro al valor militare alla memoria.\nBiografia.\nNacque a Firenze il 26 novembre 1909, e non conobbe mai il padre in quanto questi mor\u00ec tre mesi prima della sua nascita. Cresciuto insieme alla madre Emma Tesi, a Pistoia dove ella esercitava il mestiere di insegnante in una scuola elementare, appassionatosi agli studi decise di entrare all'Accademia navale di Livorno, ma qualche tempo dopo, affascinato dal mondo dell'aviazione opt\u00f2 per la Regia Aeronautica. Dopo molte difficolt\u00e0, nel 1929 riusc\u00ec ad entrare nella Regia Accademia Aeronautica di Caserta, conseguendo la nomina a sottotenente l'anno successivo. Ottenuto il brevetto di pilota militare nel maggio 1932, nell'agosto successivo fu promosso al grado di tenente. Dopo aver frequentato il corso per Osservatore Marittimo venne assegnato all'Aviazione dell'Alto Tirreno, distinguendosi subito per il salvataggio degli equipaggi di due idrovolanti precipitati in mare. Promosso capitano nel 1936, due anni dopo dovette lasciare il servizio attivo transitando nei ruolo servizi a causa di una grave malattia al polmone sinistro, conseguenza dell'azione di salvataggio compiuta. Una volta conseguita la laurea in discipline nautiche divenne insegnante di navigazione aerea, meteorologia e cartografia presso la Scuola d'applicazione della Regia Aeronautica sita in Firenze, dove lo colse la proclamazione dell'armistizio dell'8 settembre 1943.\nAderito subito al movimento di resistenza, insieme ad Enrico Bocci, nel gennaio 1944 anim\u00f2 e fond\u00f2 il servizio informazioni di Radio CORA del quale fecero parte anche il fisico Carlo Ballario, lo studente d'ingegneria Luigi Morandi e molti altri che si occupavano dell'organizzazione.\nRadio Co.Ra riusc\u00ec a fornire preziose informazioni sui trasferimenti di truppe, sui concentramenti di mezzi militari, sugli apprestamenti difensivi della Linea Gotica e su altri apprestamenti germanici, rivelandosi un prezioso collegamento tra ufficiali alleati sfuggiti ai tedeschi e i raggruppamenti di partigiani che operavano nei dintorni di Firenze.\nDi particolare importanza furono le informazioni fornite il 10 maggio 1944, quando era in pieno svolgimento l'offensiva alleata su Cassino e la Divisione Corazzata \"Hermann G\u00f6ering\", dopo aver attraversato Firenze in direzione di Roma per fermare l'avanzata degli alleati, stava sostando fra Siena e Grosseto, nei pressi di un cimitero. In poco tempo i bombardieri alleati attaccarono la colonna, composta da centinaia di mezzi corazzati e di veicoli cingolati per il trasporto truppe, annientandola quasi completamente. Questo attacco contribu\u00ec ad accelerare la liberazione di Roma e della stessa Firenze, ed il generale Harold Alexander, molto imprudentemente, volle ringraziare i partigiani fiorentini, attraverso una trasmissione di Radio Londra, per il prezioso aiuto fornito. Questo fatto contribu\u00ec alla spietata caccia cui furono sottoposti i membri di Radio Co.Ra., arrestati quasi tutti il 7 giugno 1944 in un appartamento di Piazza D'Azeglio. Nel tentativo di salvare i membri arrestati egli e il professor Bocci, poco dopo, si consegnarono spontaneamente ai nazifascisti, venendo immediatamente arrestati.\nVilla Triste.\nPortato a Villa Triste, a Firenze, dove sub\u00ec interrogatori e sevizie, insieme a Bocci, si assunse la responsabilit\u00e0 di tutta l'organizzazione. Nella notte tra l'11 e il 12 giugno vennero a prenderlo per portarlo sul luogo della fucilazione.\nFucilazione.\nIl 12 giugno fu fucilato, sul greto del torrente Terzolle, in localit\u00e0 Cercina nel comune di Sesto Fiorentino, insieme ad Anna Maria Enriques Agnoletti, a quattro paracadutisti fatti arrivare a Firenze da Radio Co.Ra., il sergente Pietro Ghergo di Recanati, il caporale Dante Romagnoli di Macerata, il soldato Ferdinando Panerai di Firenze, F. Franco e un partigiano cecoslovacco rimasto sconosciuto perch\u00e9 il suo nome con l'indirizzo, scritto sui muri di Villa Triste, fu cancellato, dopo la liberazione, dai proprietari della casa.\nPer onorarne la memoria le citt\u00e0 di Firenze e di Roma gli hanno intitolato una via. A Enrico Bocci e ai suoi compagni \u00e8 dedicato un monumento in piazza d'Azeglio a Firenze.\nRuth Weidenreich.\nSua moglie, Ruth Weidenreich, figlia del celebre anatomista-paleoantropologo Franz Weidenreich, fu deportata ad Auschwitz in quanto perseguitata per le sue origini israelite. Rester\u00e0 ad Auschwitz fino al luglio 1945. Nel dopoguerra pubblic\u00f2 un resoconto sulla sua esperienza (\"Un medico nel campo di Auschwitz. Testimonianza di una deportata\", Firenze: Istituto storico della Resistenza in Toscana, 1960); il libro \u00e8 una delle prime memorie di deportati italiani dai campi di concentramento nazisti."}
{"id": "2179819", "revid": "916580", "url": "https://it.wikipedia.org/wiki?curid=2179819", "title": "Edlington", "text": "Edlington \u00e8 un paese di 8.276 abitanti della contea del South Yorkshire, in Inghilterra."}
{"id": "2179822", "revid": "729019", "url": "https://it.wikipedia.org/wiki?curid=2179822", "title": "Finningley", "text": "Finningley \u00e8 un paese di 1.442 abitanti della contea del South Yorkshire, in Inghilterra.\nInfrastrutture e trasporti.\nLa cittadina \u00e8 sede dell'Aeroporto di Doncaster-Sheffield."}
{"id": "2179824", "revid": "729019", "url": "https://it.wikipedia.org/wiki?curid=2179824", "title": "Great Houghton (South Yorkshire)", "text": "Great Houghton \u00e8 un paese di 2.261 abitanti della contea del South Yorkshire, in Inghilterra."}
{"id": "2179825", "revid": "110157", "url": "https://it.wikipedia.org/wiki?curid=2179825", "title": "Federazione cestistica dell'Uzbekistan", "text": "La Federazione cestistica dell'Uzbekistan \u00e8 l'ente che controlla e organizza la pallacanestro in Uzbekistan.\nLa federazione controlla inoltre la nazionale di pallacanestro dell'Uzbekistan e ha sede a Tashkent.\n\u00c8 affiliata alla FIBA dal 1992 e organizza il campionato di pallacanestro dell'Uzbekistan."}
{"id": "2179827", "revid": "729019", "url": "https://it.wikipedia.org/wiki?curid=2179827", "title": "Grimethorpe", "text": "Grimethorpe \u00e8 un paese di 1.900 abitanti della contea del South Yorkshire, in Inghilterra."}
{"id": "2179828", "revid": "287204", "url": "https://it.wikipedia.org/wiki?curid=2179828", "title": "Federazione cestistica del Vietnam", "text": "La Federazione cestistica del Vietnam \u00e8 l'ente che controlla e organizza la pallacanestro in Vietnam.\nLa federazione controlla inoltre la nazionale di pallacanestro del Vietnam e ha sede a Hanoi.\n\u00c8 affiliata alla FIBA dal 1952 e organizza il campionato di pallacanestro del Vietnam."}
{"id": "2179829", "revid": "729019", "url": "https://it.wikipedia.org/wiki?curid=2179829", "title": "Harthill (South Yorkshire)", "text": "Harthill \u00e8 un paese di 1.600 abitanti della contea del South Yorkshire, in Inghilterra."}
{"id": "2179838", "revid": "729019", "url": "https://it.wikipedia.org/wiki?curid=2179838", "title": "Hatfield (South Yorkshire)", "text": "Hatfield \u00e8 una citt\u00e0 di 3.861 abitanti della contea del South Yorkshire, in Inghilterra. La citt\u00e0 \u00e8 sede del carcere di Moorland."}
{"id": "2179839", "revid": "110157", "url": "https://it.wikipedia.org/wiki?curid=2179839", "title": "Federazione cestistica dello Yemen", "text": "La Federazione cestistica dello Yemen \u00e8 l'ente che controlla e organizza la pallacanestro in Yemen.\nLa federazione controlla inoltre la nazionale di pallacanestro dello Yemen. Ha sede a Sana'a e l'attuale presidente \u00e8 Al-Khader Mohamed Al-Azzani.\n\u00c8 affiliata alla FIBA dal 1971 e organizza il campionato di pallacanestro dello Yemen."}
{"id": "2179841", "revid": "729019", "url": "https://it.wikipedia.org/wiki?curid=2179841", "title": "Hoyland", "text": "Hoyland \u00e8 un paese di 15.497 abitanti della contea del South Yorkshire, in Inghilterra."}
{"id": "2179844", "revid": "767487", "url": "https://it.wikipedia.org/wiki?curid=2179844", "title": "Maltby (South Yorkshire)", "text": "Maltby \u00e8 un paese di 17.980 abitanti della contea del South Yorkshire, in Inghilterra."}
{"id": "2179845", "revid": "1953061", "url": "https://it.wikipedia.org/wiki?curid=2179845", "title": "Mexborough", "text": "Mexborough \u00e8 un paese di 14.620 abitanti della contea del South Yorkshire, in Inghilterra.\nCi nacque il pilota Mike Hawthorn."}
{"id": "2179849", "revid": "1543377", "url": "https://it.wikipedia.org/wiki?curid=2179849", "title": "USALS", "text": "Universal Satellites Automatic Location System (USALS), anche denominato (in modo non ufficiale) \"DiSEqC 1.3\", \"Go X\" o \"Go to XX\", \u00e8 un protocollo di controllo dei motori per parabole satellitari che automaticamente crea una lista delle posizioni lungo la fascia di Clarke dei satelliti inquadrabili da una stazione ricevente motorizzata.\nIl protocollo USALS \u00e8 usato in associazione con il protocollo DiSEqC 1.2. \u00c8 stato sviluppato dalla societ\u00e0 italiana produttrice di motori per parabole STAB.\nCome opera USALS.\nIl software interno del decoder satellitare, o del posizionatore esterno, calcola la posizione di tutti i satelliti osservabili dalla parabola a partire dalla posizione della stessa (inserita dall'utente) espressa in longitudine e latitudine.\nQuesto permette un semplice e preciso puntamento di tutti i satelliti anche da parte di utenti senza specifiche competenze tecniche.\nComparato con il protocollo DiSEqC 1.2, per USALS non \u00e8 necessario procedere manualmente alla localizzazione ed alla memorizzazione delle relative posizioni di tutti i satelliti osservabili,\nma \u00e8 sufficiente individuare e collimare un unico satellite in posizione prossima al sud rispetto alla posizione della antenna. Per questa taratura, in Italia si utilizzano generalmente le posizioni satellitari a 9\u00b0E, 10\u00b0E, 13\u00b0E o 16\u00b0E a seconda della regione in cui ci si trova.\nLa posizione del satellite di riferimento \u00e8 utilizzata da USALS per calcolare automaticamente la posizione di tutti gli altri satelliti.\nApprofondimento.\nSelezionando un canale sul ricevitore satellitare compatibile USALS, il software interno calcola l'angolo di scostamento dallo 0, che deve assumere l'albero motore, per dirigere l'asse parabolico sul satellite da cui viene trasmesso il canale selezionato.\nIl calcolo si basa sulla risoluzione di una semplice equazione trigonometrica tenendo conto delle coordinate geografiche della parabola ricevente, introdotte nel decoder all'atto della prima installazione e la longitudine orbitale cui \u00e8 posizionato il satellite ricercato.\nIl risultato \u00e8 l'angolo x.x di cui deve ruotare l'albero motore per dirigere sul sat selezionato. \nAl termine del calcolo, brevissimo, il programma stesso invia al motore uno speciale ordine di posizionamento \"Goto x.x\u00b0\" codificato digitalmente secondo le regole del protocollo del Bus DiSEqC 1.2, di Eutelsat.\nPrima che fosse introdotto il protocollo USALS, il protocollo DiSEqC 1.2 prevedeva solo un altro meccanismo per il posizionamento, mediante comandi di \"Store n\".\nL'utente deve memorizzare all'interno del ricevitore DiSEqC 1.2 la posizione di ogni satellite che si intende puntare, contrassegnata dall'identificatore \"n\", poi all'occorrenza invia l'ordine di posizionamento \"Goto n\" provocando la rotazione del motore alla posizione \"n\" precedentemente memorizzata.\nQuesto comporta che l'utente prima di poter utilizzare il motore deve memorizzare sul decoder le posizioni di tutti i satelliti che si intende puntare.\nInvece, USALS non deve memorizzare preventivamente le posizioni, ma le invia, di volta in volta, direttamente nell'ordine.\nInstallazione di un motore USALS.\nTutti i motori compatibili con il protocollo USALS eseguiranno tipicamente il posizionamento con precisione del decimo di grado, a meno dei giochi meccanici.\nQuesto rende l'installazione molto pi\u00f9 semplice e rapida, perch\u00e9 non \u00e8 necessario trovare per tentativi e poi memorizzare tutte le posizioni satellitari, ma baster\u00e0 installere correttamente il motore: Con lo 0\u00b0 perfettamente a sud e con i giusti angoli di inclinazione del motore e della parabola collegata a esso, avendo cura di avere il\npalo di sostegno perfettamente a piombo.\nPer facilitare il puntamento si ricorre ad un satellite di riferimento che \u00e8 il pi\u00f9 vicino al sud rispetto alla posizione della parabola.\nTerminata la installazione corretta del motore e della parabola USALS trover\u00e0 automaticamente tutte le posizioni dei satelliti visibili.\nAnche in fase di installazione l'ausilio di USALS \u00e8 prezioso:\n\u00c8 essenziale che l'asse di rotazione del motore (il suo albero motore) sia esattamente parallelo all'asse terrestre ossia contenuto nel piano del meridiano locale. Ovvero l'asse deve trovarsi in direzione Nord-Sud.\nNe consegue, che se il satellite di riferimento non si trova esattamente al Sud (quasi sempre) il puntamento va preceduto facendo ruotare l'albero motore dell'angolo di scostamento del satellite di riferimento rispetto all'osservatore. Calcolare questo angolo (ma soprattutto imporlo correttamente sul motore) non \u00e8 quasi mai agevole\nper un installatore o un utente non professionale, mentre viene eseguito in automatico dal protocollo USALS: si otterr\u00e0 l'immediato ed automatico preposizionamento dell'albero all'angolo esatto, e si potr\u00e0 cos\u00ec iniziare il corretto puntamento.\nQuesta semplice operazione, condotta in modalit\u00e0 DiSEqC 1.2, \u00e8 resa difficoltosa, oltre che dal calcolo, specialmente dalla difficolt\u00e0 di valutare precisamente gli angoli sulla grossolana scala del motore.\nAspetti legati al copyright.\nEssendo un protocollo proprietario, ciascun produttore che vuole fregiare i suoi articoli del marchio USALS deve essere certificato dai laboratori della STAB. Tuttavia per aggirare tale limitazione molti produttori di decoder o motori (a tutti gli effetti compatibili con il protocollo USALS) utilizzano nomi alternativi per definire tale compatibilit\u00e0."}
{"id": "2179851", "revid": "729019", "url": "https://it.wikipedia.org/wiki?curid=2179851", "title": "Moorends", "text": "Moorends \u00e8 un paese della contea del South Yorkshire, in Inghilterra. Fa parte della parrocchia civile di Thorne."}
{"id": "2179854", "revid": "729019", "url": "https://it.wikipedia.org/wiki?curid=2179854", "title": "Mosborough", "text": "Mosborough \u00e8 un paese di 16.300 abitanti della contea del South Yorkshire, in Inghilterra. Si trova all'interno dell'area urbana di Sheffield."}
{"id": "2179856", "revid": "74801", "url": "https://it.wikipedia.org/wiki?curid=2179856", "title": "Norton (Doncaster)", "text": "Norton \u00e8 un paese della contea del South Yorkshire, in Inghilterra."}
{"id": "2179857", "revid": "767487", "url": "https://it.wikipedia.org/wiki?curid=2179857", "title": "Terrore e terrore", "text": "Terrore e terrore (\"Scream and Scream Again\") \u00e8 un film del 1970 diretto da Gordon Hessler.\nTrama.\nIn modo da dar vita ad una razza superiore, il dottor Browning, aiutato dal capo della polizia, crea degli umanoidi."}
{"id": "2179869", "revid": "212348", "url": "https://it.wikipedia.org/wiki?curid=2179869", "title": "David Przepiorka", "text": ""}
{"id": "2179871", "revid": "108637797", "url": "https://it.wikipedia.org/wiki?curid=2179871", "title": "Oughtibridge", "text": "Oughtibridge \u00e8 un paese di 3.542 abitanti della contea del South Yorkshire, in Inghilterra. Si trova nella parrocchia civile di Bradfield."}
{"id": "2179875", "revid": "729019", "url": "https://it.wikipedia.org/wiki?curid=2179875", "title": "Penistone", "text": "Penistone \u00e8 un paese di 10.101 abitanti della contea del South Yorkshire, in Inghilterra."}
{"id": "2179878", "revid": "729019", "url": "https://it.wikipedia.org/wiki?curid=2179878", "title": "Rawmarsh", "text": "Rawmarsh \u00e8 un paese di 17.443 abitanti della contea del South Yorkshire, in Inghilterra."}
{"id": "2179879", "revid": "729019", "url": "https://it.wikipedia.org/wiki?curid=2179879", "title": "Rossington", "text": "Rossington \u00e8 un paese della contea del South Yorkshire, in Inghilterra. Nato come villaggio di minatori e sorto tutto intorno alla chiesa principale \u00e8 circondato da aperta campagna e le citt\u00e0 commerciali di Bawtry e Tickhill. Conta una popolazione di 13.255 anime.\nStoria.\nA Rossington sono rimaste le rovine di un fortino ed un forno per la lavorazione della ceramica risalenti all'epoca dell'occupazione Romana. Il nome di questa cittadina deriva dall'antico Anglo-Sassone e significa \"la fattoria sul Moro\" probabilmente derivante dal fatto che intorno sono presenti miniere di carbone. Precedentemente questo paese era diviso in 4 altri: Littleworth\", \"Old Rossington\", \"New Rossington\" e \"Rossington Bridge\". I primi due si sono fusi quando, nel 1970, fu eretto un nuovo complesso residenziale; ha contribuito a ci\u00f2 anche la scomparsa del Littleworth shop. Il New Rossington venne costruito nello stesso periodo ricordato per l'allagamento della miniera di carbone. Rossington Bridge, l'insediamento pi\u00f9 vecchio, \u00e8 composto ora di pochi edifici.\nAttraversato dall'antica strada Romana che univa York a Lincoln, R. bridge era la sede di un grande fortino Romano (appunto il pi\u00f9 grande tra le due citt\u00e0 appena citate) ed \u00e8 stata un'importante tappa lungo la A1 Great North Road.\nFormalmente Littleworth non \u00e8 mai stato unito ad Old Rossington ma ormai \u00e8 dato per assodato a causa del furto del cartello posto sul bivio stradale che indicava la suddetta localit\u00e0. questo furto \u00e8 avvenuto ai primi del 1900 ed ora \u00e8 in corso una procedimento legale per rimpiazzare il cartello e ribadire che Littleworth \u00e8 indipendente da Old Rossington.\nLa Miniera.\n\u00c8 stato tuttavia intorno alla met\u00e0 del XX secolo che la zona ha assistito alla sua imponente espansione. la necessit\u00e0 di lavoratori per la miniera di Rossington e per tutto quel che ne segue nei dintorni port\u00f2 alla costruzione di un gran numero di abitazioni nei pressi della cava e questo complesso fu chiamato New Rossington. con la fine del British Coal nei primi anni novanta, la miniera rimase l'ultima della zona a estrarre carbone e restare attiva anche se su scala molto ridotta. a causa di questa riduzione obbligata la zona ne risent\u00ec molto e disoccupazione e povert\u00e0 raggiunsero anche questi luoghi. nel 2007 la miniera chiuse definitivamente.\nL'espansione.\nnegli ultimi tempo Old Rossington ha assistito alla costruzione su larga scala di nuovi edifici, soprattutto abitazioni private, aumentando la ricchezza del paese. si ritiene che Rossington sia ora il pi\u00f9 grande villaggio dell'Inghilterra con una popolazione di 13,255 persone. Da sola comprende quasi il 5% della popolazione della Doncaster Metropolitan Borough, il quadruplo rispetto alla confinante citt\u00e0 di Bawtry. con questa espansione Old Rossington ha superato anche le dimensioni del nuovo villaggio, New Rossington.\nLa Linea Ferroviaria.\nil \"vecchio\" ed il \"nuovo\" villaggio sono divisi dalla linea principale della costa est. ci sono solamente 2 attraversamenti delle rotaie in questa zona: i due ponti sulla Stripe Road. Come suggerisce il nome di questa strada una volta Rossington aveva la propria stazione che per\u00f2 venne chiusa nel 1958 anche se alcuni treni speciali continuavano a transitare fino agli tardi anni sessanta. gli edifici che la componevano rimasero in piedi fino agli anni ottanta, quando vennero demoliti. Ora la segnaletica \u00e8 tutta automatizzata ma prima un operatore doveva azionare tutti i comandi a mano.\nSport.\nla squadra di calcio locale pi\u00f9 importante \u00e8 il Rossington Colliery, fondata nel 1919. questo Club in origine giocava dietro gli uffici della miniera a New Rossington prima di spostarsi nell'attuale stadio alla fine di Oxford Steet nel 1921. nel 1998 si fuse assieme alla Rossington FC per formare la Rossington Main FC che gioca nel campionato delle contee del nord-est.\nper quanto riguarda altre discipline ricordiamo la squadra di nuoto dei RASCALS (tradotto: i mascalzoni), fondata nel 1966, e le 3 squadre di cricket ospitate dal Rossington Cricket Club. questo club riunisce le fasce giovanili con quelle con pi\u00f9 esperienza."}
{"id": "2179881", "revid": "144796", "url": "https://it.wikipedia.org/wiki?curid=2179881", "title": "Ordine di San Marco", "text": ""}
{"id": "2179882", "revid": "2221056", "url": "https://it.wikipedia.org/wiki?curid=2179882", "title": "Rotherham", "text": "Rotherham \u00e8 un nucleo urbano di abitanti della contea del South Yorkshire, in Inghilterra.\nGeografia.\nRotherham sorge lungo le rive del fiume Don, ad a nord-est di Sheffield.\nStoria.\nNel 2014 scoppi\u00f2 lo scandalo di bambini abusati, tra il 1997 e il 2013 nella cittadina nell'Inghilterra del Nord. Gli arrestati in gran parte appartenevano alla comunit\u00e0 pachistana del luogo."}
{"id": "2179883", "revid": "729019", "url": "https://it.wikipedia.org/wiki?curid=2179883", "title": "Royston (South Yorkshire)", "text": "Royston \u00e8 un paese della contea del South Yorkshire, in Inghilterra."}
{"id": "2179887", "revid": "729019", "url": "https://it.wikipedia.org/wiki?curid=2179887", "title": "Scholes (South Yorkshire)", "text": "Scholes \u00e8 un paese della contea del South Yorkshire, in Inghilterra."}
{"id": "2179890", "revid": "287204", "url": "https://it.wikipedia.org/wiki?curid=2179890", "title": "Giovanni Poggio (disambigua)", "text": ""}
{"id": "2179891", "revid": "729019", "url": "https://it.wikipedia.org/wiki?curid=2179891", "title": "Stainforth (South Yorkshire)", "text": "Stainforth \u00e8 un paese di 4.000 abitanti della contea del South Yorkshire, in Inghilterra."}
{"id": "2179892", "revid": "110157", "url": "https://it.wikipedia.org/wiki?curid=2179892", "title": "Abbazia di San Michele (Farnborough)", "text": "L'abbazia di San Michele \u00e8 un'abbazia benedettina, situata a Farnborough nello Hampshire, in Inghilterra. La comunit\u00e0 \u00e8 nota per l'eccezionale qualit\u00e0 della sua liturgia, che prevede canti latini e gregoriani, e per le sue pubblicazioni liturgiche e per l'elegante tipografia.\nLa comunit\u00e0 ha anche un indulto da parte della Santa Sede per poter celebrare i riti liturgici secondo il Messale tridentino.\nStoria.\nL'abbazia fu fondata nel 1881 dall'imperatrice Eugenia (1826\u20131920) come mausoleo per il marito, Napoleone III (1808\u20131873), imperatore dei Francesi, e per suo figlio, il principe Napoleone Eugenio Luigi Bonaparte (1856\u20131879). Quando l'imperatrice mor\u00ec nel 1920, anch'essa fu sepolta nella Cripta Imperiale accanto ai suoi cari.\nDopo che la chiesa e il monastero furono fondati dall'imperatrice Eugenia, furono inizialmente amministrati dai Canonici Regolari Premostratensi. Nel 1885 l'Imperatrice li sostitu\u00ec con i monaci benedettini francesi dell'abbazia di Solesmes. Questa comunit\u00e0, famosa per la sua scuola di scrittura e per la sua tradizione musicale di canti gregoriani, fu ridotta nel 1947 e incrementata da un piccolo gruppo di monaci inglesi dell'abbazia di Prinknash. L'ultimo monaco francese mor\u00ec negli anni '60 del XX secolo. Nel 2006 la comunit\u00e0 ha eletto il primo abate inglese di Farnborough, il Reverendissimo Dom Cuthbert Brogan.\nLa chiesa dell'abbazia.\nLa chiesa fu disegnata in un eclettico stile gotico flamboyant dal rinomato architetto francese Hippolyte Destailleur.\nLa chiesa ospita due famosi organi, installati nel 1905 e costruiti dall'impresa di Aristide Cavaill\u00e9-Coll.\nLa biblioteca.\nLa \"Biblioteca centrale cattolica\" fu allestita dalla Catholic Truth Society dopo la Prima guerra mondiale. Fu per molti anni mantenuta dai francescani di Westminster fin quando furono obbligati a ritirarsi. Fu trasferita nell'abbazia di San Michele nel 2007 per un periodo di prova, nell'attesa di una sistemazione definitiva. Nello stesso anno fu ribattezzata \"Biblioteca nazionale cattolica\" ed \u00e8 una delle migliori collezioni di libri cattolici in Inghilterra."}
{"id": "2179897", "revid": "729019", "url": "https://it.wikipedia.org/wiki?curid=2179897", "title": "Stocksbridge", "text": "Stocksbridge \u00e8 una citt\u00e0 di 13.663 abitanti della contea del South Yorkshire, in Inghilterra.\nStoria.\nFino all'inizio del XVIII secolo, l'area dove oggi sorge Stocksbridge era una valle con fitti boschi di caducifoglie che si estendeva da Midhopestones a nordovest fino a Deepcar all'estremit\u00e0 a sudest, ed era attraversata da un fiume, originariamente chiamato Hunshelf Water ma pi\u00f9 tardi ribattezzato Little Don e conosciuto anche come Porter. Una strada sterrata, che collegava Sheffield con Manchester, correva attraverso i boschi lungo il fiume. C'erano allora solo poche case in pietra e qualche fattoria sparsa su entrambi i pendii della valle.\nNel 1716 John Stocks, un imprenditore e proprietario terriero locale, insedi\u00f2 una gualchiera per la follatura a met\u00e0 della valle dove una golena, formatasi alla fine dell'ultima era glaciale, si estendeva a sud ovest del fiume. Si dice che egli abbia costruito in questo punto un ponte pedonale sul fiume, probabilmente per permettere alla sua forza lavoro di raggiungere lo stabilimento venendo dalle case situate sul lato nord. Questo ponte in legno, chiamato Stocks' Bridge, diede il nome alla localit\u00e0, e cos\u00ec appare nella mappa del cartografo Thomas Jefferys del 1772, divenendo cos\u00ec il nome ufficiale del luogo. In varie occasioni questo ponte fu distrutto dalle piene, fino a quando venne sostituito da una struttura in pietra nel 1812.\nNel 1794 tre uomini d'affari, Jonathan Denton, Benjamin Grayson e Thomas Cannon, costruirono un grande cotonificio nel sito della precedente fabbrica di Stocks.\nVerso il 1842 Samuel Fox, originario di Bradwell, prese in gestione lo stabilimento che si sarebbe successivamente sviluppato in quello che oggi \u00e8 un centro siderurgico.\nAll'inizio us\u00f2 la forza dell'acqua del fiume che era servita anche per i vicini mulini di Hunshelf e Deepcar, ma ben presto cominci\u00f2 a sfruttare i giacimenti di carbone delle colline per alimentare macchine a vapore. \nAltre attivit\u00e0 si stabilirono in questo luogo per utilizzare l'argilla scoperta nei dintorni e sorsero fabbriche di piastrelle, mattoni e tubi.\nVerso la fine del XX secolo, in linea con la tendenza nazionale, il declino di queste industrie port\u00f2 alla necessit\u00e0 di diversificare gli investimenti. Vennero costruite molte abitazioni poich\u00e9 Stocksbridge divenne una citt\u00e0 dormitorio, tuttavia il numero di abitanti and\u00f2 diminuendo e la maggior parte delle case era occupata da persone singole e piccole famiglie.\nSport.\nCalcio.\nIl Stocksbridge Church F.C. \u00e8 stata la prima squadra di calcio a rappresentare la citt\u00e0 in FA Cup nel 1910.\nL'attuale squadra locale \u00e8 il Stocksbridge Park Steels Football Club nato nel 1986 dalla fusione tra Stocksbridge Works F.C. e Oxley Park Sports F.C. La squadra gioca nel campo di Bracken Moor, situato nella parte alta della valle. Prende parte alla Division One South della Northern Premier League."}
{"id": "2179900", "revid": "729019", "url": "https://it.wikipedia.org/wiki?curid=2179900", "title": "Swinton (South Yorkshire)", "text": "Swinton \u00e8 un paese di 12.881 abitanti della contea del South Yorkshire, in Inghilterra."}
{"id": "2179901", "revid": "953443", "url": "https://it.wikipedia.org/wiki?curid=2179901", "title": "Jacob van Maerlant", "text": "Intorno al 1260 assunse le funzioni di sacrestano di Maerlant, nell'isola di Oostvoorne, dove visse per un certo periodo - da qui il soprannome \"de Coster\". Poi si trasfer\u00ec visse a Damme dove visse fino alla morte e fu sepolto nella chiesa Onze-Lieve-Vrouwekerk.\nOpere in prosa.\nLe sue prime opere sono traduzioni in olandese medio di romanzi cavallereschi in francese. L'opera pi\u00f9 seria di Jacob nel genere cavalleresco \u00e8 \"Historie van Troyen\" (intorno al 1264), un poema di circa quarantamila versi, tradotto e ampliato dal \"Roman de Troie\" di Beno\u00eet de Sainte-Maure.\nSuccessivamente Jacob abbandon\u00f2 il romanzo cavalleresco ritenendolo un genere inutile e si dedic\u00f2 alla scrittura di opere scientifiche e storiche destinate all'educazione e all'illuminazione del popolo fiammingo. La sua opera \"Heimelicheit der Heimelicheden\", (1266 circa) \u00e8 una traduzione del \"Secreta secretorum\", un manuale per l'educazione dei principi, che nel Medioevo era attribuito ad Aristotele. Invece l'opera \"Van der Naturen Bloeme\" \u00e8 una libera traduzione del \"De natura rerum\", un trattato di storia naturale in venti libri di Tommaso di Cantimpr\u00e9, un frate domenicano originario del Brabante. Un'altra opera, il \"Rijmbijbel\", \u00e8 tratta, con molte omissioni e aggiunte, dalla \"Historia scholastica\" di Pietro Comestore (Pietro di Troyes): \u00e8 una parafrasi metrica del racconto biblico che Jacob complet\u00f2 con \"Die Wrake van Jherusalem\" (1271) di Giuseppe Flavio. Inoltre tradusse una \"Vita di San Francesco\" (\"Leven van St. Franciscus\") partendo da un testo in latino di Bonaventura da Bagnoregio.\nL'opera pi\u00f9 corposa di Jacob \u00e8 lo \"Spiegel Historiael\", una storia del mondo in rima, tradotta dallo \"Speculum historiale\" di Vincenzo di Beauvais. L'opera \u00e8 dedicata a Fiorenzo V conte d'Olanda e fu iniziata nel 1283, ma alla morte del poeta rimase incompleta. L'opera fu continuata da Philip Utenbroeke e Lodewijc van Velthem, un prete del Brabante.\nJacob scrisse anche tre opere arturiane: \"Torec\", che si \u00e8 conservato nell'imponente compilazione \"Lancillotto\", e due romanzi cavallereschi, \"Historie van den Grale\" e \"Boec van Merline\", che sono ispirati alle opere di Robert de Boron e raccontano la storia di Giuseppe di Arimatea e di Merlino.\nOpere poetiche.\nJacob \u00e8 anche autore di numerose poesie strofiche, che risalgono a periodi diversi della sua vita. Di queste la pi\u00f9 conosciuta \u00e8 \"Wapene Martijn\" (\"Ahim\u00e8 Martin\" - il titolo deriva dalle prime parole della poesia). Si tratta di un dialogo sul corso degli eventi che si svolge tra il poeta stesso e un personaggio di nome Martin. \u00c8 composto da tre parti: \"Wapene Martijn\", \"Dander Martijn\" (Secondo Martin) e \"Derden Martijn\" (terzo Martin).\nAltre poesie di questo tipo sono \"Van ons Heren wonden\", una traduzione dell'inno \"Salve mea! o patrona\"; \"Die Clausule van der Bible\", una poesia allegorica in forma di lode alla Vergine Maria; e la \"Disputacie van onser Vrouwen ende van den helighen Cruce\", che lamenta la triste situazione della Terra Santa.\nL'ultima poesia di Jacob, \"Van den Lande van Oversee\", fu scritta dopo la caduta della citt\u00e0 di Acri (1291): \u00e8 un accorato appello a intraprendere una crociata contro gli infedeli ed esprime amare considerazioni sugli abusi della Chiesa. L'edizione della raccolta \"Geesten\" fu curata da Franck (Groninga, 1882). Edizioni complete delle poesie strofiche furono realizzate da by E. Verwijs (Groninga, 1880), da J. Franck e J. Verdam (Groninga, 1898).\nSignificato e importanza della sua opera.\nJacob mor\u00ec verso la fine del XIII secolo. La sua opera consiste per la maggior parte di traduzioni, ma le poesie mostrano che la sua ispirazione poetica era autentica e originale. Ci\u00f2 \u00e8 particolarmente evidente in \"Die Clausule van del Bible\", \"Der Kerken Clage\" (imitate dal \"Corn plaintes\" di Rutebeuf, e nei tre dialoghi intitolati \"Martijn\", in cui vengono discusse questioni fondamentali di teologia ed etica.\nAnche se era un cattolico ortodosso, Jacob fu accusato dalla Chiesa di aver tradotto la Bibbia in lingua volgare. Nonostante la sua ortodossia, Jacob fece una satira pungente della corruzione del clero. Fu uno dei pi\u00f9 dotti della sua epoca e per due secoli fu il poeta fiammingo pi\u00f9 celebrato."}
{"id": "2179906", "revid": "729019", "url": "https://it.wikipedia.org/wiki?curid=2179906", "title": "Thorne (South Yorkshire)", "text": "Thorne \u00e8 un paese di 17.057 abitanti della contea del South Yorkshire, in Inghilterra. La sua parrocchia civile comprende anche Moorends."}
{"id": "2179909", "revid": "729019", "url": "https://it.wikipedia.org/wiki?curid=2179909", "title": "Thorpe Hesley", "text": "Thorpe Hesley \u00e8 un paese della contea del South Yorkshire, in Inghilterra."}
{"id": "2179910", "revid": "729019", "url": "https://it.wikipedia.org/wiki?curid=2179910", "title": "Thurcroft", "text": "Thurcroft \u00e8 un paese della contea del South Yorkshire, in Inghilterra."}
{"id": "2179912", "revid": "729019", "url": "https://it.wikipedia.org/wiki?curid=2179912", "title": "Thurnscoe", "text": "Thurnscoe \u00e8 un paese della contea del South Yorkshire, in Inghilterra."}
{"id": "2179914", "revid": "767487", "url": "https://it.wikipedia.org/wiki?curid=2179914", "title": "The Wicker Man", "text": "The Wicker Man \u00e8 un film del 1973 diretto da Robin Hardy.\nPellicola horror britannica, sceneggiata da Anthony Shaffer, con protagonisti Edward Woodward, Christopher Lee, Diane Cilento, Ingrid Pitt e Britt Ekland. La colonna sonora fu curata e composta per la massima parte da Paul Giovanni. Tratto dal romanzo \"Ritual\" (1967) di David Pinner, racconta la storia di Neil Howie, un sergente di polizia che si reca sull'isola di Summerisle in cerca d'una bambina di cui gli abitanti negano l'esistenza. Howie, un devoto cristiano, resta disgustato quando scopre che gli abitanti dell'isola praticano una forma di paganesimo celtico.\n\"The Wicker Man\" \u00e8 stato ben accolto dalla critica: \"Cinefantastique\" lo descrisse come \"il \"Quarto potere\" dei film dell'orrore\", mentre la rivista \"Total Film\" nomin\u00f2 \"The Wicker Man \"il sesto film britannico pi\u00f9 importante di tutti i tempi. Il film vinse nel 1978 il Saturn Award miglior film dell'orrore. Il canale statunitense Bravo ha assegnato al film il quarantacinquesimo posto sulla lista dei \"100 momenti pi\u00f9 spaventosi del cinema\". Durante la Cerimonia di apertura dei Giochi della XXX Olimpiade, alcune scene del film vennero incluse in un video che celebrava il cinema Britannico.\nNel 1989 Anthony Shaffer, lo sceneggiatore del film, scrisse un copione per un sequel dal titolo \"The Loathsome Lambton Worm\". Robin Hardy non ebbe alcun interesse nel progetto e il film non venne mai prodotto. Nel 2006 fu realizzato un remake americano intitolato \"Il prescelto\", ripudiato da Hardy e da tutti i protagonisti coinvolti nella produzione del film originale. Nel 2011 un semi-sequel intitolato \"The Wicker Tree\" fu anch'esso girato da Hardy, con un cameo di Christopher Lee. Hardy sta completando il terzo film della \"Wicker Man Trilogy\", \"The Wrath of the Gods\". Nel 2013 Hardy annunci\u00f2 il ritrovamento di una versione pi\u00f9 vecchia del film creduta perduta.\nTrama.\nIl sergente Neil Howie riceve una lettera anonima che richiede la sua presenza a Summerisle, una remota isola appartenente al gruppo delle isole Ebridi, famosa per la sua frutta abbondante. La lettera denuncia la scomparsa di una bambina di nome Rowan Morrison, ormai introvabile da mesi.\nHowie, un devoto cristiano episcopale celibe, si reca sull'isola i cui abitanti venerano le antiche divinit\u00e0 celtiche dei loro antenati, pratica che offende la sensibilit\u00e0 religiosa del sergente: le coppie hanno rapporti sessuali all'aperto, ai bambini viene insegnato il simbolismo fallico dell'Albero di maggio e per curarsi il mal di gola gli abitanti mangiano le rane.\nIl sergente Howie incontra molte difficolt\u00e0 nell'ottenere informazioni dagli isolani, inclusa la madre della bambina, che afferma di non aver mai sentito parlare di Rowan. Alloggiando in un'osteria dove incontra Willow, la figlia del barista, Howie nota una serie di fotografie che celebrano i festival annuali del raccolto. Ogni fotografia mostra una bambina circondata dai frutti del raccolto. Howie nota che non c'\u00e8 la foto dell'anno precedente. Willow cerca di sedurlo, ma lui resiste alla tentazione perch\u00e9 fidanzato e contrario al sesso prematrimoniale.\nDopo aver scoperto una tomba che porta il nome della bambina, Howie entra in contatto con Lord Summerisle, il capo della comunit\u00e0, che gli illustra la recente storia dell'isola e la sua cultura. Il nonno di Summerisle, un agronomo vittoriano, svilupp\u00f2 nuovi ceppi di frutta che potevano sopravvivere nel clima scozzese. Per risvegliare gli isolani dal loro secolare fatalismo, li convinse ad avere fede negli antichi d\u00e8i, convincendoli che avrebbero potuto trasformare un'isola sterile in un paradiso agricolo. Durante le sue ricerche, Howie scopre la carcassa di una lepre nella tomba di Rowan, giungendo alla conclusione che Rowan venne uccisa durante un rituale pagano.\nSuccessivamente Howie scopre il negativo della foto mancante, che mostra Rowan circondata da uno scarso raccolto. Cosciente del fatto che le societ\u00e0 pagane antiche rispondevano a tali eventi con sacrifici umani, Howie deduce che Rowan \u00e8 ancora viva e che sar\u00e0 sacrificata durante il periodo di calendimaggio con l'idea di assicurare un buon raccolto.\nIn un tentativo di tornare sul continente e chiamare rinforzi, Howie scopre che il suo aereo \u00e8 stato sabotato. Decide pertanto di cercare Rowan da solo, cos\u00ec si traveste da Punch, uno dei personaggi principali del calendimaggio di Summerisle. Si unisce a una processione degli isolani, che indulgono in innocui rituali dedicati a vari d\u00e8i. Infine Howie scopre Rowan legata a un palo, la libera e, dopo una breve fuga, emergono insieme da una caverna, dove vedono Summerisle e gli altri isolani che li aspettano. Mentre Rowan abbraccia ignara il Lord, gli isolani circondano Howie minacciosamente.\nLord Summerisle spiega allora ad Howie che era stato deliberatamente invitato sull'isola con la falsa storia della bambina scomparsa, e conferma che il raccolto dell'anno scorso era stato disastroso. In un tale evento, la loro religione richiede un sacrificio umano a Nuada, il dio del sole. Howie \u00e8 considerato un sacrificio ideale, perch\u00e9 \u00e8 ancora vergine, \u00e8 venuto sull'isola di libera volont\u00e0 e possiede \"il potere di un re, rappresentando la legge\". Malgrado le proteste di Howie, che spiega che il raccolto fall\u00ec perch\u00e9 le isole Ebridi non sono adatte per coltivare frutta, viene spogliato, vestito in paludamenti cerimoniali e condotto su una collina con le mani legate. In cima alla collina, Howie viene imprigionato in un enorme statua di vimini riempita d'animali. La statua viene incendiata, e gli isolani cominciano a cantare \"Sumer is icumen in\". Howie inutilmente grida tra le fiamme che fu Dio a devastare i raccolti, per punire il loro paganesimo. Ormai morente, recita il Salmo 23, prima di esalare l'ultimo respiro, invocando Ges\u00f9. Il film si conclude con la testa della statua di vimini che crolla nelle fiamme, rivelando il sole che tramonta in lontananza.\nProduzione.\nOrigini.\nChristopher Lee era un attore abituale della Hammer Horror, noto per i suoi ruoli in film dell'orrore, cominciando con \"La maschera di Frankenstein\" (1957), dove imperson\u00f2 il ruolo della \"creatura\". Nei primi anni settanta Lee voleva staccarsi da tali ruoli e partecipare a film pi\u00f9 sofisticati. Incontr\u00f2 lo sceneggiatore Anthony Shaffer e cominciarono a lavorare insieme. Il regista Robin Hardy e Peter Snell, il capo della British Lion, si unirono al progetto. Shaffer ebbe una serie di discussioni con Hardy e i due decisero di fare un film dell'orrore centrato sulla \"vecchia religione\".\nShaffer lesse il romanzo \"Ritual\" di David Pinner, in cui un poliziotto cristiano va a indagare su ci\u00f2 che sembra l'uccisione rituale di una bambina in un villaggio rurale. In origine Pinner scrisse \"Ritual\" come copione d'un possibile film da essere diretto da Michael Winner, con John Hurt nei panni del protagonista. Alla fine Winner abbandon\u00f2 il progetto, e Pinner fu costretto a pubblicare \"Ritual\" come un romanzo. Shaffer e Lee diedero \u00a315,000 a Pinner per i diritti sul romanzo. Shaffer si rese conto per\u00f2 che una trama tratta direttamente dal romanzo non avrebbe funzionato, cos\u00ec cominci\u00f2 a scrivere una storia con solo gli elementi pi\u00f9 basilari del libro.\nShaffer voleva che il film fosse \"un po' pi\u00f9 sofisticato\" dei soliti film dell'orrore. L'idea centrale del film fu definita quando gli venne in mente \"il concetto astratto del sacrificio\". L'immagine dell'uomo di vimini fu ispirata da un passaggio dei \"Commentarii de bello Gallico\", dove Giulio Cesare descrisse come i Galli giustiziavano i criminali bruciandoli vivi in enormi statue fatte di rami intrecciati. Shaffer lo descrisse come \"l'immagine pi\u00f9 allarmante e imponente che ho mai visto.\" Shaffer fu intrigato dal concetto d'uno scontro tra il cristianesimo e il paganesimo e cominci\u00f2 a fare ricerche sul paganesimo storico. Il film fu concepito con l'intenzione di presentare gli elementi pagani obiettivamente, con musica autentica e una ambientazione contemporanea credibile. Una delle fonti d'informazione principali fu \"Il ramo d'oro\", un libro sulla mitologia e la religione scritta dall'antropologo scozzese James Frazer.\nCast.\nL'attore televisivo Edward Woodward fu scelto per il ruolo del sergente Neil Howie dopo il rifiuto di Michael York e David Hemmings. Sembra che Christopher Lee avrebbe voluto Peter Cushing nel ruolo del Sergente Neil Howie, partecipazione impossibile a causa di altri impegni di Cushing. In Gran Bretagna Woodward era famoso per il suo ruolo nella serie TV \"Callan\". Dopo il successo di \"The Wicker Man\", Woodward ricevette attenzione internazionale per i suoi ruoli nel film \"Esecuzione di un eroe\" (\"'Breaker' Morant\") e la serie TV \"Un giustiziere a New York\".\nDiane Cilento fu convinta a ritornare al cinema dopo che Shaffer la vide sul palcoscenico. A Ingrid Pitt, un'altra veterana dei film dell'orrore Britannici, fu dato il ruolo della custode del registro. L'attrice svedese Britt Ekland fece il ruolo della figlia del barista, la sua voce fu doppiata da Annie Ross.\nRiprese.\nIl film fu prodotto durante un periodo difficile nel cinema Britannico. Lo studio British Lion Films era in crisi finanziaria e fu venduto a John Bentley. Per convincere i sindacati che intendeva finire il film prima di vendere lo studio, Bentley costrinse Hardy a girare il film in ottobre, malgrado il fatto che la storia si svolga in primavera. Di conseguenza in molte scene gli alberi furono ricoperti di foglie e fiori artificiali. Christopher Lee fu talmente entusiasta di finire il film che recit\u00f2 senza paga. Durante le riprese la British Lion fu comprata da EMI Films.\nIl film fu girato quasi interamente nelle piccole citt\u00e0 scozzesi di Gatehouse of Fleet, Newton Stewart, Kirkcudbright, mentre alcune scene furono girate nei villaggi di Creetown, nel Dumfries and Galloway, e Plockton, nel Ross-shire. Altre scene furono girate nell'isola di Whithorn, dove i proprietari del castello e alcuni abitanti locali fecero da comparse. Certe scene furono girate a Culzean Castle nell'Ayrshire e nei suoi giardini. Alcune scene girate in volo mostrano l'isola di Skye. La scena finale fu girata a Burrow Head nel sud-ovest della Scozia.\nBritt Ekland disse che alcuni animali ingabbiati nell'uomo di vimini perirono nelle fiamme, ma la sua dichiarazione fu smentita da Robert Hardy.\nColonna sonora.\nLa colonna sonora forma una componente importante della narrativa del film, come nel caso di \"Sadismo\" di Nicolas Roeg. Molte scene importanti sono accompagnate da canzoni, come per esempio durante l'atterraggio di Howie sull'isola, la danza di Willow, la danza intorno all'Albero di Maggio, le fanciulle che saltano sopra le fiamme, la perquisizione delle case, la processione e la scena finale. Il direttore artistico, Seamus Flannery, rivel\u00f2 che Robin Hardy stup\u00ec il cast annunciando che il film sarebbe stato un \"musical\".\nLa colonna sonora fu composta e registrata da Paul Giovanni e il gruppo musicale Magnet, e contiene varie canzoni folk cantate dai personaggi del film. Sono sia canti tradizionali, che composizioni originali di Giovanni e la filastrocca \"Baa, Baa, Black Sheep\".\nNessuno dei canti apparteneva per\u00f2 alla tradizione pagana. La canzone cantata dagli isolani alla fine del film \u00e8 \"Sumer is icumen in\", un canto risalente al XIII secolo scritta nell'antico dialetto del Wessex.\nDistribuzione.\nQuando il film fu completato, lo studio fu comprato da EMI, e British Lion fu messa sotto l'amministrazione di Michael Deeley. Gli esecutivi dello studio suggerirono un finale pi\u00f9 \"ottimista\" per il film, in cui una tempesta spegne le fiamme dell'uomo di vimini, salvando cos\u00ec la vita di Howie. Il suggerimento fu ignorato. In seguito, Hardy dovette tagliare 20 minuti di metraggio, comprendenti scene fuori dall'isola e alcune scene d'interazione fra Summerisle e Howie.\nUna copia del film, che durava 99 minuti, fu mandata a Roger Corman a Hollywood, per permettergli di decidere come distribuire il film negli Stati Uniti. Corman sugger\u00ec di tagliare altri 13 minuti. In Gran Bretagna il film fu tagliato fino a 87 minuti, con alcune scene riadattate, e distribuito come un film di serie B.\nRestauro.\nDurante gli anni '70, Hardy indag\u00f2 su come restaurare il film al suo stato originale, pi\u00f9 lungo. Ricerc\u00f2 la versione originale e il metraggio inedito insieme a Lee e Shaffer, ma senza successo. Alex Cox rivel\u00f2 che il metraggio inedito fu seppellito durante la costruzione dell'autostrada M4. Hardy ricord\u00f2 che una copia del film inedito fu mandato a Roger Corman. I diritti statunitensi del film appartenevano a Abraxas, una piccola ditta sotto l'amministrazione di Stirling Smith, un appassionato di cinema, e John Simon, un critico. Stirling acconsent\u00ec alla distribuzione della versione del film ricostruita. Hardy riusc\u00ec a ricostruire la struttura narrativa originale, alcune scene erotiche e una breve scena iniziale con Howie in Scozia con la sua fidanzata. La versione restaurata di 96 minuti fu distribuita nel gennaio 1979.\nNel 2001 Canal+, nuovo proprietario dei diritti internazionali del film, cerc\u00f2 di distribuire il film originale intero. La copia integrale di Corman era scomparsa, ma esisteva ancora un trasferimento telecinema su videocassetta. Questa copia permise l'aggiunta di elementi mancanti, in particolare scene di Howie in Scozia, dove il suo carattere pio e casto viene presentato come una fonte di tensione tra lui e i suoi colleghi pi\u00f9 permissivi. Questa versione ibrida prolungata, distribuita su DVD da Canal+, \u00e8 considerata la pi\u00f9 fedele alla visione originale di Hardy. Allan Brown, autore di \"Inside the Wicker Man\", rivel\u00f2 che aveva scoperto una serie di foto fatte sul set durante la produzione del film, mostrando le riprese di scene mai viste prima, incluse scene dove Howie ha un incontro con una prostituta, riceve un massaggio da Willow McGregor e assiste a una rissa nel pub.\nNel giugno del 2007 Christopher Lee parl\u00f2 della versione integrale perduta del film. \"Credo che esista ancora, in latte non etichettate. Io ci credo ancora, ma nessuno l'ha visto, quindi non siamo stati capaci di rifarlo o modificarlo, che \u00e8 ci\u00f2 che volevo fare. Sarebbe stato dieci volte migliore [della versione cinematografica].\"\nNel 2013 lo StudioCanal cominci\u00f2 una campagna su Facebook per cercare il materiale mancante, che culmin\u00f2 nella scoperta di una copia di 92 minuti nell'archivio dei film di Harvard. Questa copia, conosciuta come \"la versione di mezzo\", fu assemblata da una copia a 35mm da Hardy stesso nel 1973, ma non fu mai distribuita. Robin Hardy stesso crede che la versione originale non sar\u00e0 mai trovata, dicendo, \"Sfortunatamente, sembra che sia perduta per sempre. Per\u00f2, sono lieto che una copia Abraxas del 1979 sia stata trovata, visto che ho composto questa versione io stesso. Crucialmente, ripristina la continuit\u00e0 che avevo in mente prima.\"\nRobin Hardy annunci\u00f2 nel luglio del 2013 che StudioCanal intendeva distribuire la versione pi\u00f9 completa possibile del film. Rialto Pictures annunci\u00f2 l'intenzione di distribuire il restauro digitale nei cinema americani nel settembre del 2013.\nRiconoscimenti.\n\"The Wicker Man\" ebbe un successo moderato, e vinse il primo premio nel festival di film fantastici in Parigi nel 1974. Nel 1977 la rivista statunitense \"Cinefantastique\" pubblic\u00f2 un'edicola commemorativa sul film, definendolo come \"Il \"Quarto potere\" dei film dell'orrore.\"\nNel 1999 il British Film Institute l'ha inserito al 96\u00ba posto della lista dei migliori cento film britannici del XX secolo.\nNel 2003 il Crighton Campus dell'Universit\u00e0 di Glasgow dedic\u00f2 una conferenza di tre giorni a \"The Wicker Man\".\nNel 2006 \"The Wicker Man\" ricevette il 45\u00ba posto nella lista Bravo dei \"100 momenti pi\u00f9 spaventosi del cinema\".\nDecenni dopo la sua iniziale distribuzione, il film continua a ricevere critiche favorevoli, ed \u00e8 considerato uno dei migliori film dell'anno 1973. Nel 2008, al film fu dato il 485\u00ba posto dal periodico Empire nella sua lista dei 500 film migliori della storia. Christopher Lee considera \"The Wicker Man\" il suo miglior film.\nNel 2010 nel documentario BBC \"A History of Horror\", l'attore Mark Gatiss nomin\u00f2 \"The Wicker Man\" come un buon esempio d'un genere che lui chiamava \"folk horror\", raffrontandolo a \"Il Grande Inquisitore\" e \"La pelle di Satana\".\nAltre produzioni.\nPossibile sequel.\nNel 1989 Shaffer scrisse un copione di trenta pagine intitolato \"The Loathsome Lambton Worm\" (\"L'odioso verme di Lambton\"), un sequel di \"The Wicker Man\". Sarebbe stato pi\u00f9 fantasioso del film originale, con molta pi\u00f9 enfasi sugli effetti speciali. La storia sarebbe cominciata con dei poliziotti che salvano Howie, che poi si risolve a perseguire Summerisle e gli isolani. Howie si trova poi coinvolto in una battaglia cosmica tra il suo Dio e quelli dei pagani, culminante in una lotta con un drago, il verme del titolo. La lotta finisce con Howie suicida che salta da una scogliera mentre \u00e8 legato a due aquile giganti. Questo sequel non fu mai prodotto, ma il copione e alcune illustrazioni furono pubblicate nel libro \"Inside the Wicker Man\".\nA Robin Hardy non piaceva l'idea che Howie sopravvivesse, rammentando poi come gli attori erano invecchiati di vent'anni. Nel 2010 Hardy discusse \"The Loathsome Lambton Worm\", dicendo, \"Lo so che [Shaffer] l'aveva scritto, ma credo che non piacesse a nessuno. Se no, sarebbe stato girato.\"\nRemake.\nUn remake intitolato \"Il prescelto\" con Nicolas Cage e Ellen Burstyn e diretto da Neil LaBute fu distribuito nel 2006. Robin Hardy ne fu scettico. Dopo averlo visto Hardy lo descrisse come un film diverso invece di un vero remake. Il remake fu stroncato dalla critica, e fu un fallimento finanziario. Oggi \u00e8 considerato da molti come un film comico involontario, con vari video pubblicati su YouTube che mostrano il personaggio di Cage che picchia le donne e terrorizza i bambini.\nSequel spirituale.\nNel 2011 fu distribuito un semi sequel intitolato \"The Wicker Tree\" (\"L'albero di vimini\"). Fu anch'esso girato da Robin Hardy, e includeva una breve scena con Christopher Lee. In origine Hardy pubblic\u00f2 la storia in forma di romanzo, intitolato \"Cowboys for Christ\". La storia si svolge intorno a due giovani evangelisti americani in Scozia. Come il personaggio di Woodward, i due incontrano un lord pagano e i suoi accoliti.\nLe persone coinvolte nella produzione del film hanno fatto dichiarazioni contraddittorie sull'identit\u00e0 del personaggio di Christopher Lee. Hardy annunci\u00f2 che l'ambiguit\u00e0 fu deliberata, ma che gli ammiratori di \"The Wicker Man\" l'avrebbero subito riconosciuto come Lord Summerisle. Lee contraddisse Hardy, dichiarando che il suo personaggio \u00e8 diverso da Lord Summerisle, e che \"The Wicker Tree\" non \u00e8 in alcun modo un sequel di \"The Wicker Man\"."}
{"id": "2179915", "revid": "729019", "url": "https://it.wikipedia.org/wiki?curid=2179915", "title": "Tickhill", "text": "Tickhill \u00e8 un paese di 5.264 abitanti della contea del South Yorkshire, in Inghilterra."}
{"id": "2179916", "revid": "729019", "url": "https://it.wikipedia.org/wiki?curid=2179916", "title": "Todwick", "text": "Todwick \u00e8 un paese della contea del South Yorkshire, in Inghilterra."}
{"id": "2179918", "revid": "767487", "url": "https://it.wikipedia.org/wiki?curid=2179918", "title": "Fightstar", "text": "I Fighstar sono un gruppo alternative-rock britannico.\nStoria.\nFormatisi nel 2003, hanno pubblicato l'EP \"They Liked You Better When You Were Dead\", gli album \"Grand Unification\" e \"One Day Son, This Will All Be Yours\" e la compilation di b-side \"Alternate Endings\".\nSono sotto contratto con l'etichetta Search and Destroy Records. Il loro terzo album in studio, \"Be Human\", \u00e8 stato pubblicato nel 2009."}
{"id": "2179920", "revid": "1935652", "url": "https://it.wikipedia.org/wiki?curid=2179920", "title": "Diocesi di Rutana", "text": "La diocesi di Rutana (in latino: \"Dioecesis Rutana\") \u00e8 una sede della Chiesa cattolica in Burundi suffraganea dell'arcidiocesi di Gitega. Nel 2020 contava 264.974 battezzati su 710.208 abitanti. La sede \u00e8 vacante.\nTerritorio.\nLa diocesi comprende il territorio appartenente alla provincia di Rutana prima delle modifiche territoriali avvenute nel 2015 in Burundi.\nSede vescovile \u00e8 la citt\u00e0 di Rutana, dove si trova la cattedrale di San Giuseppe.\nIl territorio \u00e8 suddiviso in 15 parrocchie.\nStoria.\nLa diocesi \u00e8 stata eretta il 17 gennaio 2009 con la bolla \"Ad aptius provehendam\" di papa Benedetto XVI, ricavandone il territorio dalle diocesi di Bururi e di Ruyigi.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2020 su una popolazione di 710.208 persone contava 264.974 battezzati, corrispondenti al 37,3% del totale."}
{"id": "2179921", "revid": "1953061", "url": "https://it.wikipedia.org/wiki?curid=2179921", "title": "Treeton", "text": "Treeton \u00e8 un paese di 2.514 abitanti della contea del South Yorkshire, in Inghilterra."}
{"id": "2179922", "revid": "729019", "url": "https://it.wikipedia.org/wiki?curid=2179922", "title": "Wales (South Yorkshire)", "text": "Wales \u00e8 un paese di 6.000 abitanti della contea del South Yorkshire, in Inghilterra.\nAltri progetti.\nPopolazione:3,064 milioni (2011)"}
{"id": "2179923", "revid": "6923", "url": "https://it.wikipedia.org/wiki?curid=2179923", "title": "Galloro", "text": "Gall\u00f2ro \u00e8 una localit\u00e0 di 1175 abitanti del comune di Ariccia, nella citt\u00e0 metropolitana di Roma Capitale, nell'area dei Castelli Romani, in Lazio.\nLo sviluppo di questa zona del territorio ariccino, situata in una posizione intermedia tra i centri storici di Ariccia e Genzano di Roma lungo l'importante asse viario della via Appia Nuova \u00e8 legato soprattutto alla presenza del frequentato santuario di Santa Maria di Galloro, dove fin dal 1623 viene venerata l'immagine della Madonna di Galloro.\nSociet\u00e0.\nNazionalit\u00e0.\nNell'anno 2006 a Galloro risultavano residenti 97 cittadini stranieri -30 di sesso maschile e 48 di sesso femminile-, di cui solo 19 avevano ottenuto la cittadinanza in corso d'anno."}
{"id": "2179924", "revid": "1598666", "url": "https://it.wikipedia.org/wiki?curid=2179924", "title": "Wath upon Dearne", "text": "Wath upon Dearne, noto anche come Wath-on-Dearne o semplicemente Wath, \u00e8 un paese di 7.545 abitanti della contea del South Yorkshire, in Inghilterra."}
{"id": "2179930", "revid": "228587", "url": "https://it.wikipedia.org/wiki?curid=2179930", "title": "BUP (formato di file)", "text": "I file con estensione BUP, da Back UP, sono copie di backup dei corrispondenti file IFO che si trovano in un DVD-Video.\nCome i file .ifo, contengono le informazioni riguardo all'organizzazione dei brani, dei men\u00f9, dei capitoli e dei sottotitoli e sono utili nel caso il corrispondente file IFO sia danneggiato."}
{"id": "2179933", "revid": "729019", "url": "https://it.wikipedia.org/wiki?curid=2179933", "title": "Wombwell", "text": "Wombwell \u00e8 un paese della contea del South Yorkshire, in Inghilterra."}
{"id": "2179934", "revid": "729019", "url": "https://it.wikipedia.org/wiki?curid=2179934", "title": "Woodsetts", "text": "Woodsetts \u00e8 un paese della contea del South Yorkshire, in Inghilterra."}
{"id": "2179937", "revid": "729019", "url": "https://it.wikipedia.org/wiki?curid=2179937", "title": "Worsbrough", "text": "Worsbrough \u00e8 un paese della contea del South Yorkshire, in Inghilterra, popolato da 9.516 abitanti.\nGeografia fisica.\nWorsbrough comprende il ponte di Worsbrough, il comune di Worsbrough, il villaggio di Worsbrough, la vallata di Worsbrough e Ward Green. Il fiume Dove bagna questa cittadina ad est ed ovest prima di sfociare nel fiume Dearne nella stessa vallata."}
{"id": "2179939", "revid": "260215", "url": "https://it.wikipedia.org/wiki?curid=2179939", "title": "Sede titolare di Abdera", "text": ""}
{"id": "2179940", "revid": "1543377", "url": "https://it.wikipedia.org/wiki?curid=2179940", "title": "Battaglia di Quilacura", "text": "La battaglia di Quilacura fu un conflitto combattuto nel corso della guerra di Arauco. Si tratt\u00f2 di uno scontro notturno, svoltosi a quattro leghe dal B\u00edo B\u00edo tra la spedizione spagnola di Pedro de Valdivia ed un gruppo di guerrieri Mapuche guidati da Malloquete, l'11 febbraio 1546.\nCampo di battaglia.\nValdivia dice di aver viaggiato quattro leghe per raggiungere il Bio-Bio il giorno seguente alla battaglia. Vivar dice che la propria spedizione arrivava dal nord avendo attraversato l'Itata, e Valdivia dice che viaggiarono 10 leghe oltre il punto della battaglia. Vivar che il giorno seguente si mossero quattro leghe per raggiungere la valle del fiume Andalien, e le rive del Bio-Bio, e quindi il luogo della battaglia era presumibilmente a nord-est del Bio-Bio. Lobera."}
{"id": "2179943", "revid": "767487", "url": "https://it.wikipedia.org/wiki?curid=2179943", "title": "Dee Murray", "text": "Biografia.\n\u00c8 noto in ambito musicale per essere stato il principale bassista della Elton John Band: grazie alla sua tecnica, al suo talento e ai suoi cori, che ne facevano un musicista d'\u00e9lite, dar\u00e0 un enorme contributo al tipico sound dei primi lavori dell'artista britannico. Prima di unirsi a lui, aveva iniziato con i Mirage nel 1965 per poi unirsi brevemente agli Spencer Davis Group con il batterista Nigel Olsson.\nNel 1970 i due erano entrati in contatto con Elton e avevano formato il primo nucleo della band, sostanzialmente un trio, che vedeva John al pianoforte, Murray al basso e Olsson alla batteria. In seguito la formazione suon\u00f2 nel trionfale tour americano che lanci\u00f2 Elton come grande superstar del rock mondiale. In studio lo troviamo per la prima volta con Elton in \"Tumbleweed Connection\" (\"Amoreena\"), comunque viene messo fortemente in evidenza nell'album live \"17-11-70\".\nA partire dal 1972, ormai ufficialmente membro della Elton John Band insieme a Olsson e al chitarrista scozzese Davey Johnstone, ha suonato stabilmente in tutti i dischi della rockstar (compreso \"Goodbye Yellow Brick Road\") fino al concept album \"Captain Fantastic and the Brown Dirt Cowboy\" (1975). Subito dopo la distribuzione dell'LP fu infatti sostituito insieme ad Olsson: non \u00e8 un caso che la fine del periodo d'oro della carriera di Elton coincida con la partenza di questi validi musicisti, facenti parte di una delle migliori rhythm section della storia della musica rock.\nNel 1980 Dee fu richiamato nel gruppo, continuando a suonare fino a \"Breaking Hearts\" del 1984 (aveva ricominciato a lavorare in studio con l'album del 1983 \"Too Low for Zero\"). La sua ultima apparizione in un album di Elton John \u00e8 stata ai cori di \"Reg Strikes Back\" (1988). Murray ha inoltre collaborato con i Procol Harum (1977), Billy Joel, Carol King, Peter Allen, Rick Springfield, Alice Cooper e Kiki Dee.\nNel 1992 \u00e8 morto dopo aver avuto un ictus a causa di un tumore contro il quale combatteva da diverso tempo: non aveva ancora compiuto 46 anni. Il 15 marzo dello stesso anno Elton ha suonato in due concerti al \"Grand Ole Opry\" di Nashville, allo scopo di raccogliere fondi a favore della famiglia del musicista."}
{"id": "2179950", "revid": "92723", "url": "https://it.wikipedia.org/wiki?curid=2179950", "title": "Diocesi di Abdera", "text": "La diocesi di Abdera (in latino: \"Dioecesis Abderitana\") \u00e8 una sede soppressa della Chiesa cattolica che fu sede titolare fino al 1931.\nStoria.\nL'antica citt\u00e0 greca di Abdera, fondata nel 655 a.C., fu completamente distrutta da un terremoto all'epoca dell'imperatore Costantino I nella prima met\u00e0 del IV secolo. Non si conoscono vescovi di questo periodo. Attorno al IX secolo la citt\u00e0 fu ricostruita con il nome di \"Polystylon\".\nLa sede titolare di Abdera, che nel suo ultimo periodo di vita coesistette con la sede titolare di Polistilo, fu soppressa con la morte del suo ultimo vescovo, Teodoro Gordaliza S\u00e1nchez, nel 1931."}
{"id": "2179953", "revid": "1305772", "url": "https://it.wikipedia.org/wiki?curid=2179953", "title": "Andrea De Angelis (disambigua)", "text": ""}
{"id": "2179954", "revid": "339392", "url": "https://it.wikipedia.org/wiki?curid=2179954", "title": "Classe Admiral Kuznecov (portaerei)", "text": ""}
{"id": "2179956", "revid": "125928330", "url": "https://it.wikipedia.org/wiki?curid=2179956", "title": "Alessandra Celentano", "text": "Biografia.\n\u00c8 figlia di Alessandro Celentano, fratello del cantautore Adriano Celentano, che \u00e8 quindi suo zio, e cugina del cantautore Gino Santercole, figlio di Rosa Celentano, sorella di Alessandro e Adriano. Da bambina inizia a studiare danza con maestri di fama internazionale, fino a perfezionarsi all'Opera di stato di Budapest. Successivamente, grazie a una borsa di studio, frequenta il Corso di Perfezionamento Professionale di danza a Reggio Emilia, che anni dopo la vedr\u00e0 come docente.\nA met\u00e0 degli anni '80 entra a far parte dell'Aterballetto diretto da Amedeo Amodio, dove interpreta ruoli da prima ballerina in coreografie di alcuni tra i pi\u00f9 grandi coreografi del Novecento (Ailey, Balanchine, Forsythe, Tetley, Childs e altri) e balla accanto a grandi interpreti del mondo della danza (Elisabetta Terabust, Alessandra Ferri, Monique Loudi\u00e8res, Alessandro Molin, Vladimir Derevianko, Julio Bocca). Prende parte a tourn\u00e9e in Europa, Stati Uniti, Canada, Brasile, Algeria, Tunisia e Venezuela.\nDurante il periodo all'Aterballetto ha occasione di lavorare anche con Gheorghe Iancu, con il quale nasce una collaborazione che la porter\u00e0 a lavorare con lui come ballerina e assistente alla coreografia. Negli anni successivi \u00e8 ma\u00eetre de ballet nei maggiori teatri d'Italia: Teatro alla Scala di Milano, Teatro dell'Opera di Roma, Teatro Comunale di Firenze e Teatro San Carlo di Napoli. \u00c8 stata docente ospite in teatri internazionali, lavorando accanto a grandi nomi della danza come Carla Fracci, Roberto Bolle, Massimo Murru, Isabelle Gu\u00e9rin, Manuel Legris e altri. \n\u00c8 stata direttrice artistica dello spettacolo \"Anbeta e Jos\u00e8\", cui hanno preso parte ballerini delle maggiori compagnie a livello mondiale. Dal 2003 partecipa al programma televisivo \"Amici di Maria De Filippi\" in qualit\u00e0 di insegnante di danza classica e coreografa. \nLa Celentano soffre della sindrome dell\u2019alluce rigido, comune nei ballerini, a causa della quale si \u00e8 sottoposta ad alcuni interventi chirurgici, il pi\u00f9 recente nel 2017, che non le hanno per\u00f2 pi\u00f9 permesso di ballare."}
{"id": "2179958", "revid": "339392", "url": "https://it.wikipedia.org/wiki?curid=2179958", "title": "Attivista", "text": ""}
{"id": "2179960", "revid": "287204", "url": "https://it.wikipedia.org/wiki?curid=2179960", "title": "Calciopoli - Processo penale", "text": ""}
{"id": "2179961", "revid": "124133410", "url": "https://it.wikipedia.org/wiki?curid=2179961", "title": "Campionato europeo di football americano", "text": "Il Campionato europeo di football americano \u00e8 una competizione continentale di football americano, per squadre nazionali, organizzata dalla IFAF Europe.\nFormula attuale.\nDal 2005, il Campionato europeo si svolge a cadenza quadriennale, con le partecipanti suddivise in tre raggruppamenti organizzati secondo una classifica dei risultati nelle edizioni precedenti.\nLo svolgimento del campionato viene determinato progressivamente: il gruppo C qualifica una squadra al gruppo B, che a sua volta promuove una squadra al gruppo A, i cui componenti rappresentano, di fatto, l'eccellenza continentale e che si sfidano nella fase finale.\nIl vincitore del gruppo A \u00e8 nominato campione d'Europa. Le prime tre guadagnano inoltre il diritto di partecipazione al Campionato mondiale di football americano.\nLe ultime classificate dei gruppi A e B vengono retrocesse al gruppo immediatamente successivo, mentre le partecipanti al gruppo C hanno il ranking pi\u00f9 basso e vengono designate anche in base alla loro effettiva competitivit\u00e0.\nIl calendario dell'edizione 2010 (ed in particolare quello del gruppo B, che avrebbe dovuto essere ospitato in Italia nel 2008 - e poi tenutosi in Austria nel 2009) ha subito uno spostamento di un anno da parte dell'EFAF, in seguito al fallimento della Federazione Italiana American Football culminato con la revoca dell'affiliazione al CONI. Conseguentemente, la successiva edizione del torneo maggiore si \u00e8 svolta nel 2010; il titolo \u00e8 poi stato vinto dalla .\nA partire dal 2016 il torneo cambier\u00e0 nuovamente formato: i gruppi B e C saranno uniti, e verranno formati 4 raggruppamenti regionali (Nord, Centro-Est, Sud, Ovest). Le vincitrici di ogni raggruppamento si affronteranno in un Europeo B, la cui vincitrice sar\u00e0 promossa nel gruppo A. I raggruppamenti di qualificazione si giocheranno per la prima volta nel 2016, il nuovo gruppo B unificato vedr\u00e0 il debutto nel 2017.\nPer l'edizione 2020, in seguito alla riunificazione della IFAF, il torneo \u00e8 stato nuovamente suddiviso in un gruppo A (con 12 squadre che si affrontano in gironi preliminari per formare 3 divisioni che giocheranno mini-tornei che determineranno la classifica finale) e un gruppo B (che servir\u00e0 da torneo di qualificazione per il successivo gruppo A).\nAlbo d'oro.\nPrimo livello.\nGruppo unico (2018) e scissione federale.\nA partire dall'edizione 2018 \u00e8 stato modificato il formato del torneo, che non prevede pi\u00f9 un sistema a promozioni e retrocessioni su tre livelli, bens\u00ec una fase di qualificazione su pi\u00f9 turni (un primo turno di incontri secchi fra le nazionali di livello pi\u00f9 basso, un secondo turno con due tornei fra le vincenti del primo turno e le nazionali di seconda fascia e un terzo turno con incontri di spareggio fra le vincenti dei tornei e le ultime due classificate dell'edizione precedente). A seguito della scissione di IFAF in due fazioni rivali, per\u00f2, gli incontri di spareggio sono stati annullati e ciascuna fazione ha organizzato il proprio campionato europeo. Il 7 gennaio 2018 la fazione parigina di IFAF ha annunciato il rinvio della propria competizione, inizialmente prevista per la fine di luglio dello stesso anno.\nGruppo A (dal 2021).\nA seguito della riunificazione di IFAF sono stati nuovamente organizzati un gruppo A e un gruppo B.\nPartecipazioni e prestazioni nelle fasi finali.\nSegue una lista delle squadre che hanno partecipato al campionato europeo (gruppo A tra il 2005 e il 2014 e dal 2020). La detiene i principali record della competizione: di partecipazioni alla fase finale (quindici), di finali disputate (nove), di finali consecutive (sette), di vittorie (cinque), di vittorie consecutive (quattro), di piazzamenti tra le prime tre (tredici) e di partite disputate nelle fasi finali."}
{"id": "2179963", "revid": "69377", "url": "https://it.wikipedia.org/wiki?curid=2179963", "title": "Rtv38", "text": ""}
{"id": "2179969", "revid": "39900", "url": "https://it.wikipedia.org/wiki?curid=2179969", "title": "Slalom gigante alle Olimpiadi", "text": ""}
{"id": "2179970", "revid": "119616846", "url": "https://it.wikipedia.org/wiki?curid=2179970", "title": "Billy Herrington", "text": "Biografia.\nNato e cresciuto a Long Island impar\u00f2 il karate dal padre sensei. Interessato anche a pugilato, lotta e arti marziali, all'et\u00e0 di 24 anni, dopo il suo trasferimento a New York, si avvicin\u00f2 al bodybuilding.\nHerrington entr\u00f2 nel mondo del porno grazie ad un amico che present\u00f2 alcune sue immagini di nudo alla rivista \"Playgirl\". Le foto gli valsero il titolo di \"Real men of the Month\" (Vero uomo del mese) e un premio di 500 dollari, oltre a catturare l'attenzione del fotografo Jim French che lo incluse in un calendario Colt; da allora divent\u00f2 un modello esclusivo dei COLT Studio, noto ben presto come \"Colt Man of the Year\".\nLa sua esperienza con la COLT era quasi esclusivamente caratterizzata da esibizioni erotiche o soft porno; i primi approcci con i film hardcore furono con la societ\u00e0 Can-Am Productions dove si esibiva sotto il nome di Billy Marcus. Herrington divenne uno dei pornodivi pi\u00f9 noti degli anni novanta, grazie alla sua forte mascolinit\u00e0 e alla sua dichiarata bisessualit\u00e0, che lo port\u00f2 ad esibirsi esclusivamente come attivo in tutta la sua carriera. Sotto la direzione di Chi Chi LaRue apparve in film hard come \"Body Shop\", \"The Final Link\" e \"Conquered\", per il quale fu candidato a tre Grabby Awards, miglior attore, miglior scena a tre e miglior scena di gruppo; per \"Conquered\" vinse per la miglior scena di gruppo assieme a Colton Ford, Blake Harper, Nino Bacci e Jay Ross.\nNel 2000 imperson\u00f2 un imperatore romano in \"HotMen CoolBoyz\", film prodotto dalla Zentropa, societ\u00e0 di produzione di Lars von Trier. Nel 2003 chiuse la sua carriera con il film \"Ryker's Web\", al fianco di un'altra leggenda del porno anni novanta, ovvero Ken Ryker.\nHerrington si esib\u00ec occasionalmente come spogliarellista in alcuni locali statunitensi ed \u00e8 ancora estremamente noto nella comunit\u00e0 giapponese per una serie di video diffusi dal sito Nico Nico Douga (una sorta di YouTube giapponese), che lo ha trasformato in un fenomeno di Internet e oggetto di oltre 3000 parodie. Herrington ha presenziato a talk show e a eventi in Giappone, dove \u00e8 stato lanciato merchandising di magliette e figures con le sue fattezze.\nMorte.\nDurante la sera del 1 marzo 2018, Herrington fu coinvolto in un incidente stradale sulla California State Route 111 a Rancho Mirage. Venne ritrovato nei resti del suo SUV e fu quindi trasportato presso il Desert Regional Medical Center in Palm Springs, dove mor\u00ec il giorno successivo all'et\u00e0 di 48 anni. \u00c8 stato prima annunciato dal regista di film per adulti Chi Chi LaRue sul suo profilo Twitter confermato in seguito dalla madre Kathleen Wood tramite un post pubblico su Facebook."}
{"id": "2179981", "revid": "1543377", "url": "https://it.wikipedia.org/wiki?curid=2179981", "title": "Siemens-Halske Sh 22", "text": "Il Siemens-Halske Sh 22, citato anche come SAM 22 o semplicemente Siemens Sh 22, era un motore aeronautico radiale a 9 cilindri raffreddato ad aria prodotto dall'azienda tedesca Siemens-Schuckertwerke negli anni trenta.\nSviluppo del britannico Bristol Jupiter, come gli altri motori della gamma l'azienda tedesca, che era controllata dalla Siemens-Halske AG, utilizzava il marchio dell'azienda madre. In seguito, a causa dello scorporo, nel 1936, della sezione motoristica e la fondazione della Brandenburgische Motorenwerke GmbH (Bramo), confluita a sua volta, nel 1939, nella BMW GmbH, continu\u00f2 ad essere prodotto e sviluppato dalle due aziende con la denominazione RLM Bramo 322 ed in seguito BMW-Bramo 322.\nIn una sua versione intermedia, la Sh 22B (o SAM 22B), prodotta nei primi anni trenta era caratterizzata dall'adozione di un compressore centrifugo a singolo stadio e di un riduttore epicicloidale interposto al mozzo dell'elica. La potenza erogata di questa versione, grazie ai miglioramenti introdotti dalla Bramo, risultava di 660 PS (485 kW)."}
{"id": "2179986", "revid": "61051", "url": "https://it.wikipedia.org/wiki?curid=2179986", "title": "Bramo 322", "text": ""}
{"id": "2179988", "revid": "61051", "url": "https://it.wikipedia.org/wiki?curid=2179988", "title": "BMW-Bramo 322", "text": ""}
{"id": "2179994", "revid": "76652", "url": "https://it.wikipedia.org/wiki?curid=2179994", "title": "William M. Ramsay", "text": "Fu il primo docente di Archeologia Classica presso l'Universit\u00e0 di Oxford.\nNel 1883, mentre era professore dell'Universit\u00e0 di Aberdeen, scopr\u00ec il cippo di Abercio.\nFamiglia.\nSua moglie, nipote del dottor Andrew Marshall di Kirkintilloch, lo ha accompagnato in molti dei suoi viaggi ed \u00e8 l'autrice di \"Vita Quotidiana in Turchia\" (1897) e \"The Romance of Elisavet\" (1899). Egli era un nipote dell`imprenditore William Mitchell (1781-1854). Altri parenti sono Mary Ramsay e Agnis Margaret Ramsay."}
{"id": "2179997", "revid": "1543377", "url": "https://it.wikipedia.org/wiki?curid=2179997", "title": "Philippe Capelle", "text": "Biografia.\nSi interessa di temi teologici e di filosofia della religione, specializzandosi in ricerche su Tommaso d'Aquino, fenomenologia e in particolare su Martin Heidegger, nel colloquio tra fede e ragione. Direttore di studi dottorali nell'universit\u00e0 cattolica parigina e membro del consiglio di dottorato dell'Universit\u00e0 di Macerata. Ha al suo attivo numerose pubblicazioni di carattere filosofico e teologico."}
{"id": "2180002", "revid": "21412765", "url": "https://it.wikipedia.org/wiki?curid=2180002", "title": "Bachtin", "text": ""}
{"id": "2180005", "revid": "299827", "url": "https://it.wikipedia.org/wiki?curid=2180005", "title": "Jamaica Jerk - Off", "text": ""}
{"id": "2180009", "revid": "1305772", "url": "https://it.wikipedia.org/wiki?curid=2180009", "title": "Antica cattedrale di San Paolo", "text": "L'antica cattedrale di San Paolo (\"Old St. Paul's\" in inglese) \u00e8 il nome che viene usato per riferirsi alla cattedrale gotica portante questo nome, costruita nella Citt\u00e0 di Londra fra il 1087 ed il 1314. Era la terza chiesa pi\u00f9 alta del tempo e venne distrutta dal grande incendio di Londra nel 1666.\nCostruzione.\nLa cattedrale fu la quarta chiesa, portante sempre il nome di \"St Paul\", costruita su questo sito a Ludgate Hill e la costruzione venne iniziata dai normanni dopo il devastante incendio del 1087 che aveva distrutto la chiesa precedente. I lavori durarono pi\u00f9 di 200 anni, e mentre era in costruzione, venne nuovamente distrutta da un incendio nel 1136. Il tetto venne costruito ancora in legno, che era stata la condanna delle cattedrali che l'avevano preceduta. La chiesa venne consacrata nel 1240 ma, un cambio nella gestione della chiesa, determin\u00f2 la volont\u00e0 di volerla ingrandire. Questo nuovo progetto ebbe inizio nel 1256 e venne completato nel 1314 anche se la cattedrale era stata consacrata nel 1300. Essa era allora la terza chiesa europea pi\u00f9 lunga. Scavi archeologici eseguiti nel 1878 da Francis Penrose, mostrarono che essa era lunga 179 metri e larga 30 nella navata e 87 metri all'altezza del transetto. Inoltre aveva una delle guglie pi\u00f9 alte d'Europa, 147 metri, anche se Wren disse che si trattava di una misura sovrastimata e che essa non doveva superare la pur notevole misura di 138 metri. Per fare un confronto, la cattedrale attuale misura 175 metri in lunghezza e 75 all'altezza del transetto.\nInterno.\nLe decorazioni della cattedrale costruita nel medioevo, facevano di essa la pi\u00f9 bella cattedrale d'Inghilterra per non dire d'Europa. Scrisse cos\u00ec William Benham nel 1902. La lunghezza enorme della navata, il triforio ed il tetto ne facevano certamente una costruzione fuori dal normale. Le vetrate erano reputate le pi\u00f9 belle d'Inghilterra e la parte finale della chiesa un gioiello architettonico.\nAlle pareti laterali erano allineati monumenti funebri di vescovi del periodo medioevale, di aristocratici e di due re anglosassoni.\nDeclino.\nA partire dal XVI secolo la cattedrale and\u00f2 in decadimento. Sotto il regno di Enrico VIII prima ed Edoardo VI dopo, la dissoluzione dei monasteri port\u00f2 alla distruzione degli interni cos\u00ec come il chiostro, gli ossari, la cripta, le cappelle, i reliquari, il coro ed altri edifici siti sul sagrato. Molti di questi ex edifici religiosi vennero venduti specialmente a tipografi e librai.\nSul sagrato della chiesa si radunavano grandi folle per ascoltare alcuni predicatori protestanti che nel 1549 predicavano incitando alla distruzione degli oggetti di culto e delle decorazioni della cattedrale. Nel 1561, un fulmine distrusse la guglia della cattedrale che non venne pi\u00f9 ricostruita. Questo evento venne interpretato, sia dai cattolici che dai protestanti, come un segno dell'ira del Signore. La Regina Elisabetta provvide al costo delle riparazioni.\nNel 1630 l'architetto Inigo Jones aggiunse alla cattedrale un nuovo prospetto, ma la chiesa venne nuovamente danneggiata nel corso della guerra civile inglese, quando vennero dispersi o distrutti gli antichi documenti custoditi e la navata venne utilizzata come stalla dai rivoluzionari.\nIl grande incendio.\nL'antica cattedrale di San Paolo and\u00f2 completamente distrutta col grande incendio di Londra del 1666, che fece crollare il tetto e molte delle strutture portanti.\nDopo l'incendio vennero realizzate delle riparazioni temporanee ma ben presto venne presa la decisione di costruire una nuova Cattedrale essendo troppo costosa la sua riparazione. Seguendo i consigli di Sir Christopher Wren, il \"Surveyor to the King's Works\" ordin\u00f2 la demolizione delle rovine della vecchia Cattedrale. Wren all'inizio utilizz\u00f2 la polvere da sparo per demolire le robuste strutture della chiesa, ma le proteste degli abitanti della zona e la difficolt\u00e0 di dosare l'intensit\u00e0 delle cariche esplosive fece optare per la demolizione tradizionale. I lavori di costruzione della nuova cattedrale iniziarono nel giugno 1675."}
{"id": "2180011", "revid": "299827", "url": "https://it.wikipedia.org/wiki?curid=2180011", "title": "I've Seen That Movie Too", "text": ""}
{"id": "2180012", "revid": "299827", "url": "https://it.wikipedia.org/wiki?curid=2180012", "title": "Sweet Painted Lady", "text": ""}
{"id": "2180015", "revid": "1305772", "url": "https://it.wikipedia.org/wiki?curid=2180015", "title": "Sparganium", "text": "Sparganium \u00e8 un genere di piante acquatiche spermatofite monocotiledoni appartenenti alla famiglia delle Typhaceae.\nSistematica.\nQuesto genere si compone di poche specie (20 \u2013 30 al massimo); di queste mezza dozzina vivono spontaneamente in Italia. Sono diffuse in quasi tutto il mondo; questa distribuzione cos\u00ec ampia \u00e8 tipica delle specie acquatiche in quanto facilmente trovano nell'acqua habitat molto simili e omogenei.\nDistribuzione ampia non solo nello spazio ma anche nel tempo, infatti questo genere \u00e8 molto antico e lo si pu\u00f2 far risalire al periodo oligocenico in quanto una sua specie (\"Sparganium antiquum\") \u00e8 stata ritrovata tra la flora oligocenica dell'isola di Wight. In altri fossili di altre specie sono stati trovati frutti con 7 loculi (normalmente il genere attualmente si presenta con frutti monospermi, raramente si trovano fiori di \"Sparganium\" con 3 loculi fertili)\nAnche per questo genere, come in altri casi, la sistemazione tassonomica \u00e8 in via di definizione. Qui di seguito \u00e8 indicata la classificazione scientifica di questo genere secondo il Sistema Cronquist (basata sugli studi delle Angiosperme del botanico americano Arthur Cronquist pubblicati tra il 1968 e 1988):\nSecondo le nuove direttive della classificazione APG II System (basate sulle ricerche filogenetiche) si ha un cambio di ordine e di famiglia (mentre i livelli inferiori rimangono invariati):\nNella classificazione in uso precedentemente a quella di Cronquist, Classificazione di Wettstein (sistema di classificazione delle piante proposto dal botanico Richard von Wettstein (1863-1931) nel suo \u201cHandbuch der Systematischen Botanik\u201d, ultimo aggiornamento del 1935), la famiglia delle \"Sparganiaceae\" faceva parte dell'ordine delle \"Pandanales\" (classe \"Monocotiledoni\").\nAnche se il genere non \u00e8 molto corposo le sue varie specie si usa raggrupparle in sottogeneri (o sezioni); qui ne elenchiamo alcuni :\nSpecie spontanee della flora italiana.\nPer meglio comprendere ed individuare le varie specie del genere (solamente per le specie spontanee della nostra flora) l'elenco che segue utilizza in parte il sistema delle chiavi analitiche.\nTutte le piante sono a ciclo biologico perenne e a forma biologica di tipo idrofita radicante (I rad), mentre l'habitat \u00e8 pi\u00f9 o meno acquatico (sponde dei fossi o stagni con acqua lenta).\nGeneri simili.\nIl genere che pi\u00f9 si avvicina a quello di questa scheda \u00e8 il genere \"Typha\" L. (in italiano \u201cLisca\u201d). Vive negli stessi habitat (acquatici), le foglie sono molto simili, ma comunque differisce notevolmente per l'infiorescenza che \u00e8 cilindrica e molto caratteristica. Non per nulla attualmente (sempre secondo la classificazione APG II System) sia il genere \"Sparganium\" che il genere \"Typha\" ora appartengono alla stessa famiglia.\nEtimologia.\nIl nome generico (\"Sparganium\") deriva dal greco \"sparganon\" (= fascia; \u201csparganio\u201d in italiano antico), e indica una pianta con foglie a forma di nastro o fettuccia. Questo nome per primo \u00e8 stato usato da Dioscoride per alcune piante acquatiche, mentre l'inserimento definitivo nella nomenclatura tassonomica botanica \u00e8 stata fatta per opera di Linneo.\nDescrizione.\nTutte le specie di questo genere sono perenni e rizomatose. La forma biologica comune a tutto il genere \u00e8 idrofita radicante (I rad), ossia sono piante acquatiche perenni le cui gemme si trovano sommerse o natanti ed hanno un apparato radicale che le ancora al fondale.\nIn questo tipo di piante si nota una evidente riduzione delle parti vessillifere (fiori vistosi con petali policromi). Questo potrebbe indicare una forma pi\u00f9 evoluta rispetto ad altre specie appartenenti ad altre famiglie dello stesso ordine. \nRadici.\nRadici secondarie da rizoma.\nFoglie.\nLe foglie sono semplici (a lamina intera), lineari (nastriformi) e senza stipole; sono carenate nella parte basale; possono avere una consistenza rigida oppure sono morbide a seconda della specie; il portamento \u00e8 eretto oppure liberamente fluttuante nell'acqua.\nInfiorescenza.\nL'infiorescenza \u00e8 composta da una o pi\u00f9 pannocchie ramose con almeno un capolino per ramo; questo normalmente \u00e8 globulare e sessile, ma pu\u00f2 essere anche pendulo. In queste piante i fiori dei due sessi sono distinti : quelli maschili (a caratteri staminali) sono di un tipo, quelli femminili (con caratteri carpellari) sono di un altro; quindi sono piante dicline e monoiche. Generalmente i fiori maschili stanno sopra a quelli femminili.\nFiori.\nI fiori sono unisessuali, monoici, attinomorfi, bi-ciclici (a due verticilli) e trimeri (ogni verticillo \u00e8 composto almeno da tre elementi). \nFrutti.\nIl frutto di queste piante \u00e8 una drupa (o noce) monosperma acheniforme, dove l'esocarpo (l'epidermide superiore) \u00e8 spugnoso, mentre l'endocarpo (l'epidermide inferiore) \u00e8 legnoso. In molti casi questo frutto \u00e8 adattato al galleggiamento. La disseminazione \u00e8 \u201cidrocora\u201d (disseminazione nell'acqua).\nDistribuzione e habitat.\nBuona parte delle specie di questo genere sono originarie dell'America settentrionale (poche specie arrivano fino al Messico); le altre appartengono alla flora spontanea dei paesi eurasiatici a clima temperato-freddo. Qualche presenza in Australia e Nuova Zelanda\nTutte le specie spontanee della nostra flora vivono anche sull'arco alpino. La tabella seguente mette in evidenza alcuni dati relativi all'habitat, al substrato e alla diffusione delle specie a carattere alpino.\nLegenda e note alla tabella.\nPer il \u201csubstrato\u201d con \u201cCa/Si\u201d si intendono rocce di carattere intermedio (calcari silicei e simili); vengono prese in considerazione solo le zone alpine del territorio italiano (sono indicate le sigle delle province).\nUsi.\nQueste piante sono di poco interesse sia per l'industria che per il giardinaggio. Si conosce l'utilizzo alimentare dei rizomi in qualche popolazione lontana dalla civilt\u00e0, ma nulla di pi\u00f9."}
{"id": "2180016", "revid": "129019", "url": "https://it.wikipedia.org/wiki?curid=2180016", "title": "Andrew Wyeth", "text": "Biografia.\n\u00c8 stato uno dei pi\u00f9 noti artisti americani del XX secolo, talvolta indicato con l'appellativo di \"pittore della gente\" a causa della sua popolarit\u00e0 tra il pubblico americano. Era figlio del pittore ed illustratore N.C. Wyeth e di Carolyn Bockius e fratello degli artisti Henriette, Carolyn, Ann e dell'inventore Nathaniel. Nel 1940 spos\u00f2 Betsy James, che aveva incontrato nel 1939 nel Maine, la quale ebbe un'influenza su Andrew altrettanto forte che quella del padre, giocando un importante ruolo sulla sua carriera. Una volta ella afferm\u00f2: \"Io sono un regista ed avevo il pi\u00f9 grande attore del mondo\"..\nNelle sue opere i soggetti principali sono il paesaggio e la gente della sua terra natale, Chadds Ford in Pennsylvania, e della cittadina di Cushing nel Maine, dove risiedeva d'estate e dov'\u00e8 ambientato \"Christina's World\", il suo dipinto pi\u00f9 noto. Realizzato nel 1948 in stile realista, il quadro \u00e8 ispirato alla figura di Christina Olson, una donna che abitava nei pressi della casa di Wyeth e che non era in grado di camminare sin dall'infanzia a causa di una poliomielite spinale. Nel 1963 Wyeth ricevette la Medaglia presidenziale della libert\u00e0 dal Presidente Kennedy, primo pittore a ricevere la prestigiosa onorificenza."}
{"id": "2180018", "revid": "857138", "url": "https://it.wikipedia.org/wiki?curid=2180018", "title": "Varyag", "text": "Varyag (Variago) \u00e8 stato il nome di diverse unit\u00e0 della marina russa."}
{"id": "2180020", "revid": "916580", "url": "https://it.wikipedia.org/wiki?curid=2180020", "title": "Specie di Sparganium", "text": "La voce elenca le specie di \"Sparganium\" pi\u00f9 note.\nI nomi comuni in italiano sono evidenziati in grassetto accanto al nome scientifico.\nB.\n\"Sparganium borderei\" Focke (1877) (sinonimo = \"S. angustifolium\" Michx.)"}
{"id": "2180021", "revid": "767487", "url": "https://it.wikipedia.org/wiki?curid=2180021", "title": "La fanciulla dell'altro mondo", "text": "La fanciulla dell'altro mondo \u00e8 un film del 1934 diretto da Gennaro Righelli.\nTrama.\nDue giovani e poveri musicisti, lei pianista e lui sassofonista, si incontrano su di una nave in viaggio per l'Italia. Lui \u00e8 un viaggiatore clandestino e si innamora subito della ragazza facendole credere di essere un ricco musicista. All'arrivo nel porto di Genova il giovane d\u00e0 alla pianista l'indirizzo di un albergo di gran lusso facendole intendere di abitare l\u00ec, ed \u00e8 proprio sull'ingresso dell'Hotel che i due si incontrano. I tentativi del sassofonista nel continuare nella sua sceneggiata si fanno sempre pi\u00f9 paradossali.\nAll'improvviso dall'America arriva uno strano personaggio che ha avuto una relazione con la ragazza poi abbandonata, tornato per sposarla soprattutto quando apprende di stare per divenire padre, i due partono e il sassofonista rimane solo con le sue disillusioni.\nLa critica.\nFilippo Sacchi, dalle pagine de Il Corriere della Sera del 21 novembre 1934 \u00ab C'era un assunto non comune, quello di fondere la commedia motoria con la commedia a gags, con la situazione psicologica e il dramma sentimentale. All'esecuzione la fusione non \u00e8 ben riuscita, per\u00f2 separatamente abbondano gli episodi felici, saporiti spunti comici, e delicati momenti di emozione. Righelli ha diretto con distinzione con toni che non gli sono abituali, utilizzando soprattutto la cornice che Genova gli offriva \u00bb\nProduzione.\nProdotto dalla S.I.C., il soggetto della pellicola \u00e8 tratto da una novella di Corrado D'Errico, girato per gli interni a Roma negli studi CINES e per gli esterni a Genova, per uscire nelle sale nell'ottobre del 1934."}
{"id": "2180027", "revid": "47767", "url": "https://it.wikipedia.org/wiki?curid=2180027", "title": "Santa Maria del Campo (Rapallo)", "text": "Santa Maria del Campo (\"Santa Maia\" in ligure) \u00e8 una frazione del comune di Rapallo, nella citt\u00e0 metropolitana di Genova. Dista all'incirca tre 3,5\u00a0km dal centro urbano rapallese.\nGeografia fisica.\nIl territorio geografico della frazione \u00e8 costituito principalmente da zone collinari e montane; \u00e8 dominato dall'alta e conica vetta del monte Orsena sulle cui pendici (615 m) fu eretto nel secondo decennio del XVIII secolo il santuario della Madonna di Caravaggio.\nLa frazione \u00e8 attraversata dal rio Tangone e dal pi\u00f9 principale torrente Santa Maria che, nella zona del campo golf, si unisce al torrente San Pietro dando origine al Boate, corso d'acqua attraversante il centro urbano di Rapallo.\nStoria.\nLe origini dell'odierna frazione di Santa Maria del Campo sono riferibili intorno all'XI secolo quando vengono citate per la prima volta le attuali localit\u00e0 di Cassottana, Cavagino e Peragallo, queste ultime richiamanti due tipici cognomi rapallesi. Risale infatti ad un atto del 7 aprile 1049 il testamento di un certo Raimondo del fu Tommaso dove si attesta la sua ultima volont\u00e0 di donare i propri beni, siti proprio nella localit\u00e0 di Gausotana (Cassottana), alla chiesa di Santa Maria di Castello di Genova. Le localit\u00e0 di Cavalixi e Perogallo (Cavagino e Peragallo) sono invece citate quasi quarant'anni dopo, nel testamento datato al 20 aprile 1089 di un certo Ingo, dove proprio quest'ultimo lascia alla nipote Vida beni nel terreno della localit\u00e0 campese.\nUn documento del 1184 attesta invece la presenza della locale chiesa intitolata a \"Sanct\u00e6 Mari\u00e6 de Planis\", Santa Maria del Piano. La chiesa \u00e8 ancora segnalata il 19 luglio del 1261 nell'elenco della parrocchie o chiese annesse al \"Lodo per tasse al clero\". Un dato preciso sulla rettoria di Santa Maria del Campo - anticamente citata come Nostra Donna del Campo - viene indicato nel XVII secolo dove la comunit\u00e0 \u00e8 composta da 155 famiglie per un numero di 695 abitanti.\nContemporanei scritti descrivono l'urbanizzazione del quartiere degli Amandolesi (\"Mandulexi \"nel dialetto locale) - storico nucleo di Rapallo dove furono compresi i nuclei di Santa Maria del Campo, San Pietro di Novella, San Martino di Noceto e in parte Cerisola - caratterizzato dalla folta presenza di nuclei sparsi, maggiormente concentrati lungo la piana del torrente Santa Maria, e dediti alla coltivazione agricola e all'allevamento del bestiame. Secondo i registri parrocchiali, sia nel 1750 che nel 1880, la popolazione della sola comunit\u00e0 di Santa Maria del Campo superava gli 800 abitanti."}
{"id": "2180028", "revid": "178076", "url": "https://it.wikipedia.org/wiki?curid=2180028", "title": "Punta Imperatoria", "text": ""}
{"id": "2180029", "revid": "1372005", "url": "https://it.wikipedia.org/wiki?curid=2180029", "title": "William Feller", "text": "\u00c8 noto per i suoi contributi alla teoria della probabilit\u00e0. Venne chiamato anche Vilim Feller e Willy Feller.\nPrimi anni ed educazione.\nNasce da Ida Oemichen-Perc, cattolica croato-austriaca, e Eugene Victor Feller, figlio di Elsa Holzer, austriaca cattolica, e David Feller, ebreo polacco. \nA Zagabria egli compie la sua educazione elementare e secondaria e studia per due anni matematica. Dal 1925 prosegue i suoi studi a Gottinga, in Germania, dove ha come docenti David Hilbert e Richard Courant; nel 1926 a soli vent'anni ottiene il dottorato con la supervisione di Courant, con una tesi dal titolo \"\u00dcber algebraisch rektifizierbare transzendente Kurven\".\nCarriera.\nNel 1928 ottiene un posto di docente alla Universit\u00e0 di Kiel, ma nel 1933 deve lasciarla, in quanto si rifiuta di firmare un giuramento al nazismo e si trasferisce a Copenaghen, in Danimarca. Successivamente tiene lezioni in Svezia (Stoccolma e Lund). Finalmente nel 1939 si trasferisce negli Stati Uniti, dove insegna alla Brown University e alla Cornell e nel 1944 ottiene la cittadinanza statunitense. Nel 1950 diventa professore alla Princeton University.\nI lavori di Feller sono contenuti in 104 articoli e due libri e toccano una variet\u00e0 di argomenti: analisi matematica, teoria della misura, analisi funzionale, geometria ed equazioni differenziali.\nEgli era tra i maggiori probabilisti che operavano al di fuori della Russia. Intorno alla met\u00e0 del XX secolo la teoria della probabilit\u00e0 in genere non veniva considerata una dignitosa area di ricerca matematica, ad eccezione della Russia per opera di Kolmogorov e di altri valenti studiosi. Feller ha contribuito a chiarire i collegamenti fra catene di Markov ed equazioni differenziali. A lui si deve un trattato in due volumi sulla teoria della probabilit\u00e0 che \u00e8 stato unanimemente considerato una delle pi\u00f9 importanti trattazioni di questa materia.\nRisultati.\nAl nome di Feller sono dedicate circa 150 nozioni concernenti la teoria della probabilit\u00e0; tra questi il processo di Feller, test di Feller per le esplosioni, moto di Feller-Brown, propriet\u00e0 di Feller, semigruppo di Feller e teorema di Lindberg-Feller. Il suo libro \"An Introduction to Probability Theory and its Application\"\nin due volumi, ampiamente adottato come libro di testo, \u00e8 giudicato essenziale per la diffusione della teoria della probabilit\u00e0 e viene considerato tra i migliori scritti nel XX secolo.\nNonostante egli abbia passato la parte scientificamente pi\u00f9 attiva fuori dalla Croazia dove era nato, era cresciuto ed era stato educato, Feller rimase in contatto con i suoi parenti e con i colleghi dell'Universit\u00e0 di Zagabria, che ha di quando in quando visitato per tenervi conferenze.\nFeller ha ricevuto vari premi ed \u00e8 stato membro di varie istituzioni accademice (Boston, Zagabria, Londra, Copenaghen).\nFeller \u00e8 stato, con Otto Neugebauer, tra i promotori della pubblicazione di \"Mathematical Reviews\", la rivista di recensioni e sommari ora assai diffusa ed influente."}
{"id": "2180031", "revid": "365417", "url": "https://it.wikipedia.org/wiki?curid=2180031", "title": "Marco Perduca", "text": "Biografia.\nNato a Firenze nel 1967, \u00e8 nipote di Antonio Perduca, difensore di Legnano, Torino, Atalanta e Inter. Laureato in letteratura nordamericana all'Universit\u00e0 degli Studi di Firenze, per due anni \u00e8 stato candidato al dottorato di ricerca in letteratura inglese presso le Universit\u00e0 di Pisa e Liverpool e ha studiato in Germania e negli Stati Uniti d'America.\n\u00c8 imprenditore nel settore ricettivo nella sua citt\u00e0. Ha un blog sull'Huffington Post e contribuisce alla rubrica \"Fuori Luogo\" sul Manifesto.\nCarriera politica.\nObiettore di coscienza, \u00e8 stato iscritto al Partito Radicale dal 1992 al 2016; dal 1996 al 2006 lo ha rappresentato presso le Nazioni Unite a New York, Vienna e Ginevra. \nTra il 2006 e il 2008 ha lavorato presso la segreteria del viceministro agli Affari Esteri Ugo Intini. \nNel 2008 viene eletto in Toscana al Senato della Repubblica nelle liste del Partito Democratico come membro della delegazione radicale nel PD. Per la prima met\u00e0 della legislatura \u00e8 membro della III Commissione permanente - Affari esteri ed emigrazione, mentre nella seconda ha fatto parte della II Commissione permanente - Giustizia. Per tutta la XVI legislatura \u00e8 stato segretario della Commissione straordinaria per la tutela e la promozione dei diritti umani e membro della Commissione parlamentare per la semplificazione della legislazione.\nDal 2013, oltre a collaborare con le associazioni Radicali, ha lavorato come consulente indipendente per studi legali inglesi sulle condizioni carcerarie italiane e fondazioni USA sulle politiche migratorie e i diritti dei rifugiati in Italia. Negli anni ha fatto parte degli organi direttivi dell'Associazione Luca Coscioni, Certi Diritti, Esperanto Radikala Asocio, Nessuno Tocchi Caino, Non c'\u00e8 Pace senza Giustizia. Nel 2002, per un paio d'anni, ha diretto le attivit\u00e0 internazionali della Lega Internazionale Antiproibizionista coordinandone le attivit\u00e0 in Italia, Europa, Africa e Asia. Dal 2015 coordina le attivit\u00e0 di \"Legalizziamo\" per promuovere una regolamentazione legale della produzione, consumo e commercio della cannabis e suoi derivati oltre che una radicale revisione delle leggi e politiche in materia di droghe a livello nazionale e internazionale.\nPer l'Associazione Luca Coscioni ha coordinato l'organizzazione la V sessione del Congresso Mondiale per la libert\u00e0 di ricerca scientifica al Parlamento Europeo di Bruxelles, nel 2018 e la VI sessione alla Commissione dell'Unione Africana ad Addis Abeba, oltre che le attivit\u00e0 presso le Nazioni unite per la promozione del diritto umano alla scienza. \nDal settembre 2007 \u00e8 anche cittadino della Repubblica Turca di Cipro Nord.\nDal 2018 \u00e8 coordinatore di Science for Democracy.\nNel 2021 \u00e8 stato Sherpa del Values 20 Group.\nDa settembre 2021 \u00e8 il Presidente del Comitato Promotore Referendum Cannabis Legale che ha depositato in Corte di Cassazione oltre 610.000 firme a sostegno del quesito referendario."}
{"id": "2180033", "revid": "599", "url": "https://it.wikipedia.org/wiki?curid=2180033", "title": "Vilibald Sre\u0107ko Feller", "text": ""}
{"id": "2180034", "revid": "599", "url": "https://it.wikipedia.org/wiki?curid=2180034", "title": "Willy Feller", "text": ""}
{"id": "2180036", "revid": "599", "url": "https://it.wikipedia.org/wiki?curid=2180036", "title": "Vilim Feller", "text": ""}
{"id": "2180046", "revid": "299827", "url": "https://it.wikipedia.org/wiki?curid=2180046", "title": "Dirty Little Girl", "text": ""}
{"id": "2180047", "revid": "3115", "url": "https://it.wikipedia.org/wiki?curid=2180047", "title": "Francesco Saverio Gargiulo", "text": "Raggiunse i pi\u00f9 alti gradi della magistratura, scrisse importanti opere in materia giuridica, fu il primo libero docente dell'Universit\u00e0 di Napoli, ricopr\u00ec delicati incarichi a livello ministeriale e fu consigliere comunale di Sorrento e di Napoli.\nBiografia.\nFiglio di Nicola Gargiulo e di Maria Fiorentino, dopo i primi studi compiuti in seminario a Sorrento, a diciotto anni consegu\u00ec a Salerno il diploma in lettere e filosofia.\nTrasferitosi a Napoli, a vent'anni si diplom\u00f2 in legge e giurisprudenza, iniziando la professione di avvocato.\nAppena ventunenne scrisse a Sorrento la sua prima monografia intitolata \"Sul bisogno di una riforma legislativa\"(1862), cui seguirono l'altra sulla \"Inconvenienza della pena di morte\" (1863) e la prima opera di rilievo intitolata \"Studi di Diritto Penale\" (1865).\nIntorno al 1865, nello studio di giurisprudenza in Napoli, cominci\u00f2 ad impartire lezioni di varie discipline giuridiche.\nNel 1866 spos\u00f2 Giulia Cacace, da cui ebbe dodici figli, molti dei quali morirono tuttavia in tenera et\u00e0.\nAlla fine del 1869 (dopo esser stato nominato Uditore Vice Pretore a Piano di Sorrento) cominci\u00f2 a scrivere la sua opera maggiore, il \"Commento al Codice di Procedura Civile\", che venne pubblicato prima in due volumi (1870-72), poi in quattro tomi (1876-81); a questi fecero seguito le \"Emendazioni al Codice di Procedura Civile\" (1873).\n che, approvato nel 1865 in sostituzione dei vari codici gi\u00e0 vigenti negli stati preunitari, rimarr\u00e0 in vigore fino al 1942.\nL'opera gli procur\u00f2 molteplici riconoscimenti accademici e giudiziari: nel 1871 fu chiamato alla Segreteria del Ministro di Grazia e Giustizia De Falco e mantenne tale incarico anche con il Ministro Vigliani; nel 1876 fu posto a Capo della Segreteria della Corte di Cassazione di Roma, di recente istituzione, per poi passare l'anno seguente a dirigere la Segreteria della Corte d'Appello di Napoli.\nNel 1888 Francesco Crispi, istituita la Segreteria della Presidenza del Consiglio dei ministri sul modello germanico, lo chiam\u00f2 a capo di quell'Ufficio, su proposta del Ministro di Grazia e Giustizia Zanardelli.\nNel 1894 la Commissione Consultiva presso il Ministero di Grazia e Giustizia lo promosse alla Corte di Cassazione per \"meriti eccezionali\". Il Presidente della Commissione, nel comunicargli privatamente la notizia ebbe a dirgli: (\"Gargiulo, 1922\"). Prevedendo il sistema giudiziario dell'epoca cinque Corti di Cassazione, gli fu subito offerta la promozione a quella di Torino, poi a quella di Palermo, ma in entrambi i casi egli rifiut\u00f2 per non allontanarsi dalla famiglia. Accett\u00f2 nel 1895 di passare alla Corte di Cassazione di Napoli ed in tale sede pronunci\u00f2 il discorso inaugurale di quell'anno giudiziario.\nSi spense l'11 gennaio 1922, nella sua casa al vico I Foglie a S.Chiara, che oggi porta il suo nome.\nImportanza delle opere.\nAll'opera del Gargiulo attinsero varie generazioni di magistrati, avvocati e docenti universitarii.\nDiede alle stampe diversi trattati e moltissime monografie (nel complesso ammonteranno a circa trecento), collaborando a quasi tutti i periodici giudiziari del tempo, ivi inclusi quelli da lui stesso diretti, \"Diritto e Giurisprudenza\" e \"Foro Napoletano\", quest'ultimo organo del Circolo giuridico.\nTra le sue opere principali vanno elencati il \"Sommario delle Istituzioni di procedura civile\" (1880),il \"Trattato dell'appellazione civile e commerciale\"(1885), l\"'Analisi di giurisprudenza della procedura civile\" (1885), il \"Corso elementare di Dritto Giudiziario Civile\"\" (1888), \"Il Sindaco ed il Conciliatore nel Dritto Italiano\" (1890), il \"Trattato della Cassazione\" (1893), il \"Trattato della spropriazione forzata degl'immobili\" (1900).\nUna volta ritiratosi a vita privata, si dedic\u00f2 ai suoi studi giuridici, filosofici e di vario genere. Tra questi ultimi vanno ricordati \"L'importanza del numero tre nella Mitologia, nel Creato, nel Cristianesimo e Cattolicesimo, nell'Ordine Sociale e nell'Arte\" ed il testo della conferenza tenuta a Sorrento il 10 aprile 1895 su \"L'ingegno, la scienza e le virt\u00f9 di Torquato Tasso\" nel terzo centenario dalla morte del celebre poeta suo concittadino.\nFu sempre molto legato a Sorrento, nel cui Consiglio Comunale sedette per cinquant'anni; ivi ricopr\u00ec anche dal 1896 al 1918 l'ufficio di Presidente del Governo del Conservatorio di S. Maria delle Grazie, istituzione benefica risalente al lontano 1566, della quale egli cur\u00f2 il ripristino secondo gli scopi perseguiti dalla fondatrice, la patrizia sorrentina Berardina Donnorso. Sorrento, riconoscente, gli ha dedicato un busto, oggi collocato nella Villa Comunale, a pochi passi dalla piazza intitolata al suo nome."}
{"id": "2180049", "revid": "729019", "url": "https://it.wikipedia.org/wiki?curid=2180049", "title": "Gran Premio motociclistico del Sudafrica 2000", "text": "Il Gran Premio motociclistico del Sudafrica 2000 corso il 19 marzo, \u00e8 stato il primo Gran Premio della stagione 2000 e ha visto vincere la Yamaha di Garry McCoy nella classe 500, Shin'ya Nakano nella classe 250 e Arnaud Vincent nella classe 125.\nPer il pilota australiano McCoy si tratta della prima vittoria nella classe regina."}
{"id": "2180050", "revid": "1573940", "url": "https://it.wikipedia.org/wiki?curid=2180050", "title": "Agatino (scultore)", "text": "Si tramanda sia l'autore della decorazione del tempio di Asclepio a Epidauro."}
{"id": "2180053", "revid": "1745361", "url": "https://it.wikipedia.org/wiki?curid=2180053", "title": "Ludgate Hill", "text": "Ludgate Hill \u00e8 una collina sita nella City of London, vicina alla vecchia Ludgate, un'antica porta del London Wall demolita nel 1780. Ludgate Hill \u00e8 il luogo in cui \u00e8 ubicata la Cattedrale di Saint Paul, che tradizionalmente sembra sia stata costruita sulle rovine di un tempio romano dedicato alla dea Diana. Essa \u00e8 una delle tre antiche colline di Londra, assieme a Tower Hill ed a Cornhill.\nLudgate Hill \u00e8 anche una strada che corre ad ovest da \"St. Paul's Churchyard\" a \"Ludgate Circus\" e da qui prende il nome di Fleet Street. Essa era in precedenza una strada molto stretta chiamata \"Ludgate Street\".\nIl leggendario Re Lud \u00e8 uno dei tradizionali mitici fondatori della City of London; \"Caer-Ludd\" nel I secolo a.C. \"London\" deriverebbe da \"Ludd-deen\" o \"Valle di Lud\". \"St. Paul's\" \u00e8 situata sulla sommit\u00e0 di \"Ludgate Hill\", il supposto insediamento di Lud."}
{"id": "2180054", "revid": "339392", "url": "https://it.wikipedia.org/wiki?curid=2180054", "title": "Primo Colon", "text": ""}
{"id": "2180057", "revid": "287204", "url": "https://it.wikipedia.org/wiki?curid=2180057", "title": "Eddie Colon", "text": ""}
{"id": "2180059", "revid": "767487", "url": "https://it.wikipedia.org/wiki?curid=2180059", "title": "Agatino (medico)", "text": "Biografia.\nSpartano, allievo del filosofo stoico Lucio Anneo Cornuto, Agatino visse in piena et\u00e0 giulio-claudia e fu maestro di Archigene.\nSi dice che una volta sia stato colto da un attacco di delirio, provocato dalla mancanza di sonno, da cui fu liberato proprio dal suo allievo Archigene, che ordin\u00f2 impacchi di olio caldo per la testa.\nOpere.\nFu esponente della scuola pneumatica e delle sue opere \"Sull'elleboro\" (), \"Sulle febbri semiterzane\" () e \"Sulle pulsazioni\" () non ci rimangono che rari frammenti."}
{"id": "2180067", "revid": "115549", "url": "https://it.wikipedia.org/wiki?curid=2180067", "title": "Prima Divisione Nord 1928-1929", "text": ""}
{"id": "2180068", "revid": "1543377", "url": "https://it.wikipedia.org/wiki?curid=2180068", "title": "Pango-Aluqu\u00e9m", "text": "Pango-Aluqu\u00e9m \u00e8 una municipalit\u00e0 dell'Angola appartenente alla Provincia del Bengo. Ha 45.680 abitanti (stima del 2006) ed una superficie di 2.754 km\u00b2.\nIl principale comune \u00e8 Pango."}
{"id": "2180071", "revid": "6923", "url": "https://it.wikipedia.org/wiki?curid=2180071", "title": "Kawasaki W650", "text": "La W650 \u00e8 un modello di motocicletta \"Neo Retr\u00f2\" che si rif\u00e0 alle linee classiche delle moto inglesi degli anni cinquanta e sessanta e al filone romantico-trasgressivo ben espresso nel film Il selvaggio dal protagonista Johnny (Marlon Brando).\nIl nome utilizzato dalla casa motociclistica giapponese riprende quello delle W1, W2 e W3 in produzione dal 1967 al 1975.\nIl contesto.\nPresentata in Giappone nell'agosto 1998 la \"W650\" \u00e8 stata messa in vendita in Europa, negli Stati Uniti e in Canada dal 1999, precedendo di oltre due anni altre interessanti proposte di bicilindrici in stile classico commercializzate nell'ordine da Triumph, Ducati e Moto Guzzi.\nL'importazione della \"W650\" in Nord America \u00e8 stata interrotta a fine 2000, appena prima dell'introduzione della nuova Triumph Bonneville.\nIn Europa viene importata fino al 2006. In Giappone resta in catalogo fino a tutto il 2010.\nNel 2011 viene sostituita dalla W800.\nDal 2006 al 2010 ne viene prodotta, solo per il Giappone, una versione di cilindrata minore, denominata W400, da 399 cm\u00b3 con la corsa ridotta da 83 a 49\u00a0mm passando da leggermente sottoquadro (rapporto 0.86:1) a diventare un vero superquadro (1,47:1).\nNel corso degli anni l'ottimo progetto iniziale ha richiesto solo adattamenti di dettaglio per adattarsi alla normativa Euro 2 e sono state apportate piccole modifiche estetiche: l'adozione di un manubrio pi\u00f9 basso e il passaggio dalla classicissima sella liscia con bordino panna ad una con cuciture perpendicolari all'asse del mezzo. Unica modifica strutturale degna di nota \u00e8 l'inclinazione del canotto di sterzo che passa nel 2003 da 26,5\u00b0 a 27\u00b0 al fine di ridurre leggermente la maneggevolezza in favore della stabilit\u00e0.\nUna delle sue particolarit\u00e0 pi\u00f9 raffinate \u00e8 la distribuzione comandata ad alberello e coppie coniche, come quella delle Norton Manx e alcuni modelli Ducati del passato."}
{"id": "2180074", "revid": "599013", "url": "https://it.wikipedia.org/wiki?curid=2180074", "title": "Jamie Robinson", "text": "Carriera.\nPer quanto riguarda le competizioni del motomondiale, esordisce nel 1993 in classe 125 con una Honda, nel 1994 corre un Gran Premio nella classe 250, sempre con una Honda, nel 1995 corre due Gran Premi nella classe 500 con una Harris Yamaha e uno nella 250 con l'Aprilia; in nessuna di queste occasioni riesce per\u00f2 a raggiungere una posizione tale da ottenere punti nelle classifiche iridate.\nLe sue prime presenze in classifica risalgono pertanto al motomondiale 1996 dove corre in 250 con un'Aprilia, giungendo 18\u00ba. Nella stagione successiva passa ad una Suzuki, concludendo 22\u00ba.\nNel 1998 partecipa principalmente al campionato Britannico Superbike, che lo vede diciottesimo nella classifica piloti con 37 punti. Nello stesso anno ottiene delle wild card per correre in competizioni mondiali. La prima di queste occasioni \u00e8 stata la prova britannica del campionato mondiale Superbike, corsa con una Ducati 916 del team GSE Ducati, senza ottenere piazzamenti a punti nelle due gare. In seguito corre anche due gran premi nel motomondiale correndo nella classe 250 con una Yamaha, terminando 33\u00ba con 2 punti nella generale.\nSi sposta nel campionato Europeo 250 nel 1999, campionato che chiude quarto con 79 punti alla guida di una TSR Honda, realizzando 2 podi come posizionamenti di rilievo nella stagione. Anche in questa annata fa una apparizione in ambito mondiale, correndo il Gran Premio di Gran Bretagna con il team Chesterfield Yamaha Tech 3 sempre in 250, finendo la gara al dodicesimo posto.\nNel 2000 torna come pilota titolare nel motomondiale - classe 250 con una Aprilia, giungendo 19\u00ba; proprio in quest'ultima stagione raggiunge anche il suo miglior risultato in un singolo gran premio con il 6\u00ba posto ottenuto nel GP d'Olanda.\nRientra nel campionato Britannico Superbike nel 2001, quando si posiziona nono con 144 punti nella graduatoria piloti, e vi resta anche nel 2002, quando invece \u00e8 solo ventiquattresimo con 20 punti.\nPartecipa nuovamente ad una competizione mondiale nel 2003, quando con una Yamaha YZF R6 del team JR Motorsport, corre come wild card le due prova britanniche del campionato mondiale supersport, senza per\u00f2 realizzare risultati tali da consentirgli di portare punti per la classifica.\nDal 2005 al 2007 prende parte al campionato britannico Supersport, proprio l'ultima di queste tre stagioni risulta essere la migliore in questo campionato, infatti \u00e8 quinto nelle generale con 128 punti ed anche tre podi.\nNel 2008 invece si cimenta come pilota automobilistico correndo nella categoria Gran Turismo britannica, ottenendo 6 punti che gli valgono la ventunesima posizione in campionato."}
{"id": "2180076", "revid": "131358", "url": "https://it.wikipedia.org/wiki?curid=2180076", "title": "Sessione Pomeridiana il Tribunale di Forum", "text": ""}
{"id": "2180084", "revid": "2208340", "url": "https://it.wikipedia.org/wiki?curid=2180084", "title": "Nue (mitologia)", "text": "Il \u00e8 una creatura mitologica giapponese. Ha la testa di una scimmia, il corpo di un cane procione, le zampe di una tigre, la coda di un serpente ed emette il verso di un tordo dorato. Secondo la leggenda, il Nue \u00e8 in grado di trasformarsi in una nuvola nera e viene spesso descritto come un essere malvagio, portatore di disgrazie e malattie. Il termine Nue apparve per la prima volta in antiche opere letterarie giapponesi come il \"Kojiki\" e il \"Wamy\u014d ruijush\u014d\".\nSecondo il romanzo \"Heike monogatari\", l'imperatore Konoe si ammal\u00f2 dopo aver avuto incubi per diverse notti e una nube scura apparve sul tetto del palazzo imperiale a Kyoto, durante l'estate del 1153. Il samurai Minamoto no Yorimasa scagli\u00f2 una freccia in direzione della nuvola e da l\u00ec cadde un Nue morto, che venne poi gettato nel mar del Giappone da Yorimasa. La carcassa giunse ad una riva e la popolazione locale, temendo una catastrofe, la seppell\u00ec su una collina. Nel 1435, Motokiyo Zeami scrisse un brano per il teatro N\u014d chiamato \"Nue\", che descrive la storia dell'imperatore Konoe narrata nell\"'Heike monogatari\"."}
{"id": "2180088", "revid": "599013", "url": "https://it.wikipedia.org/wiki?curid=2180088", "title": "Derrick Dial", "text": ""}
{"id": "2180093", "revid": "287204", "url": "https://it.wikipedia.org/wiki?curid=2180093", "title": "Anfione di Cnosso", "text": "Figlio di Acestore, allievo di Ptolico di Corcira (a sua volta discepolo di Crizio) e maestro di Pisone (Pausania, VI, 3.5). Fu l'autore di un gruppo in cui Batto fondatore di Cirene e capostipite della dinastia dei Battiadi, veniva rappresentato in trionfo su un carro, guidato dalla ninfa Cirene, e incoronato dalla personificazione della Libia. Questo gruppo fu dedicato a Delfi dalla popolazione di Cirene (Paus., X, 15.6)."}
{"id": "2180094", "revid": "767487", "url": "https://it.wikipedia.org/wiki?curid=2180094", "title": "Le fate dell'ombra", "text": "Le fate dell'ombra (\"Phantastes: A Faerie Romance for Men and Women\"), pubblicato inizialmente in italiano col titolo Anodos \u00e8 un romanzo fantastico scritto da George MacDonald, pubblicato per la prima volta a Londra nel 1858. La sua importanza \u00e8 stata riconosciuta nella sua successiva ristampa in brossura con l'edizione della Ballantine Books come quattordicesimo volume della celebre serie Ballantine Adult Fantasy nel mese di aprile 1970.\nSi tratta della prima opera in prosa pubblicata da MacDonald. A causa del suo limitato successo di pubblico, l'autore si vide costretto a modificare il proprio genere di scrittura privilegiando romanzi realistici. \"Phantastes\", comunque, esercit\u00f2 una grande influenza sugli autori del genere fantasy delle generazioni successive.\nLa storia \u00e8 centrata sul personaggio Anodos e prende ispirazione dal Romanticismo tedesco.\nIn essa MacDonald d\u00e0 vita a una sorta di esperienza letteraria onirica, a met\u00e0 tra la realt\u00e0 e il mondo fiabesco delle fate, degli gnomi e dei folletti.\nPer i temi trattati e per la storia, \"Phantastes\" \u00e8 una sorta di punto di partenza per il successivo romanzo di MacDonald, \"Lilith\" (1895).\nNell'edizione originale il romanzo \u00e8 illustrato dal pittore preraffaellita Arthur Hughes.\nTrama.\nIl romanzo narra di un giovane che viene proiettato in un mondo di sogno e l\u00ec va alla ricerca del suo ideale di bellezza femminile, incarnato dalla \"Signora di Marmo\". Il libro \u00e8 una sorta di viaggio fantastico di esplorazione, di introspezione, di crescita personale.\nAnodos vive molte altre avventure e tentazioni mentre si trova nell'altro mondo, fino a che egli \u00e8 finalmente pronto a rinunciare ai suoi ideali.\nInfluenza culturale.\n\"Phantastes\" esercit\u00f2 una grande influenza sugli autori del genere fantasy delle generazioni successive: a titolo di esempio, C. S. Lewis nel suo libro \"Surprised by Joy\" dichiar\u00f2 che la sua immaginazione era stata 'battezzata' dalla lettura di \"Phantastes\". Ancora nella propria autobiografia, Lewis dice dell'incontro che fece da ragazzo con il capolavoro di MacDonald: "}
{"id": "2180095", "revid": "767487", "url": "https://it.wikipedia.org/wiki?curid=2180095", "title": "Memories Tha Mixtape", "text": "Memories: Tha Mixtape \u00e8 un mixtape curato da Dj Kamo. Il dj genovese ricostruisce in questo disco tutti i passaggi della vita artistica di Tormento, dall'esordio con i Sottotono, alle esperienze soliste, alla creazione dell'alter ego Yoshi."}
{"id": "2180104", "revid": "117109953", "url": "https://it.wikipedia.org/wiki?curid=2180104", "title": "Effetto Dragan", "text": "L'effetto Dragan prende il nome dal fotografo polacco Andrzej Dragan. Questo effetto, simile al bleach bypass (sbiancamento alla candeggina) usato nel cinema, consiste nella manipolazione digitale di un'immagine, in modo da renderla pi\u00f9 drammatica.\nLe caratteristiche principali di una foto \"draganizzata\" sono:\nL'effetto Dragan nel cinema.\nIl film \"300\", girato interamente in digitale nel 2007, fa largo uso dell'effetto Dragan."}
{"id": "2180107", "revid": "599013", "url": "https://it.wikipedia.org/wiki?curid=2180107", "title": "Ivan Goi", "text": "Tre volte vincitore del campionato italiano: nella classe Superstock 1000 nel 2010 e 2012 e nella classe Superbike nel 2014.\nCarriera.\nLa sua carriera da professionista nel mondo del motociclismo ha avuto inizio nelle competizioni del campionato italiano Sport Production. Dopo l'esordio avvenuto nella categoria 125 SP, nel 1995 partecipa al campionato Italiano Velocit\u00e0 nella categoria 125 GP dove, in sella ad una Honda, conquista una vittoria nell'ultima gara di campionato disputata sul circuito del Mugello.\nI risultati in ambito nazionale lo portano a esordire nelle gare del motomondiale nel 1996 nella classe 125, con una Honda del team Cepsa Effeuno Matteoni di Massimo Matteoni. In questa prima stagione giunge 2\u00ba in Olanda e 1\u00ba in Austria, e conclude 10\u00ba a fine stagione. Questa sua prima e unica vittoria nel campionato mondiale assunse anche una particolare rilevanza in quel momento: Goi divenne il pilota pi\u00f9 giovane ad aver vinto un gran premio nel motomondiale, all'et\u00e0 di 16 anni e 157 giorni; questo record venne poi battuto da Marco Melandri nel 1998.\nNel 1997, restando sempre nella stessa classe, passa all'Aprilia, concludendo 18\u00ba senza per\u00f2 disputare tutti i gran premi a causa di incomprensioni con il team e degli scarsi risultati. Nel 1998 sale in sella all'Aprilia del team Vasco Rossi Racing, ed \u00e8 14\u00ba in classifica generale, senza per\u00f2 ottenere risultati di rilievo nei singoli Gran Premi. Nel motomondiale 1999 torna a competere su una Honda del team Matteoni Racing, concludendo 13\u00ba in classifica generale, con un 6\u00ba posto come miglior risultato nel Gran Premio di Imola. Nel 2000 passa al team Fomma, in sella ad una Honda 125 GP e giunge 10\u00ba in classifica generale, ottenendo dei piazzamenti a punti nel corso della stagione, senza per\u00f2 conquistare il podio.\nNel 2001 Goi \u00e8 passato a competere nel campionato mondiale Supersport, sulla Honda CBR 600RR del team BKM Honda, concludendo una gara in zona punti, ma concludendo la stagione anzitempo a causa delle difficolt\u00e0 di adattamento alla nuova categoria. Nel 2002 disputa una gara nella classe 125 GP del campionato italiano chiudendo in undicesima posizione. Nel 2003, dopo che nellla stagione precedente corse due Gran Premi con un'Aprilia in sostituzione dell'infortunato Jaroslav Hule\u0161, senza ottenere punti, viene ingaggiato dal team Tienne e, in sella ad una Yamaha YZF R6, giunge secondo nel campionato Italiano Velocit\u00e0 nella categoria Supersport. Nella medesima annata partecipa anche a tre GP del mondiale Supersport come wild card ottenendo un solo punto iridato. Nel 2004 partecipa al solo campionato Italiano Velocit\u00e0, nella classe 600 Supersport, giungendo quinto in classifica generale. Nel 2005, in sella alla Yamaha R6 del team Bike Service, giunge 4\u00ba nella classifica del campionato Italiano Velocit\u00e0 della categoria 600 Supersport e partecipa anche a anche a 4 GP del mondiale Supersport come wild card, ottenendo un 9\u00ba posto in gara come miglior risultato.\nNel 2006 passa alla categoria Superstock 1000, giungendo 3\u00ba nel Campionato Italiano Velocit\u00e0 e partecipando come wildcard a due prove (4 gare) del campionato Mondiale Superbike con una Honda CBR1000RR del Emmebi Team, senza per\u00f2 guadagnare punti utili per la graduatoria mondiale. Nel 2007, 2008 e 2009 prosegue la sua partecipazione al campionato Italiano Velocit\u00e0, senza per\u00f2 ottenere risultati particolarmente rilevanti e classificandosi rispettivamente 10\u00ba, 15\u00ba e di nuovo 10\u00ba in classifica generale.\nNel 2010 trova un accordo per partecipare al campionato Italiano Velocit\u00e0 nella categoria Superstock 1000, su un'Aprilia RSV4. In sella alla moto preparata dal team Ecodem ottiene la vittoria alla prima gara della stagione e si laurea campione italiano a fine stagione. Nel 2012, dopo un altro anno sempre in sella all'Aprilia del team Ecodem nella categoria Superbike, concluso al 10\u00ba posto della classifica generale, passa alla guida della Ducati Panigale 1199 del team Barni. Ad Imola, nella seconda tappa del campionato Italiano Velocit\u00e0, categoria Stock 1000, regala alla marca bolognese il primo successo per la nuova 1199 Panigale, ottenendo, contestualmente, anche la testa della classifica del campionato. Nel corso del campionato ottiene altre due vittorie, complessivamente sale sul podio in sei occasioni su otto manche ed il 13 ottobre, a Vallelunga, si laurea nuovamente campione italiano della categoria Stock 1000.\nNel 2013 partecipa alla categoria Superbike del CIV, sempre in sella alla Ducati del team Barni, conquistando complessivamente, 6 piazzamenti sul podio e concludendo il campionato al 4\u00ba posto. Nel 2014 partecipa nuovamente alla categoria Superbike del CIV, confermato in sella ad una Ducati del team Barni, conquistando all'ultima gara il titolo di categoria. Contestualmente al campionato italiano, partecipa a due gran premi del mondiale Superbike, in sella ad una Ducati 1199 Panigale in configurazione EVO, gestita dal team Barni. Ottiene i primi punti iridati nel mondiale per le derivate di serie, chiudendo la classifica generale al ventinovesimo posto. Nel biennio 2015-2016 disputa nuovamente il campionato italiano Superbike, con Ducati e Barni, classificandosi terzo e ottavo rispettivamente. \nNel 2017 rimane nel campionato italiano Superbike passando al team DMR Racing alla guida di una BMW S1000RR con cui raccoglie sessantadue punti classificandosi al decimo posto."}
{"id": "2180111", "revid": "1573940", "url": "https://it.wikipedia.org/wiki?curid=2180111", "title": "Giuseppe Cavallera", "text": "Biografia.\nAveva aderito giovanissimo alle idee socialiste.\nNel 1895, lasci\u00f2 Torino per la Sardegna, allora ancor priva di qualsiasi organizzazione o struttura socialista. L'occasione gli venne offerta dalla Borsa di Studio che vinse presso la facolt\u00e0 di medicina dell'Universit\u00e0 di Cagliari. Pertanto si trasfer\u00ec in Sardegna, dove si laure\u00f2 nel 1896.\nIn meno di un anno, in gran parte per la sua azione, nell'isola erano sorti 10 circoli socialisti.\nSvolse la sua attivit\u00e0 sociale e politico-sindacale soprattutto a Carloforte, a partire dal 1897 dove organizz\u00f2 la Lega dei Battellieri e port\u00f2 le idee del socialismo. In seguito fu attivo propagandista del socialismo e dell'organizzazione sindacale tra i minatori del bacino minerario del Sulcis-Inglesiente-Guspinese, dove ebbe un ruolo determinante nell'organizzare le Leghe dei minatori, associazioni operaie che fondevano gli obiettivi politici dei circoli socialisti con quelli sindacali.\nArrestato nel 1900 per gli scioperi verificatosi a Carloforte tra il 1897 e il 1899, venne condannato dal tribunale di Cagliari a sette mesi di carcere.\nNel 1904 fu eletto segretario della Federazione Regionale dei minatori sardi.\nNel 1906 viene eletto sindaco di Carloforte, nel 1913 deputato del Regno d'Italia per due legislature, e nel 1948 dopo la proclamazione della Repubblica, senatore nel collegio di Iglesias. Dopo la sua morte, al Senato venne sostituito da Antonio Cassitta nella I Legislatura.\nSposatosi con una ragazza di Carloforte di nome Anna Vassallo, ebbe sei figli.\nA lui \u00e8 dedicato a Carloforte il Cineteatro Giuseppe Cavallera costruito dai battellieri a memoria del lungo cammino di riscatto del proletariato."}
{"id": "2180113", "revid": "15756", "url": "https://it.wikipedia.org/wiki?curid=2180113", "title": "Roberto de Visiani", "text": "\u00c8 stato uno dei padri dello studio moderno della botanica in Italia. Le piante da lui classificate riportano la sigla \"Vis.\".\nBiografia.\nGli anni della formazione.\nConcittadino e amico di Niccol\u00f2 Tommaseo, era figlio di un medico e dopo gli studi giovanili nella sua citt\u00e0 natale e al seminario di Spalato, nel 1822 si laure\u00f2 in medicina presso l'Universit\u00e0 di Padova.\nFin da ragazzo coltiv\u00f2 vari interessi, dalla letteratura alle scienze, ma la sua predilezione and\u00f2 subito alla botanica, al tempo considerata una branca della medicina: a Padova il suo interesse si focalizz\u00f2 sul locale Orto botanico, alla cui cura si dedic\u00f2 fin da studente.\nAssistente universitario fino al 1827, ritorn\u00f2 in Dalmazia per dedicarsi all'attivit\u00e0 di medico (a Sebenico, Dernis, Cattaro e Budua). I suoi appunti dell'epoca mostrano ancora una volta il suo vero interesse: recandosi a visitare i malati non mancava infatti di raccogliere gli esemplari di centinaia di erbe trovate lungo la strada, che in seguito classificava, descriveva ed archiviava. Nel contempo, manteneva una corrispondenza col proprio maestro padovano, quel professor Giuseppe Antonio Bonato che negli stessi anni cercava di istituire l'insegnamento autonomo della botanica nell'ateneo patavino.\nIl 7 giugno 1827 divenne socio dell'Accademia delle scienze di Torino.\nDe Visiani scrisse di alcune piante al direttore della \"Gazzetta Botanica\" (\"Botanische Zeitung\") di Ratisbona, e poco dopo venne invitato a collaborare alla rivista. Fra il 1828 e il 1830 pubblic\u00f2 la classificazione e la descrizione di oltre cinquanta specie da lui scoperte.\nProfessore a Padova.\nIl riconoscimento pi\u00f9 importante per la sua attivit\u00e0 scientifica gli venne alla morte del Bonato, quando nel 1836 l'Universit\u00e0 di Padova lo chiam\u00f2 a succedergli in qualit\u00e0 di \"Prefetto dell'Orto\". Il titolo della sua prolusione fu \"Dell'utilit\u00e0 e dell'amenit\u00e0 delle piante\".\nDopo aver superato il concorso a professore universitario a Vienna (a quel tempo il Veneto era parte dell'Impero austriaco), nel 1837 Roberto de Visiani si insedi\u00f2 come titolare della nuova cattedra di botanica, istituita presso l'Universit\u00e0 di Padova.\nLa sua attivit\u00e0 scientifica fu estremamente prolifica, e comprese centinaia di pubblicazioni in italiano e in latino. Fra queste, la pi\u00f9 famosa rimane il saggio \"Flora Dalmatica sive Enumeratio Stirpium Vascularium quas hactenus in Dalmatia lectas et sibi observatas descripsit digessit rariorumque iconibus illustravit\" (generalmente citato semplicemente come \"Flora Dalmatica\"), pubblicato a Lipsia fra il 1842 e il 1845: in esso vengono classificate e descritte secondo il metodo scientifico di Linneo oltre 2.500 specie di piante della Dalmazia. Quest'opera era stata preceduta e in qualche modo preparata da tre saggi sullo stesso tema: \"Stirpium dalmaticarum specimen\" (Padova, 1826); \"Plantae rariores in Dalmatia recens detectae\", in \"Botanische Zeitung von Regensburg\" (Ratisbona, 1828); \"Plantae dalmaticae nunc primae editae\" (Ratisbona, 1830).\nPrima ancora della pubblicazione della \"Flora Dalmatica\" la sua fama era assai ampia, tanto che il re di Sassonia Federico Augusto II, anche lui amante della botanica, aveva chiesto ed ottenuto di poter correggere le bozze di stampa del suo capolavoro.\nSotto la direzione del Visiani, l'antico Orto Botanico di Padova venne notevolmente ingrandito, con la messa a dimora di piante di svariati paesi del mondo, sulle quali egli scrisse puntualmente l'esito delle proprie osservazioni scientifiche.\nFondata la \"Societ\u00e0 del Veneto a promuovere la coltura dei fiori\", assieme a Pier Andrea Saccardo, stese il \"Catalogo delle piante del Veneto\". Assieme all'allievo Andrea Massalongo, fu il primo in Italia a studiare le piante fossili.\nRoberto de Visiani viene ricordato anche per una serie di studi letterari, fra i quali un lavoro sul \"Tresor\" di Brunetto Latini, al quale dedic\u00f2 pure un saggio a proposito del suo \"Trattato di virt\u00f9 morale\". Fra i suoi saggi di critica del testo, sono da ricordare il trattato \"Degli avvedimenti da usarsi nella pubblicazione di testi antichi\" e i saggi \"Nuova pubblicazione di Valerio Massimo\", \"Accenni alle scienze botaniche nella Divina Commedia\" e \"Sopra l'Acanto degli scrittori greci e latini\".\nLungo il corso della sua vita, Visiani non dimentic\u00f2 mai la propria citt\u00e0 natale, provvedendo molte volte ai poveri con elargizioni liberali. Nel 1863 don\u00f2 una forte somma per l'ampliamento e l'ammodernamento del locale ospedale, fondato da suo padre nel 1807.\nTenne sempre corrispondenza col Tommaseo, che gli fece dono di una sua traduzione dei Vangeli.\nNel 1877 lasci\u00f2 l'insegnamento e un anno dopo mor\u00ec, lasciando la propria copiosa biblioteca e l'archivio all'Universit\u00e0 di Padova. Il suo corpo venne trasportato a Sebenico, ove riposa nell'antico cimitero cittadino.\nIdentificazione nazionale.\nFino ad anni relativamente recenti, Roberto de Visiani veniva normalmente considerato un botanico italiano. Avendo vissuto gran parte della propria vita in Italia, pochi ricordavano la sua appartenenza alla minoranza autoctona italiana della Dalmazia.\nLa sua stessa partecipazione alle varie \"Riunioni degli scienziati italiani\", dalla prima convocazione del 1839 in poi (egli fu segretario della Sezione Botanica e Fisiologia generale nel 1840, nonch\u00e9 segretario generale del congresso nel 1842) \u00e8 un chiaro segno di autoidentificazione nazionale, in quegli anni in cui in Dalmazia iniziavano le lotte per il predominio sulla regione fra la maggioranza slava (croata e serba) e la minoranza italiana. All'annessione del Veneto all'Italia nel 1866, Roberto de Visiani acquis\u00ec la cittadinanza italiana. Oltre a ci\u00f2, sono note le sue donazioni alla biblioteca della Societ\u00e0 del Casino di Sebenico, sede principale e centro delle iniziative culturali della locale comunit\u00e0 italiana. \u00c8 da aggiungere che non \u00e8 noto nessuno scritto del Visiani in lingua croata.\nPur con queste premesse, attualmente in Croazia il de Visiani \u00e8 considerato perlopi\u00f9 uno scienziato croato. In alternativa, viene definito semplicemente \"\u0160iben\u010danin\" - e cio\u00e8 \"Sebenicense\" - ed il suo nome viene quasi sempre traslitterato in \"Robert Visiani\" (eliminando la particella \"de\")."}
{"id": "2180117", "revid": "729019", "url": "https://it.wikipedia.org/wiki?curid=2180117", "title": "Focke-Wulf", "text": "La Focke-Wulf Flugzeugbau AG, dal 1936 GmbH, era un'azienda aeronautica tedesca attiva nella produzione di aerei civili e militari nel periodo interbellico e durante la seconda guerra mondiale.\nFondata nel 1923 mantenne invariata la ragione sociale, tranne che per il tipo di societ\u00e0, fino alla sua fusione, nel 1963, con la Weser-Flugzeugbau GmbH per creare la nuova Vereinigte Flugtechnische Werke (VFW) GmbH.\nStoria.\nL'azienda venne fondata a Brema il 23 ottobre 1923 con la ragione sociale di Bremer Flugzeugbau AG dal Prof. Henrich Focke assieme a Georg Wulf ed al Dr. rer. pol. Werner Naumann.\nNello stesso anno l'azienda divenne una societ\u00e0 per azioni e venne volturata in Focke-Wulf-Flugzeugbau AG. Nell'azienda, fino al 1933, quindi nei primi nove anni di attivit\u00e0, furono progettati 29 tipi diversi di aerei e vennero costruiti 140 velivoli. Fra questi si ricorda l'F 19 \"Ente\" (\"Anatra\"), un aeroplano a configurazione canard brevettato nel 1908 assieme al fratello \"Wilhelm Focke\". Ne furono costruiti due esemplari. Fu a bordo di uno dei due esemplari di F 19 che il suo socio, Wulf, trov\u00f2 la morte nel 1927. Successivamente divenne una Gesellschaft mit beschr\u00e4nkter Haftung (GmbH), l'equivalente dell'italiana societ\u00e0 a responsabilit\u00e0 limitata, trasformandosi ancora una volta in Focke-Wulf Flugzeugbau GmbH.\nNel 1933, sotto pressione del governo nazista, la Focke-Wulf si fuse con l'Albatros Flugzeugwerke GmbH con sede a Berlino."}
{"id": "2180118", "revid": "54354", "url": "https://it.wikipedia.org/wiki?curid=2180118", "title": "Focke-Wulf Flugzeugbau AG", "text": ""}
{"id": "2180119", "revid": "54354", "url": "https://it.wikipedia.org/wiki?curid=2180119", "title": "Focke-Wulf-Flugzeugbau AG", "text": ""}
{"id": "2180120", "revid": "307923", "url": "https://it.wikipedia.org/wiki?curid=2180120", "title": "Sails", "text": "Sails \u00e8 un brano scritto ed interpretato da Elton John. Il testo \u00e8 di Bernie Taupin.\nStruttura del brano.\nProveniente dall'album \"Empty Sky\" del 1969, del quale \u00e8 la sesta traccia, si presenta come un brano abbastanza ritmato: vengono messi in evidenza il pianoforte elettrico di Elton e la chitarra elettrica di Caleb Quaye. Quest'ultima, grazie al pedale wah-wah, aggiunge alla canzone tracce psichedeliche gi\u00e0 accentuate dal piano elettrico. Tony Murray e Roger Pope sono presenti rispettivamente al basso e alla batteria. \n\"Sails\" non \u00e8 mai stata eseguita live, se si eccettuano alcune performance trasmesse in radio dopo la distribuzione dell'album.\nSignificato del testo.\nIl testo (alla lettera \"Vele\"), relativamente corto, \u00e8 enigmatico e misterioso, proprio come quello di \"Hymn 2000\". Non si sa cosa abbia chiaramente voluto indicare Bernie, ma \u00e8 comunque certo che la storia narrata parla dell'incontro tra due persone, avvenuto presumibilmente su una nave."}
{"id": "2180121", "revid": "767487", "url": "https://it.wikipedia.org/wiki?curid=2180121", "title": "Aldwych", "text": "Aldwych \u00e8 una strada della Citt\u00e0 di Westminster a Londra. La strada \u00e8 a forma di semicerchio collegata allo Strand da entrambi i lati. Al centro si interseca con la Kingsway. Lungo la strada si trovano i seguenti edifici: il \"Waldorf Hilton\", l'\"Indian High Commission\", l'\"Australian High Commission\", l'\"Aldwych Theatre\", il \"Novello Theatre\" e la London School of Economics.\nIl nome deriva da due termini della lingua inglese antica, \"eald\" e \"wic\", che significano \"antico insediamento\". Il nome successivamente venne trasferito alla via ed al distretto. Essa \u00e8 citata come \"Aldewich\" in un documento del 1211. Nel VII secolo vi era un villaggio anglosassone chiamato \"Lundenwic\". Esso venne creato circa due chilometri ad ovest di Londinium (chiamato \"Lundenburh\" (forte di Londra) dai sassoni) nella zona in cui si trova oggi \"Aldwych\", probabilmente usando la foce del fiume \"Fleet\" come porto commerciale e dei pescatori. Esso venne scoperto nel 1980 a seguito di due campagne di scavo separate condotte dagli archeologi Alan Vince e Martin Biddle che operavano indipendentemente l'uno dall'altro. Recenti scavi nella zona del Covent Garden hanno messo alla luce un esteso insediamento anglosassone. Dagli scavi \u00e8 risultato che l'insediamento ricopriva un'area di circa 600.000 metri quadri ed andava dall'attuale National Gallery ad \"Aldwych\". Quando il centro della citt\u00e0 venne spostato dentro il London Wall, l'antico insediamento di \"Lundenwic\" prese il nome di \"ealdwic\" (antico insediamento).\nAd Aldwych era inoltre sita una stazione della metropolitana di Londra, oggi chiusa."}
{"id": "2180122", "revid": "219110", "url": "https://it.wikipedia.org/wiki?curid=2180122", "title": "Foveon X3", "text": "Il Sensore Foveon X3 \u00e8 un sensore per immagini CMOS per fotocamere digitali progettato da Foveon, Inc. (adesso parte di Sigma Corporation) e prodotto da National Semiconductor e Dongbu Electronics.\nL'X3 permette per ogni pixel di catturare in un unico fotosito la luce incidente e di produrre i segnali relativi alle tre componenti fondamentali della luce (rosso, verde e blu) in modo simile alle tradizionali pellicole a colori. \nQuesta tecnologia si differenzia sostanzialmente dalle altre che invece hanno bisogno di tre fotositi specializzati nella lettura delle tre componenti, ognuno di questi dotato di un fotodetector (fotodiodo). La prima tecnologia permette di creare una immagine senza bisogno di elaborazioni digitali, mentre le altre tecnologie, basate sul CFA (Color Filter Array: matrice di filtri colore) secondo lo schema Bayer o altri, detti anche CFM, ovvero \"matrice di filtro a mosaico\", richiede una interpolazione cromatica anche coi fotositi adiacenti per ottenere l'immagine reale, attraverso la ricostruzione con particolari algoritmi di calcolo, delle due componenti cromatiche mancanti in ogni pixel.\nDeterminazione della risoluzione delle immagini.\nPer determinare la risoluzione delle immagini prodotte da un comune sensore a matrice di Bayer, occorre dividere per 3 il numero dei fotodetector dichiarati dal produttore come se fossero pixel. A titolo esemplificativo, infatti, si pu\u00f2 affermare che in un sensore da 9 MP dichiarati, in realt\u00e0 vi siano solo tre milioni di punti reali (\"fotositi\", che hanno una corrispondenza esatta con il numero dei pixel, in quanto elementi unitari d'immagine, ognuno recante le tre componenti cromatiche RGB). In un sensore Foveon, invece, i fotositi sono sovrapposti a sandwich come per le tradizionali emulsioni fotografiche delle pellicole tradizionali quindi ogni singola porzione di superficie contiene le tre informazioni RGB sovrapposte. Il risultato \u00e8 che, nel caso ad esempio di un sensore da 9 milioni di fotodetector dichiarati, esso produce effettivamente immagini da nove milioni di pixel (ogni pixel con le sue tre componenti cromatiche RGB). Contrariamente, il sensore tipo Bayer di pari risoluzione dichiarata, produce solo 3 milioni di informazioni reali per ogni colore RGB e produrrebbe solo immagini da tre milioni di pixel se per ogni colore RGB non venissero interpolate le informazioni mancanti.\nLinee di sensori Foveon X3.\nAttualmente viene prodotta la serie\nIn passato erano disponibili:\nUtilizzo.\nLa prima fotocamera digitale ad utilizzare un sensore Foveon X3 \u00e8 stata la Sigma SD9, una DSLR lanciata nel 2002."}
{"id": "2180123", "revid": "125045012", "url": "https://it.wikipedia.org/wiki?curid=2180123", "title": "Didelphis", "text": "Didelphis \u00e8 un genere appartenente all'ordine dei Didelfimorfi. Comprende sei specie note comunemente come grandi opossum americani. Due delle specie seguenti (\"Didelphis aurita\" e \"Didelphis marsupialis\"), sono anche note nel nord-est del Brasile con il nome di saru\u00ea.\nTassonomia.\nLe specie del genere \"Didelphis\" sono le seguenti:"}
{"id": "2180127", "revid": "300067", "url": "https://it.wikipedia.org/wiki?curid=2180127", "title": "Bob Lavoy", "text": ""}
{"id": "2180129", "revid": "287204", "url": "https://it.wikipedia.org/wiki?curid=2180129", "title": "Lister Cars", "text": "La Lister Cars \u00e8 una casa automobilistica britannica fondata da George Lister nel 1954 a Cambridge, che divenne nota per il suo coinvolgimento nel motorsport. Venduta nel 1986 a Laurence Pearce, ha prodotto varianti della Jaguar XJS prima di produrre una propria vettura sportiva: la Lister Storm. Nel 2005 decide di fare il salto di categoria passando nei prototipi senza fortuna. Nel palmar\u00e8s della casa ci sono due Campionato FIA GT (2000 e 2001) piloti e costruttori e 4 vittorie nel GT Inglese. Dal maggio 2013, Lister Cars \u00e8 stata acquistata dalla Warranty Wise Insurance Services.\nStoria.\nGeorge Lister &amp; sons.\nA partire dal 1954, il dirigente d'azienda e pilota Brian Lister produsse una prima serie di vetture sportive in una officina di Cambridge. Ispirandosi alla Cooper, us\u00f2 un telaio tubolare, ponte de Dion posteriore e freni a tamburo entrobordo, come altri us\u00f2 un motore MG e un cambio di serie. Ha fatto il suo debutto al British Empire Trophy a Oulton Park nel 1954, con l'ex-pilota MG Archie Scott Brown alla guida. \nIn seguito, per migliorare le prestazioni, \u00e8 stato sostituito il motore con un Bristol 2 litri di cilindrata e si sono usate delle ruote a raggi al posto dei dischi MG. Nella gara di contorno al Gran Premio di Gran Bretagna 1954, riservata alle vetture sport, Scott Brown vinse la classe due litri e si piazz\u00f2 quinto assoluto dietro solo alle Aston Martin.\nNel 1955, alcune Lister-Bristol sono state costruite con una nuova carrozzeria studiata da un ex-dipendente Bristol con l'aiuto della galleria del vento, ma nonostante la nuova configurazione aerodinamica ebbero meno successo dell'originale del 1954. La Lister pass\u00f2 a un motore sei cilindri di Formula 2, il Maserati A6GCS, per le proprie vetture, mentre i clienti continuavano a ricevere il Bristol, venduto per 3.900 sterline. Fu anche approntata una monoposto da corsa con un telaio a traliccio tubolare, azionata da un motore Coventry Climax e con un cambio MG, ma la vettura fu un insuccesso.\nPer il 1957, la Lister riprogett\u00f2 la vettura basandosi su una Jaguar D-Type, motore sei cilindri in linea, con una carrozzeria aerodinamica in alluminio; Fu provata dal giornalista automobilistico John Bolster, ottenendo un'accelerazione 0\u2013100\u00a0mph (0\u2013160\u00a0km/h) in 11.2 secondi. Il pilota Archie Scott Brown vinse nel 1957 il British Empire Trophy con la nuova Lister-Jaguar. Rifinita ancora nel 1958, la Lister-Jaguar \u00e8 entrata nelle competizioni internazionali. Brown mor\u00ec quella stagione in un incidente con la Lister-Jaguar a Spa-Francorchamps. Fu sviluppata un'altra monoposto basata sulla Lister-Jaguar e usata in un'unica occasione per la Corsa dei Due Mondi all'Autodromo Nazionale di Monza. Le vetture di questo periodo sono state soprannominate \"Lister Knobbly\" (nodose, bitorzolute) per la loro carrozzeria sinuosa.\nNel 1959, alla Lister arriva l'esperto di aerodinamica Frank Costin che realizz\u00f2 la nuova carrozzeria costruendola attorno a un nuovo propulsore della Chevrolet Corvette. Tuttavia la configurazione a motore anteriore della nuova Lister-Chevrolet era facilmente battibile dalle nuove vetture sport Cooper a motore posteriore-centrale. Alla fine del 1959, la Lister si ritir\u00f2 dalle competizioni, continuando la produzione di vetture sport su richiesta dei clienti.\nNel 1963 Brian Lister fu scelto dal Rootes Group per preparare la Sunbeam Tiger per la categoria prototipi alla 24 Ore di Le Mans. Il motore della Tiger era un Ford V8 ai primi stadi di sviluppo, mentre Lister costru\u00ec il telaio presso la Jensen Motors. Lister miglior\u00f2 le sospensioni e i freni, approntando anche l'aerodinamica con maggiore pendenza del parabrezza e la coda tronca. Il Ford V8 da 4.300 cc fu preparato da Carroll Shelby per dare 275 CV partendo dai 160 del modello di serie. La vettura era progettata per una velocit\u00e0 massima di 170\u00a0mph (270\u00a0km/h), ma ebbe uno sviluppo troppo breve ed entrambi i motori si ruppero. Rootes in seguito fu rimborsato per i suoi motori. Le due vetture e un \"muletto\" prototipo sono ancora esistenti.\nLaurence Pearce.\nLa Lister ritorna nel 1986 come Lister Cars Ltd. con sede a Leatherhead, nel Surrey, con l'ingegnere Laurence Pearce che prepara circa 90 Jaguar XJS, incrementando la loro velocit\u00e0 massima raggiungibile a oltre 200\u00a0mph e richiedendo un prezzo di oltre 100.000 sterline. Il successo di questo tentativo spinge l'azienda a progettare una nuova auto sportiva: la Lister Storm. Lanciata nel 1993, avrebbe utilizzato il pi\u00f9 grande motore V12 mai usato per una vettura stradale fino ad allora, un Jaguar 7.0\u00a0L. La Storm \u00e8 stata poi sviluppata per le competizioni in varie versioni, vincendo il Campionato FIA GT nel 2000 de 2001. La Lister ha poi sviluppato una Le Mans Prototype, la Storm LMP nel 2003, prodotta su richiesta.\n\"George Lister Engineering Limited\" di Cambridge , titolare degli originali diritti di propriet\u00e0 intellettuale, nonch\u00e9 i progetti e disegni per tutte le Lister originali, nonch\u00e9 i diritti di propriet\u00e0 di \"Pearce Lister Cars\" sono stati acquistati da Warrantywise nel 2013. La nuova societ\u00e0 \u00e8 stata rinominata Lister Motor Company Ltd."}
{"id": "2180130", "revid": "267975", "url": "https://it.wikipedia.org/wiki?curid=2180130", "title": "Arcidiocesi di Urmya", "text": ""}
{"id": "2180134", "revid": "767487", "url": "https://it.wikipedia.org/wiki?curid=2180134", "title": "Don Rehfeldt", "text": ""}
{"id": "2180136", "revid": "300067", "url": "https://it.wikipedia.org/wiki?curid=2180136", "title": "Jim Riffey", "text": ""}
{"id": "2180137", "revid": "1543377", "url": "https://it.wikipedia.org/wiki?curid=2180137", "title": "Access Linux Platform", "text": "L'Access Linux Platform (ALP), ci si riferisce a volte come \"la prossima generazione di Palm OS\" \u00e8 un sistema operativo con licenza Open Source per telefoni cellulari e commercializzata da Access Co. di Tokyo.\nLa piattaforma include ambienti di esecuzione per Java, Palm OS classico, e GTK+ basati su applicazioni native Linux.\n\u00c8 stato presentato al 3GSM, al LinuxWorld, GUADEC e all'Open Source in Mobile.\nFu annunciato la prima volta nel febbraio 2006.\nLa prima versione della piattaforma e il kit di sviluppo per ALP \u00e8 stata diffusa ufficialmente nel febbraio 2007.\nUn palmare basato su ALP \u00e8 stato messo in commercio dall'operatore Orange nella prima met\u00e0 del 2008, e c'\u00e8 stato uno sforzo tra Access, NTT DoCoMo, Panasonic, NEC ed Estreemo per usare la piattaforma come base di una \"piattaforma condivisa\" che implementi una versione rivisitata delle API di MOAP I-mode conforme alle specifiche della fondazione LiMo.\nIl primo telefono cellulare ad usare ALP stato Edelweiss diEmblaze Mobile che \u00e8 uscito a met\u00e0 2009.\n\u00c8 stato sviluppato insieme a Sharp Corporation e 7 altri partner addizionali."}
{"id": "2180149", "revid": "1543377", "url": "https://it.wikipedia.org/wiki?curid=2180149", "title": "LiMo", "text": "La Fondazione LiMo (Linux Mobile) \u00e8 un'alleanza fondata da Motorola, NEC, NTT DoCoMo, Panasonic Mobile Communications, Samsung Electronics, e Vodafone nel gennaio 2007, per sviluppare una piattaforma LiMo, una piattaforma per sistemi operativi per piccoli dispositivi basati su Linux.\nSi sono aggiunti alla fondazione altre societ\u00e0 tra cui Mozilla.\nA febbraio 2009 viene annunciata la disponibilit\u00e0 con i primi telefoni cellulari con sistema operativo Linux per fine 2009.\nNella seconda met\u00e0 del 2009 Motorola annuncia il suo ritiro da LiMo e Windows Mobile per concentrarsi su Android.\nDal 2012 gli sviluppatori di LiMo e MeeGo collaborano e realizzano il sistema \"Tizen\"\nTelefoni cellulari.\nNTT DoCoMo.\nFOMA by NEC:\nFOMA da Panasonic:"}
{"id": "2180154", "revid": "767487", "url": "https://it.wikipedia.org/wiki?curid=2180154", "title": "Funkoff", "text": "I Funkoff (talvolta anche Funk Off) sono una marching band nata a Vicchio (FI) nel 1998, da un'idea del sassofonista Dario Cecchini.\nAlla matrice di origine bandistica, i \"Funkoff\" uniscono ritmi diversi, fondendo funky, soul, jazz, latin e rock, creando un interessante mix musicale energico e peculiare. Sono ispirati dalla tradizione delle street band di New Orleans e da artisti come Maceo Parker, James Brown e quelli Motown. Ritmi e sonorit\u00e0 differenti tra loro si mescolano e si fondono in strutture armoniche e formali, in cui lo spazio lasciato all'improvvisazione \u00e8 spesso inserito in contesti compositivi di ricerca, senza preclusioni di stile e sonorit\u00e0. Il progetto ha tra le sue caratteristiche quella di far sempre accompagnare alla musica delle coreografie originali, per cui i musicisti mentre suonano, vanno in parade o cantano sul palco, ballano.\nHanno oltre 500 concerti al loro attivo e sono stati band ufficiali dell'Umbria Jazz ed Umbria Jazz Winter in pi\u00f9 edizioni.\nCollaborazioni.\nI \"Funkoff\" hanno collaborato con: David Liebman, Paolo Fresu, Antonello Salis, Maurizio Giammarco, Marco Tamburini, Gianluca Petrella, Geg\u00e8 Telesforo, Francesco Cafiso, Daniele Scannapieco, Rudy Migliardi, Crystal White, Simone Cristicchi, Saturnino, Gino Paoli. Irene Grandi"}
{"id": "2180157", "revid": "767487", "url": "https://it.wikipedia.org/wiki?curid=2180157", "title": "Sanctuary (Gabriella Cilmi)", "text": "Sanctuary \u00e8 una canzone della cantante australiana Gabriella Cilmi, pubblicata come quarto singolo estratto dall'album \"Lessons to Be Learned\" il 10 novembre 2008.\nIl brano utilizza il riff dell'introduzione del brano \"Oh No Not My Baby\" nella versione del 1964 interpretata da Maxine Brown.\nIl singolo non fu un grande successo e ottenne risultati piuttosto deludenti rispetto ai precedenti singoli."}
{"id": "2180159", "revid": "287204", "url": "https://it.wikipedia.org/wiki?curid=2180159", "title": "Bruch", "text": "Persone.\nMax Bruch (1838-1920) \u2013 compositore e direttore d'orchestra tedesco"}
{"id": "2180160", "revid": "1318658", "url": "https://it.wikipedia.org/wiki?curid=2180160", "title": "OMX Stockholm 30", "text": "L\u2019OMX Stockholm 30 (OMXS30) \u00e8 un indice di mercato della Borsa di Stoccolma.\nComposizione.\nDal 2009 tale indice \u00e8 cos\u00ec composto:"}
{"id": "2180164", "revid": "834", "url": "https://it.wikipedia.org/wiki?curid=2180164", "title": "Torneo tra i laghi", "text": "Il Torneo tra i laghi \u00e8 un torneo di tiro con l'arco indoor che si svolge a Ternate in provincia di Varese (Lombardia) ogni anno nel mese di febbraio o marzo. Viene organizzato dalla Compagnia arcieri citt\u00e0 di Varese con il patrocinio del Comune di Ternate. \u00c8 inserito nel calendario gare nazionale della FITARCO e come tutti i tornei di questa tipologia si svolge in base al Regolamento tecnico di tiro della Federazione Internazionale di tiro con l'arco (FITA). La prima edizione, nel 2006, \u00e8 stata organizzata a livello interregionale.\nGi\u00e0 alla seconda edizione il torneo \u00e8 diventato internazionale, l'unico di questo tipo e con queste caratteristiche (indoor 18 metri match round; internazionale) in Italia.\nNella sua storia ha ospitato atleti provenienti da Costa d'Avorio, Francia, Svizzera, Slovenia, Irlanda e Italia.\nLa prossima edizione si svolger\u00e0 nel 2011.\nIl nome e il simbolo.\nLa manifestazione prende il nome dalla citt\u00e0 che l'ospita: \"Ternate\", il cui nome, nell'antico idioma locale, vuol dire \"tra i tre laghi\", Comabbio, Varese e Monate.\nIl simbolo della gara \u00e8 rappresentato dal fior di loto, scelto per il suo richiamo al territorio che l'ospita, essendo un fiore tipico del lago su cui sorge Ternate, e da un bersaglio colorato, posto in sottofondo, fedele riproduzione degli stessi a cui gli arcieri tirano nelle gare di Tiro con l'arco.\nIl torneo.\nDopo la prima edizione, disputata sui 25 metri, il Torneo tra i Laghi \u00e8 un 18 metri match round.\nLa gara, suddivisa in turni su due o pi\u00f9 giorni, prevede una fase di qualificazione (il Torneo vero e proprio) di cui vengono premiati i primi tre classificati per ogni classe e categoria individuali e le prime cinque squadre classificate assolute. Dalla classifica del Torneo si strutturano gli scontri del Trofeo Ternate partendo dai quarti assoluti di ogni categoria.\nIl Trofeo Ternate.\nDal 2008 la competizione si \u00e8 arricchita del Trofeo Ternate: i migliori otto atleti di tutte le categorie (arco olimpico; arco compound - maschile; femminile) si sfidano, al termine del Torneo, agli scontri diretti. I primi tre classificati vengono premiati con assegni e il loro nome viene ricamato sul Gonfalone del Torneo, che viene esposto durante l'arco di tutta la competizione sul luogo della gara."}
{"id": "2180165", "revid": "2034231", "url": "https://it.wikipedia.org/wiki?curid=2180165", "title": "Cratere Tycho", "text": "Tycho \u00e8 un cratere lunare localizzato nella parte collinare a sud della faccia visibile della Luna. \u00c8 dedicato all'astronomo danese Tycho Brahe.\nA sud c'\u00e8 il cratere Street, ad est il cratere Pictet e a nord-nordest il cratere Sasserides.\nCaratteristiche.\nTycho \u00e8 un cratere relativamente piccolo, ha un diametro di 85 km e un'et\u00e0 stimata di circa 108 milioni di anni. La raggiera molto estesa, creata a seguito dell'impatto che ha generato il cratere, \u00e8 invece osservabile anche a occhio nudo dalla Terra. L'asteroide dal cui impatto \u00e8 stato generato il cratere era grande quasi quanto quello che caus\u00f2 l'estinzione dei dinosauri circa 65 milioni di anni fa e probabilmente apparteneva alla stessa famiglia di 298 Baptistina.\nCrateri satellite.\nPer convenzione questi crateri sono identificati nelle mappe lunari dalla loro lettera vicino al nome Tycho.\nCuriosit\u00e0.\nNel film di Stanley Kubrick ' e nel ' di Arthur C. Clarke, il cratere Tycho \u00e8 il luogo nel quale viene trovato un impenetrabile monolito nero, denominato \"Tycho Magnetic Anomaly-1\" o \"TMA-1\", lasciato da misteriosi extraterrestri quattro milioni di anni prima.\nIl cratere viene descritto come una zona molto pericolosa nel racconto \"All'ombra di Tycho\" di Clifford D. Simak e gli \u00e8 dedicato un intero capitolo del romanzo \"Intorno alla Luna\" di Jules Verne."}
{"id": "2180166", "revid": "767487", "url": "https://it.wikipedia.org/wiki?curid=2180166", "title": "Cristoforo Colombo - La scoperta", "text": "Cristoforo Colombo - La scoperta \u00e8 un film del 1992 diretto da John Glen.\nIl film, che la Spagna ha finanziato per il cinquecentenario della scoperta dell'America, racconta la storia di Cristoforo Colombo e della scoperta dell'America.\nTrama.\nXV secolo. Il navigatore genovese Cristoforo Colombo ha il sogno di trovare un percorso alternativo per navigare verso le Indie, viaggiando verso ovest anzich\u00e9 verso est, attraverso l'inesplorato Oceano Atlantico. Dopo aver cercato inutilmente l'appoggio dal sovrano portoghese, si reca alla corte spagnola per chiedere aiuto alla regina Isabella e al re Ferdinando. Dopo essere sopravvissuto a una causa con l'inquisitore Torquemada, alla fine ottiene la benedizione dei sovrani e salpa su tre caravelle per viaggiare nell'ignoto. Lungo la strada deve affrontare il sabotaggio da spie e ammutinamenti portoghesi da parte di un gruppo ribelle. Quel che trova sono le isole di San Salvador e con loro il Nuovo Mondo.\nProduzione.\nTimothy Dalton e Isabella Rossellini furono inizialmente scelti come protagonisti, quando il regista George Pan Cosmatos fu sostituito da John Glen poco prima dell'inizio delle riprese. Dalton successivamente fece causa alla produzione per violazione del contratto e per frode. Glen aveva gi\u00e0 diretto Dalton nei suoi due film di James Bond.\nCritica.\nIl film non \u00e8 stato un successo commerciale, avendo incassato poco pi\u00f9 di 8 milioni di dollari a fronte di un budget di 45 milioni.\nAnche la critica ha bocciato il film con una scarsa recensione positiva del 7% su Rotten Tomatoes. Soprattutto i critici hanno definito l'interpretazione di Brando la peggiore della sua carriera .\n\"Colossale pasticcio storico-avventuroso, che mette sulla tolda della \"Santa Maria\" lo sconosciuto, e presto sparito dalla circolazione, George Corraface, nel ruolo di uno spadaccino troppo playboy e poco marinaio. L'autore dell'azzardato soggetto, Mario Puzo, rimescola a suo modo storia e geografia, facendo spreco di indigene nude e ridicolizzando Marlon Brando, disposto (per sei miliardi) a far ciao con la mano ai naviganti in partenza\". (Massimo Bertarelli, \"Il Giornale\", 18 ottobre 2001) \nRiconoscimenti.\nIl film ha ricevuto sei nomination ai Razzie Awards, vincendo quello per il peggior attore non protagonista a Tom Selleck."}
{"id": "2180173", "revid": "35813", "url": "https://it.wikipedia.org/wiki?curid=2180173", "title": "Elliot Coues", "text": ""}
{"id": "2180176", "revid": "1318658", "url": "https://it.wikipedia.org/wiki?curid=2180176", "title": "Ordine di N\u012bsh\u0101n al-Iftik\u0101r", "text": "Il N\u012bsh\u0101n al-Iftik\u0101r (, \"Ordine della Gloria\") fu un ordine cavalleresco tunisino fondato nel 1835 da Al-Mustafa ibn Mahmud, Bey di Tunisia. L'ordine venne concesso sino alla costituzionalizzazione del governo dei Bey, venendo abolito ufficialmente nel 1957.\nStoria.\nL'ordine venne creato dal sultano ottomano Mahmud II il 19 agosto 1831 e destinato specificatamente alla premiazione dei meritevoli dell'area governata dal Bey di Tunisia. Questo fatto, come per altri ordini cavallereschi ottomani, gener\u00f2 ben presto una solo formale reggenza dell'ordine da parte del sovrano turco in quanto il Bey di Tunisi ne divenne sempre pi\u00f9 il gran maestro formale. Esso esisteva essenzialmente secondo due modelli differenti: il primo, concesso dalla sua creazione ed il secondo concesso dopo il 1859. Inizialmente concesso in una singola classe di benemerenza, l'ordine venne riorganizzato in cinque classi nel 1843 ed espanso in sei classi nel 1882:\nQuesto ordine poteva essere concesso alle persone di nazionalit\u00e0 francese, a citt\u00e0 (come Verdun), e ad altri personaggi stranieri in rapporti con la Tunisia. Esso veniva concesso personalmente dal bey di Tunisi su proposta del Gran Visir, su una proposta a sua volta del Governatore Generale Francese (che occupava \"de facto\" il ruolo di Ministro degli Esteri della Tunisia). Ciascun Bey cambiava il proprio monogramma nella decorazione del medaglione centrale dell'insegna dell'ordine e per questo \u00e8 possibile determinare approssimativamente il periodo di concessione di ciascuna onorificenza.\nEsempi di decorazioni.\nLa decorazione tipica dell'ordine era costituita da una placca di argento pieno smaltata di verde e di rosso con raggi. Alcune di esse potevano essere impreziosite da gioielli. Questo tipo di decorazioni (appartenenti al secondo modello) vennero concesse esclusivamente da Ali Muddat ibn al-Husayn (1882-1902).\nQueste decorazioni nello specifico vennero concesse da Muhammad III al-Sadiq (1859-1882) e illustrano le differenze che possono esserci tra le decorazioni di manifattura francese e tunisina:\nQuesti due diplomi di concessione, illustrano la doppia lingua in cui essi venivano redatti, affinch\u00e9 divenissero comprensibili in bilingue:"}
{"id": "2180180", "revid": "765341", "url": "https://it.wikipedia.org/wiki?curid=2180180", "title": "Mansur bin Zayd Al Nahyan", "text": "Si \u00e8 laureato in relazioni internazionali nel 1993 negli Stati Uniti.\nCarriera.\n\u00c8 il fondatore della Abu Dhabi United Group for Development and Investment (ADUG). Dal 1\u00ba settembre 2008 \u00e8 il direttore sportivo del \nRicopre le cariche di:\n\u00c8 stato confermato che il 31 ottobre 2008, insieme ad altri investitori del Vicino Oriente, ha investito 3,5 miliardi di sterline per acquistare il 16,3% della Barclays, la seconda pi\u00f9 grande banca della Gran Bretagna.\nVita privata.\nSi \u00e8 sposato con \u02bfAliya bint al-Butti Muhammad bin \u1e24\u0101med, dalla quale nel 1998 ha avuto un figlio: Zayed b. Man\u1e63\u016br bin Zayed \u0100l Nahy\u0101n.\nIn seguito si \u00e8 sposato con Manal bint Mu\u1e25ammad b. Rash\u012bd \u0100l Makt\u016bm, figlia di Mohammed bin Rashid Al Maktoum (l'attuale Primo ministro e vice presidente degli Emirati Arabi Uniti nonch\u00e9 sceicco di Dubai). Da questa ha avuto due figli: F\u0101\u1e6dima (nata il 9 giugno 2006) e Muhammad (nato il 4 dicembre 2007).\n\u00c8 cugino di Tamim bin Hamad al-Thani, emiro del Qatar\nIl suo patrimonio nel 2016 dichiarato, ammonta a 1,42 miliardi di Dollari."}
{"id": "2180182", "revid": "453768", "url": "https://it.wikipedia.org/wiki?curid=2180182", "title": "Valerio Castronovo", "text": "Biografia.\n\u00c8 stato dal 1967 al 1971 professore incaricato di Storia moderna all'Universit\u00e0 degli Studi di Milano e dal 1972 al 2004 di Storia contemporanea nell'Universit\u00e0 degli Studi di Torino. \u00c8 socio corrispondente dell'Accademia delle scienze di Torino, e direttore scientifico dal 1983 al 2020 del trimestrale di scienze e storia \"Prometeo\". Autore in un primo tempo di studi sulla cultura e l'amministrazione degli Stati Italiani tra Cinque e Seicento, si \u00e8 poi dedicato a ricerche sulla classe politica e l'Industria nell'Italia del secolo scorso. Spiccano in questo ambito la biografia del fondatore della FIAT Giovanni Agnelli e un profilo dell'economia piemontese dall'Unit\u00e0 al 1914, inoltre realizza un quadro delle vicende dell'economia italiana durante l'ultimo secolo scritto per la \"Storia d'Italia\" Einaudi.\nSempre per Einaudi cura l'edizione italiana della \"Cambridge Economic History of Europe\", collabora ad un volume degli \"Annali\", scrive il volume sul Piemonte nella collana \"Storia delle regioni\". Scrive poi \"La Stampa Italiana dall'Unit\u00e0 al Fascismo\" e coordina con Nicola Tranfaglia una \"Storia della stampa italiana\" edita da Laterza in sei volumi. La sua Storia dell'economia italiana \u00e8 stata tradotta nel 2000 in Cina e alcuni suoi saggi in Francia, Germania e Spagna. Presiede il Centro Studi per la documentazione storica ed economica dell'impresa di Roma, l'Archivio del cinema industriale dell'Universit\u00e0 \u201cCarlo Cattaneo\u201d di Castellanza, la Fondazione Museo italiano dell'industria e del lavoro \u201cEugenio Battisti\u201d di Brescia e l'Istituto di studi storici \u201cGaetano Salvemini\u201d di Torino.\n\u00c8 coordinatore scientifico del Centro studi sul giornalismo \u201cGino Pestelli\u201d di Torino, e membro del Comitato scientifico dell'Istituto universitario di studi europei di Torino. Ha curato numerose trasmissioni TV per la Rai, fra cui una serie dedicata nel 1984-85 all'evoluzione dell'industria italiana, e una serie di venti puntate, nel 1999-2000, sulla storia complessiva del capitalismo italiano. Con Renzo De Felice e Pietro Scoppola ha curato la realizzazione per l'Istituto Luce del documentario in cinquanta puntate \"L'Italia del Novecento (1993-1996)\". Ha collaborato dal 1976 al 1998 alle pagine culturali de \"la Repubblica\"; e dal 2000 \u00e8 editorialista de \"Il Sole 24 ORE\" e del suo supplemento culturale. "}
{"id": "2180184", "revid": "767487", "url": "https://it.wikipedia.org/wiki?curid=2180184", "title": "Come ti rapisco il pupo", "text": "Come ti rapisco il pupo, distribuito anche come Cinque furbastri, un furbacchione (Come ti rapisco il pupo) \u00e8 un film del 1976 diretto da Lucio De Caro.\nTrama.\nMilano, met\u00e0 anni Settanta. Una banda di ladri maldestri, privi d'esperienza nel crimine, rapisce Jimmy, figlio di un miliardario agente di cambio Paolo Sterzi, e chiede al padre un riscatto di un milione di dollari, sbagliando, poich\u00e9 la richiesta vera era di un miliardo di lire, cifre pi\u00f9 alta col cambio dell'epoca. La banda \u00e8 formata da Elia, Rita, Pinin, Dado e Dada, che \u00e8 la telefonista che patteggia i soldi del riscatto. Il figlio, Jimmy, fa presto amicizia con i suoi rapitori e una volta liberato dalla polizia si rifiuta di identificarli per arrestarli.\nProduzione.\n\u00c8 tratto dal romanzo di Donald E. Westlake \"Come ti rapisco il pupo\" (\"Jimmy the Kid\") del 1974, uscito in Italia nel 1975 nella collana \"Il Giallo Mondadori\" con il numero 1373."}
{"id": "2180185", "revid": "123640624", "url": "https://it.wikipedia.org/wiki?curid=2180185", "title": "D'Alessio", "text": ""}
{"id": "2180188", "revid": "122989246", "url": "https://it.wikipedia.org/wiki?curid=2180188", "title": "Arabian Business", "text": "Arabian Business \u00e8 una rivista araba di economia pubblicata in inglese e arabo da ITP Publishing Group; \u00e8 il settimanale pi\u00f9 venduto nel Medio oriente. Esiste una versione internazionale, Arabian Business International, nota anche come ABI magazine."}
{"id": "2180189", "revid": "122315", "url": "https://it.wikipedia.org/wiki?curid=2180189", "title": "Cricetidi", "text": ""}
{"id": "2180191", "revid": "1632387", "url": "https://it.wikipedia.org/wiki?curid=2180191", "title": "Cranium", "text": "I Cranium sono una band speed metal/thrash metal formatasi a Stoccolma per mano dei fratelli Phil e Gustav von Segebaden.\nStoria.\nDopo essersi esibiti con il nome \"Legion\" dal 1985 al 1986, i due fratelli von Segebaden decisero di reclutare il chitarrista e cantante Frederik S\u00f6derberg (gi\u00e0 con i \"Legion\") e il batterista Jocke Petterson riformando la band nel 1996 sotto nome di \"Cranium\".\nIn tre anni pubblicano tre dischi che li portano a un discreto successo a livello underground degli appassionati del genere.\nQuello che vogliono esprimere con i loro testi \u00e8 rabbia contro la musica \"pop\" e \"disco\".\nLa band si \u00e8 sciolta nel 2001 in seguito al suicidio del batterista Johan Hallberg. Phil von Segebaden e Frederik S\u00f6derberg sono ancora in attivit\u00e0 con i Dawn, gruppo death metal da loro fondato nel 1990.\nConcept del progetto Cranium.\nSulle copertine e nei testi dei \"Cranium\" si cela una sorta di trilogia:\nIn \"Speed Metal Satan\" il gruppo \u00e8 fuori da una discoteca e sono pronti ad assalirla, insieme a loro c'\u00e8 un uomo armato di motosega che come ci racconta una canzone dell'album si pu\u00f2 dedurre che l'uomo \u00e8 \"Bestial Butcher\".\nNel secondo album, \"Speed Metal Slaughter\" i tre sono dentro la discoteca e massacrano tutti quelli che trovano sempre accompagnati dal macellaio. Questo episodio viene raccontato nella prima traccia del disco \"Slaughter on the Dance Floor\".\nInfine arriva \"Speed Metal Sentence\" dove i \"Cranium\" sono nuovamente fuori dalla discoteca circondati dalla polizia che gli incatena e gli trasciner\u00e0 in tribunale, cos\u00ec racconta la title track dell'album.\nMa a quanto pare i tre riescono a fuggire e il disco racconta le varie avventure dei Cranium dopo la fuga:\nLa storia di \"Necro Nudist\" in \"Nymphomanic Nuns\" e quella di \"Grave Reaper\" in \"Full Moon Fistbanger\".\n\"Chinsaw Demon\" si riunisce agli altri e fanno un tour in Giappone (\"Samurai Satan\").\nNon si sa se la storia dei \"Cranium\" finisce qua, ci potrebbe essere anche un quarto capitolo.\nCollegamenti esterni.\nFan Page on MySpace"}
{"id": "2180195", "revid": "38427", "url": "https://it.wikipedia.org/wiki?curid=2180195", "title": "Caldirola", "text": "Caldirola \u00e8 una frazione di Fabbrica Curone, in provincia di Alessandria. La localit\u00e0 \u00e8 situata vicino alla frazione di La Gioia. \nCentro turistico invernale e estivo (piste da sci e per mountain bike \"downhill\"), si trova a circa ed ha una seggiovia (situata a La Gioia) che sale fino ai metri del monte Grop\u00e0, da dove si pu\u00f2 raggiungere facilmente la cima del monte Giarolo."}
{"id": "2180197", "revid": "767487", "url": "https://it.wikipedia.org/wiki?curid=2180197", "title": "Teixeirinha", "text": "Caratteristiche tecniche.\nGiocava come ala. La sua azione caratteristica era raggiungere il fondo del campo e rientrare verso l'area avversaria. Era anche molto continuo nelle sue prestazioni.\nCarriera.\nClub.\nGioc\u00f2 per il San Paolo, del quale \u00e8 considerato uno dei pi\u00f9 grandi idoli, giocando 533 partite e segnando 184 reti. Ha vinto il Campionato Paulista per 6 volte dal 1943 al 1953; vestiva la maglia numero 1, segno del rispetto dei suoi compagni di squadra. Ha giocato per la Portuguesa Santista dopo essersene andato dal San Paolo il 3 marzo 1956."}
{"id": "2180199", "revid": "2160814", "url": "https://it.wikipedia.org/wiki?curid=2180199", "title": "Romance (poesia)", "text": "Il romance (in italiano, \"romanza\") \u00e8 una composizione poetica caratteristica della tradizione letteraria spagnola, iberica e ispanoamericana composta usando . Non deve confondersi con il romanzo, genere narrativo di uguale denominazione.\nIl Romance \u00e8 un poema caratteristico della tradizione orale, e diventa popolare nel secolo XV, dove si raccolgono per la prima volta per iscritto in romanceros. I \"romances\" son generalmente poemi narrativi, con una gran variet\u00e0 tematica, secondo il gusto popolare del momento e del luogo specifico. I \"romances\" si interpretavano recitando, cantando o intercalando canto e recitazione.\nOrigini.\nI \"romances\" sorgono dalla frammentazione dei grandi poemi epici, quelli come \"El Cantar de Mio Cid,\" e \"El cerco de Zamora\". In questo processo, i cantares de gesta, cantati dai giullari, non circolavano solo nelle corti aristocratiche ma anche nelle piazze. Piacevano alle masse, che a loro volta ripetevano i successi pi\u00f9 memorabili, che si trasmettevano secondo il suo interesse episodico. In questa maniera gli epici si sottoponevano a una certa trascuratezza. Al medesimo tempo c'erano giullari meno importanti che si dedicavano a cantare in pubblico e a parte solo i brani epici che includevano un'azione o un fatto completo. Il processo creativo che produce questa separazione lo descrive cos\u00ec: \"alcuni versi felici pi\u00f9 o meno fedelmente ricordati e ripetuti dagli ascoltatori delle gesta, girando nella memoria, nella fantasia e nella recitazione di molti individui e generazioni, allentavano la loro consistenza interna, propria di un racconto conciso e legato a un insieme \u2026 Man mano che questi brani si popolarizzavano versi estranei furono abbandonati, fino a che le gesta si ridussero a frammenti indipendenti, con il loro proprio tema e unit\u00e0 di struttura, passando poi per varie rifusioni. I romantici del secolo XIX chiamarono il suo autore \"el pueblo poeta,\" (il villaggio o popolo poeta) nome modificato da [...], chi lo design\u00f2 \"auto-legi\u00f3n,\" ossia la linea di cantori e ascoltatori anonimi attraverso i secoli X, XV, e XX.\nAltri ricercatori hanno scartato questa ipotesi, quali [...], [...] e P\u00edo Baroja. [...] avanz\u00f2 la teor\u00eda della cantilena, la cui narrativa meno etesa si framment\u00f3. P\u00edo sostenne la priorit\u00e0 dei \"romances\", respingendo l'idea che le gesta si frammentano in canzoni brevi. S. G. Morley dimostr\u00f2 che l'ipotesi \u00e8 valida per solo 3 dei 9 \"romances\" del Cid, e per 2 dei 4 \"romances\" storici, e che solo 3 dei 146 \"romances\" esaminati hanno una relazione intima con i canti (\"cantares\") restaurati trovati nelle \"croniche\". Un esempio che appoggia la tesi di [...] \u00e8 il \"romance\" \"Si fermano contro il muro Alicante,\" che consiste di versi molto simili a quelli che si incontrano nella \"Cr\u00f3nica\" del 1344. Per dimostrare la sua tesi, il grande ricercatore ricostru\u00ec una parte dell\"'epico\" in base a questa cronaca e della rifusione della [...]\"\nIn quanto allo stile del \"romance\", emerge nell'analisi che fa Rudolf H. sopra la dizione \"formul\u00edstica\". Poich\u00e9 i \"romances\" si trasmettono per via orale o dipendono dalle risorse mnemoniche, che sono le formule di espressione caratteristiche del genere. Cos\u00ec, le ripetizioni (\"Rey don Sancho, rey don Sancho\"; \"Fonte-frida, fonte-Frida\"), l'epiteto (\"flor de la poronga\"), e la esclamazione (\"Ay Dios, qu\u00e9 buena [...]\") sono stampelle alle quali si appoggia la memoria del giullare. Tra altri moduli ricorrenti, c'\u00e8 la introduzione al dialogo (\"buenus oraleis los que d\u00e1is\"), l'introduzione all'azione (\"Ya se parte. Ya se sale\"), e il parallelismo (\"Todos visten un vestido. Todos visten un zorzal\").\nCaratteristiche.\nUn \"romance\" \u00e8 costituito di gruppi di versi di otto sillabe (ottonari) nei quali i pari rimano in assonanza. I pi\u00f9 arcaici possono aggiungere per completare la rima la cosiddetta -e paragogica. I pi\u00f9 antichi non posseggono divisione \"astrofica\"; i pi\u00f9 moderni raggruppano i versi di quattro in quattro. Tutti i \"romances\" vecchi sono anonimi e sono condizionati fortemente dalla religione, la guerra e l'amore.\nSi differenziano dalle ballate europee preferendo il realismo al fantastico e disponendo di un carattere drammatico pi\u00f9 marcato. Il suo stile si caratterizza per certe ripetizioni di sintagmi in funzione ritmica (\"R\u00edo verde, r\u00edo verde\"), per un uso un po' libero dei tempi verbali, per l'abbondanza di varianti (i testi variano e si contaminano tra loro, si \"modernizzano\" o terminano in modo diverso a causa della loro trasmissione orale) e per il frequente taglio brusco nel finale, che nelle migliori occasioni apporta un gran mistero al poema.\nLa sua struttura \u00e8 variegata: alcuni raccontano una storia dal principio fino alla fine; altri solo la scena pi\u00f9 drammatica di una storia costituita di vari \"romances\". Tra questi cicli di \"romances\" emergono quelli consacrati alle vicende del Cid e di Bernardo del Carpio.\nI temi sono storici, leggendari, romanzeschi, lirici... Alcuni servivano per pubblicizzare le imprese della \"reconquista\" di Granada: sono i cosiddetti \"noticieros\" [giornalisti dell'epoca]. La vitalit\u00e0 del \"Romancero\" ispanico fu enorme; non solo perdura nella tradizione popolare trasmettendosi oralmente fino all'attualit\u00e0, ma anche ispir\u00f2 molte commedie del teatro classico spagnolo del Secolo d'Oro (Siglo de Oro) e, attraverso di esso, dell'europeo (per esempio, \"Las mocedades del Cid\" di Guill\u00e9n de Castro ispir\u00f2 \"Le Cid\", di Pierre Corneille). La stessa esistenza del \"Romancero nuevo\" lo comprova.\nGli inizi della sua diffusione tengono inizio a partire dal 1510 fondamentalmente attraverso fascicoli sciolti. Dovr\u00e0 aspettare la pubblicazione, ad Anversa, verso il 1547-1548, del \"Cancionero de romances\" di Mart\u00edn Nucio per disporre finalmente di una vera antologia del \"romancero\" vecchio spagnolo. La raccolta presenta 156 \"romances\". Il \"Cancionero de romances\" fu riedito, senza modifiche, a Medina del Campo nel 1550, e lo stesso anno ad Anversa, da Nucio, che gli aggiunse 32 parti nuove. L'edizione del 1550 serve da modello alle tre ristampe [1555, 1568, 1581]. Solo a partire dal 1547-1548 i \"romanceros\" sono oggetto di edizioni separate e specifiche; sono le \"silva\" di vari \"romances\", con una \u00abPrima parte\u00bb (Zaragoza, 1550, 1552), l'altra \u00abSeconda parte\u00bb (Zaragoza, 1550, 1552) e fino a una \u00abTerza parte\u00bb (Zaragoza, 1551, 1552); in totale, una quindicina di edizioni di \"romanceros\" tra il 1548 e il 1568, cos\u00ec si tengono in conto le tre riedizioni del \"Cancionero de romances\" e le quattro edizioni successive dei \"Romances nuovamente tolti dai racconti antichi\". Con la \"Flor de romances\" redatta nel 589 da Pedro de Moncayo si inizia la pubblicazione delle antologie di \"romances\" nuovi che costituiranno il \"Romancero General\" de 1600.\nIl romancero vecchio.\nIl Romancero spagnolo \u00e8 un gruppo di corti poemi di origine medievale strappati ai cantares de gesta castigliani a partire dal secolo XIV e transmessi in forma orale fino al XIX, ove, grazie all'interesse che il Romanticismo sent\u00ec per la letteratura medievale, Agust\u00edn Dur\u00e1n incominci\u00f2 a raccoglierli nelle sue famose \"Colecciones de romances antiguos o Romanceros\", Valladolid, 1821, ingrandito poi con il titolo pi\u00f9 celebre di \"Romancero General\". Gi\u00e0 nel secolo XX, Ram\u00f3n Men\u00e9ndez Pidal e la sua scuola intrapresero la sua compilazione esaustiva e iniziarono a ordinarli e a studiarli.\nMolti \"romances\" provengono specialmente dal XV e si conservano grazie a collezionisti contemporanei di queste composizioni, che acquistavano nelle fiere in forma di \"pliegos sueltos\" (\"fascicoli sciolti\") e che elaboravano con essi i cosiddetti cancioneros di romances. Questo \u00e8 il cosiddetto \"Romancero viejo\". Ma durante questo secolo e fino all'attualit\u00e0 alcuni autori (F\u00e9lix Lope de Vega, Luis de G\u00f3ngora, Francisco de Quevedo, Sor Juana In\u00e9s de la Cruz, \u00c1ngel de Saavedra, Miguel de Unamuno, Juan Ram\u00f3n Jim\u00e9nez, Federico Garc\u00eda Lorca, Gerardo Diego) iniziarono ad imitarli, innamorati della sua particolare idiosincrasia, formando un nuovo corpus di poemi che venne chiamato \"Romancero nuevo\".\nTipi di romances.\nHa una trama narrativa nella quale si distinguono un \"ambito\" (\"marco\"), una \"situazione iniziale\", e una \"complicazione\" (\"complicaci\u00f3n\") e una \"risoluzione\" (\"resoluci\u00f3n\").\nMusica.\nLe tonadas (canzonette) dei \"romances\" sono di carattere popolare e di breve estensione. In generale, si ripetono ogni quattro versi a mo' di cantilena. Dal punto di vista formale, queste \"tonadas\" sogliono essere composte di due frasi melodiche, la prima con cadenza \"sospensiva\" e la seconda \"conclusiva\". Esistono \"romances\" il cui fraseggio melodico \u00e8 pi\u00f9 ampio ed elaborato che il citato, sebbene in questi casi casi si ricorre alla ripetizione di uno o pi\u00f9 versi per riuscire ad ottenere il perfetto incastro di parole e musica."}
{"id": "2180202", "revid": "198326", "url": "https://it.wikipedia.org/wiki?curid=2180202", "title": "Antinutriente", "text": ""}
{"id": "2180204", "revid": "1839090", "url": "https://it.wikipedia.org/wiki?curid=2180204", "title": "Cahnsdorf", "text": "Cahnsdorf \u00e8 una frazione (\"Ortsteil\") della citt\u00e0 tedesca di Luckau, nel \"Land\" del Brandeburgo.\nStoria.\nNel 2003 il comune di Cahnsdorf venne soppresso e aggregato alla citt\u00e0 di Luckau."}
{"id": "2180209", "revid": "1305772", "url": "https://it.wikipedia.org/wiki?curid=2180209", "title": "The Fear (Lily Allen)", "text": "The Fear \u00e8 una canzone della cantante britannica Lily Allen, pubblicata come primo singolo estratto dal suo secondo album \"It's Not Me, It's You\". Il brano \u00e8 stato scritto da Lily Allen e Tom Cullimore.\nNonostante la canzone fosse apparsa sul MySpace della cantante ad aprile, \u00e8 stata presentata ufficialmente soltanto il 1\u00ba dicembre 2008 durante uno show radiofonico su BBC Radio 1.\nInoltre la canzone fu nominata ai BMI awards nel 2010 e vinse\nIl video.\nIl video musicale del brano \u00e8 stato presentato in anteprima su Channel 4 il 4 dicembre 2008 Il video \u00e8 stato girato a Wrest Park in Bedfordshire. Nel video Lily Allen \u00e8 all'interno di quello che dal di fuori sembra una normale roulotte, mentre all'interno \u00e8 un ambiente enorme e lussuoso.\n\u00c8 stato creato un videogame on-line ispirato e ambientato nel luoghi del video di The Fear; inoltre la colonna sonora del gioco \u00e8 proprio la canzone in questione."}
{"id": "2180210", "revid": "857138", "url": "https://it.wikipedia.org/wiki?curid=2180210", "title": "Regno Kachari", "text": "Il Regno Kachari (chiamato anche nel Medioevo Regno Dimasa) fu un potente regno nel Assam medievale.\nI governanti appartenevano al popolo Dimasa, facenti parte del gruppo etnico Bodo-Kachari, che si svilupp\u00f2 nel medioevo assamese nella nascita dell'antico regno Kamarupa.\nResti del regno esistettero fino all'avvento degli inglesi, questo regno diedee il suo nome ai due attuali distretti dell'Assam: il Distretto di Cachar e il Distretto dei Monti Cachar Settentrionali."}
{"id": "2180211", "revid": "272884", "url": "https://it.wikipedia.org/wiki?curid=2180211", "title": "Roberto Visiani", "text": ""}
{"id": "2180213", "revid": "272884", "url": "https://it.wikipedia.org/wiki?curid=2180213", "title": "Robert Visiani", "text": ""}
{"id": "2180214", "revid": "1987129", "url": "https://it.wikipedia.org/wiki?curid=2180214", "title": "Chashaku", "text": "Il Chashaku (\u8336\u6753) \u00e8 un utensile (\"chadougu\", \u8336\u9053\u5177) utilizzato per la cerimonia del t\u00e8 giapponese (\"cha no yu\", \u8336\u306e\u6e6f). \u00c8 un cucchiaio sottile in bamb\u00f9 utilizzato per trasferire il t\u00e8 verde in polvere (\"matcha\", \u62b9\u8336), dal suo contenitore (denominato nella cerimonia \"Usucha\", \u8584\u8336, come \"Natsume\", \u68d7) alla tazza (\"chawan\", \u8336\u7897) dove poi sar\u00e0 mescolato dal \"chasen\" (\u8336\u7b45, un frullino in bamb\u00f9) con dell'acqua calda, ma non bollente (massimo 65\u00a0\u00b0C). \nOriginariamente il \"chashaku\" era in avorio e veniva utilizzato nelle botteghe che commerciavano farmaci. Altri materiali con cui veniva fabbricato erano l'argento, il legno di gelso e i gusci di tartaruga. Nel XVII secolo, tuttavia, i maestri del t\u00e8 gli preferirono il pi\u00f9 semplice e sobrio materiale di bamb\u00f9, proveniente dalla locale cultura contadina. \nLe dimensioni del \"chashaku\" possono variare, ma la forma pi\u00f9 diffusa \u00e8 compresa nella lunghezza tra i 19 e 21,5 centimetri, la larghezza non supera, in genere, il centimetro. \nLa punta (denominata \"tsuyu\" \u9732) viene curvata lungo le venature di crescita del bamb\u00f9, risalendo verso il manico (denominato \"ottori\" \u8ffd\u53d6), il cui inizio \u00e8 segnalato da una scanalatura denominata \"fushi\" \u7bc0, la struttura si inspessisce e termina con un taglio netto (denominato \"kiridome\" \u5207\u6b62). \nPrima di arrivare al \"chashaku\" interamente di bamb\u00f9, ideato e preferito da Sen no Riky\u016b (\u5343\u5229\u4f11, 1522-1591), vi furono dei chashaku compositi formati da bamb\u00f9 con legno di gelso o argento. \nAi \"chashaku\" viene spesso assegnato un nome. Prima di compiere \"seppuku\", Sen no Riky\u016b nomin\u00f2 il suo come \"namida\" (\u6dda, lacrime). Questo \"chashaku\" venne poi consegnato a Furuta Oribe (\u53e4\u7530\u7e54\u90e8, o Furuta Shigenari, \u53e4\u7530\u91cd\u7136, 1545-1615), anche lui poi costretto a compiere \"seppuku\" dietro ordine di uno \"sh\u014dgun\"."}
{"id": "2180215", "revid": "599013", "url": "https://it.wikipedia.org/wiki?curid=2180215", "title": "Herb Scherer", "text": ""}
{"id": "2180225", "revid": "729019", "url": "https://it.wikipedia.org/wiki?curid=2180225", "title": "Twipra", "text": "Il Regno Twipra (nome in Sanscrito: Tripura, anglicizzato: Tippera) fu uno dei pi\u00f9 grandi regno antichi del popolo Tipra di etnia Bodo-Kachari nella parte nord orientale del sud dell'Asia.\nNacque dopo il I secolo a.C. attorno alla confluenza del fiume Brahmaputra con i fiumi Meghna e Surma, nell'attuale area centrale del Bangladesh. La capitale fu chiamata \"Khorongma\"."}
{"id": "2180230", "revid": "767487", "url": "https://it.wikipedia.org/wiki?curid=2180230", "title": "Wally Osterkorn", "text": "Carriera.\nHigh school e college.\nDopo aver giocato alla \"Amundsen High School\" (a Chicago), si trasfer\u00ec alla University of Illinois at Urbana-Champaign, dove gioc\u00f2 dal 1946 al 1950, disputando le Final Four del 1949, dove i \"Fighting Illini\" persero la semifinale contro i futuri campioni di Kentucky.\nNPBL e NBA.\nVenne scelto dai Chicago Stags nel draft NBA 1950, ma pass\u00f2 il primo anno da professionista nella NPBL con i St. Paul Lights e, dopo il fallimento della squadra a met\u00e0 stagione, con gli Sheboygan Red Skins, con i quali vinse il titolo. Fu il sesto marcatore del campionato con 13,0 punti di media e venne selezionato nel secondo quintetto della lega.\nLa stagione successiva debutt\u00f2 nella NBA con i Syracuse Nationals con i quali rimase per quattro anni, vincendo il titolo nel 1955, quando venne limitato a soli 19 incontri da un infortunio alla gamba, che lo costrinse al ritiro al termine della stagione.\nIn 204 incontri disputati nella lega segn\u00f2 7,0 punti di media con 6,0 rimbalzi. Nel suo anno statisticamente migliore, il 1953-54, segn\u00f2 8,8 punti a partita con 7,0 rimbalzi e 2,2 assist in 30,9 minuti di gioco.\nDopo il ritiro, venne accusato di diversi furti con scasso nell'area di Syracuse, e pass\u00f2 i successivi quattro anni in prigione.\nSi trasfer\u00ec successivamente in Arizona, dove visse il resto della vita, lavorando come venditore per l'Enciclopedia Britannica e come commerciante."}
{"id": "2180231", "revid": "119323545", "url": "https://it.wikipedia.org/wiki?curid=2180231", "title": "Egsdorf", "text": ""}
{"id": "2180232", "revid": "149727", "url": "https://it.wikipedia.org/wiki?curid=2180232", "title": "Freesdorf", "text": ""}
{"id": "2180235", "revid": "1839090", "url": "https://it.wikipedia.org/wiki?curid=2180235", "title": "F\u00fcrstlich Drehna", "text": "F\u00fcrstlich Drehna (lett.: \u00abDrehna del principe\u00bb) \u00e8 una frazione (\"Ortsteil\") della citt\u00e0 tedesca di Luckau.\nStoria.\nIl 1\u00ba gennaio 1991 il comune di Drehna assunse la nuova denominazione di \u00abF\u00fcrstlich Drehna\u00bb.\nIn seguito fu aggregato alla citt\u00e0 di Luckau."}
{"id": "2180236", "revid": "21416539", "url": "https://it.wikipedia.org/wiki?curid=2180236", "title": "Gaius Servilius Structus Ahala", "text": ""}
{"id": "2180237", "revid": "149727", "url": "https://it.wikipedia.org/wiki?curid=2180237", "title": "Gie\u00dfmannsdorf", "text": ""}
{"id": "2180238", "revid": "767487", "url": "https://it.wikipedia.org/wiki?curid=2180238", "title": "Una donna tra due mondi", "text": "Una donna tra due mondi \u00e8 un film del 1936, realizzato in doppia versione italiana e tedesca, diretto per la prima da Goffredo Alessandrini e per la seconda da Arthur M. Rabenalt.\nTrama.\nIl ricco maraj\u00e0 indiano Suraj, esiliato dei suoi avversari, si \u00e8 stabilito a Sanremo, dove conduce una vita agiata, ma intristita dalla nostalgia per il suo paese e per l\u2019amata moglie Anarkalli, che crede morta. Spera, con l\u2019appoggio del ministro inglese Winston, di poter rientrare in patria, ma i suoi progetti vengono ostacolati da Daisy, un\u2019attricetta che mira a sedurlo per la sua ricchezza. Quando nell'albergo in cui risiede il maraj\u00e0, arriva un gruppo di musicisti, egli \u00e8 colpito dalla somiglianza di Mira, la pianista del quartetto, con sua moglie. e si offre di sposarla, offrendole una prospettiva di ricchezza.\nDapprima Mira accetta le attenzioni del ricco indiano, poi si rende conto di essere solo la copia di Anarkalli e chiede di essere lasciata libera. Torner\u00e0 con Stefano, il violinista del gruppo, con il quale era gi\u00e0 legata, anche se l'avventura vissuta a Sanremo li aveva allontanati. Nel frattempo Suraj ed il ministro inglese riescono a coronare il progetto di ritorno del maraj\u00e0 nel suo paese, dove egli scoprir\u00e0 che la sua amata moglie \u00e8 ancora viva.\nRealizzazione del film.\nSoggetto e sceneggiatura.\n\"Una donna tra due mondi\" \u00e8 tratto da un romanzo dello scrittore di origine ungherese, poi diventato austriaco ed infine inglese Louis de Wohl, pubblicato in Germania nel 1930 con il titolo \"Die weisse Frau des Maharadscha\" (\"La donna bianca del maraj\u00e0\"). \nAlla sceneggiatura lavor\u00f2 anche lo scrittore italiano Corrado Alvaro, per quello che era il secondo film \"tedesco\" della Miranda (il primo fu \"Il diario di una donna amata\", girato a Vienna nella seconda met\u00e0 del 1935), anche se entrambi questi suoi lavori cinematografici sono ritenuti \"minori\" rispetto ad altri realizzati successivamente quali \"Terra di nessuno\" (1939) e \"Fari nella nebbia\" (1942).\nProduzione.\nIl film era il frutto di una co-produzione italo tedesca. L'azienda italiana era la \"Astra film\", una societ\u00e0 attiva tra il 1936 ed il 1939, che aveva iniziato proprio con il citato \"Diario di una donna amata\" e che poi realizzer\u00e0 alcuni noti film italiani nella seconda met\u00e0 degli anni trenta (tra cui \"I due misantropi\" e \"Il signor Max\"). Da parte tedesca la produzione era della \"Bavaria\", che aveva offerto alla Miranda un contratto a lunga scadenza, che poi per\u00f2 dar\u00e0 luogo ad un solo successivo film. La doppia produzione equivaleva anche ad una doppia versione del film, secondo una prassi molto utilizzata dalla cinematografia italiana del tempo \u00abpovera di capitali, ma bisognosa ed avida di sostegni statali\u00bb. La lavorazione inizi\u00f2 nel gennaio 1936 ed avvenne interamente in Italia, con esterni a Sanremo, mentre per gli interni furono utilizzati gli stabilimenti \"Cines\".\nRegia.\nLe due versioni del film vennero dirette da registi diversi. Quella italiana fece capo a Goffredo Alessandrini, il quale, rievocando quasi quarant'anni dopo questa esperienza, la consider\u00f2 \u00abuna cosa piuttosto balorda, per la quale fui scelto solo perch\u00e9 avevo vissuto all'estero e parlavo le lingue\u00bb. La versione tedesca fu affidata ad Arthur Maria Rabenalt, per quello che fu l'unico film italiano degli oltre 90 da lui diretti tra il 1934 ed il 1978. I due registi non trovarono alcun accordo per una direzione comune del film e finirono per girare le due versioni a giorni alterni. Isa Miranda ricorder\u00e0 ironicamente di essersi trovata in mezzo ai loro continui diverbi: \u00abla scena che andava bene per l'uno non piaceva all'altro; discutevano per ore intere ed alla fine toccava a me metterli d'accordo recitando come ognuno dei due voleva. Non ero \"una donna tra due mondi\", ma \"una donna tra due registi\" !\u00bb.\nInterpreti.\nPer Isa Miranda questo fu il secondo film della sua \"trilogia tedesca\" del 1935-36. Dopo i successi ottenuti con \"La signora di tutti\" e \"Passaporto rosso\", era ormai diventata un'attrice nota a livello internazionale, ma non aveva pi\u00f9 trovato in Italia ruoli adatti . Questa difficolt\u00e0 - dovuta, secondo lei, anche al suo rifiuto di far parte del \"cinema di regime\" - la port\u00f2 ad accettare le proposte di produttori esteri, il che la costrinse, gi\u00e0 in occasione della lavorazione viennese del \"Diario di una donna amata\", a dover imparare il tedesco. La sua acquisita padronanza della lingua le consent\u00ec di interpretare, senza doppiaggio, entrambe le versioni del film. Accanto a lei ebbe un ruolo anche Assia Noris e questo fu l'unico film nel quale le due attrici lavorarono assieme.\nL'interprete maschile, Vasa Prihoda, era davvero un noto violinista ceco. Trovandosi sul \"set\" per la prima (ed ultima) volta, manifest\u00f2 un impaccio totale rispetto alla macchina da presa, tanto che ogni suo movimento di scena dovette essere guidato da addetti fuori campo.\nAccoglienza.\nLa lavorazione di \"Una donna tra due mondi\" termin\u00f2 nel maggio del 1936 ed il mese seguente il film ottenne senza problemi il visto della censura italiana. Venne distribuito in Italia nei mesi autunnali dello stesso anno, ottenendo dalla critica commenti non molto positivi, che fecero comunque salva la presenza della Miranda: \u00abNon le resta che ottenere, come presto otterr\u00e0, la consacrazione hollywoodiana, e quindi anche film di dubbio valore artistico come questa \"Donna tra due mondi\" non le pu\u00f2 nuocere (ma) il salvataggio di questa pellicola \u00e8 costituito solo dal violino di Prihoda, che vi suona dentro senza economia\u00bb\nNon furono apprezzati neppure i richiami esotici: \u00abPer dare un colorito alle materie stantie, qui il terzo incomodo diventa addirittura un maraj\u00e0. Quando i nostri [italiani - ndr] film sempre pi\u00f9 si impongono per nobilt\u00e0 e seriet\u00e0 di assunti, questo relitto di internazionalismo non \u00e8 molto incoraggiante\u00bb, e venne criticata anche la trama: \u00abla lacuna fondamentale \u00e8 che la \"donna tra due mondi\" non \u00e8 affatto tra due mondi; gli sceneggiatori non hanno fatto il minimo sforzo per introdurre nel personaggio un minimo di dilemma, sicch\u00e9 il film, ben avviato nella prima parte, nella seconda si affloscia\u00bb\nCome per tutta la produzione italiana del periodo non \u00e8 noto quale sia stato il risultato economico del film."}
{"id": "2180239", "revid": "149727", "url": "https://it.wikipedia.org/wiki?curid=2180239", "title": "Karche-Zaacko", "text": ""}
{"id": "2180242", "revid": "149727", "url": "https://it.wikipedia.org/wiki?curid=2180242", "title": "Kreblitz", "text": ""}
{"id": "2180243", "revid": "977364", "url": "https://it.wikipedia.org/wiki?curid=2180243", "title": "Baynard's Castle", "text": "Baynard's Castle era un castello, esistito in epoca medioevale, sito a Londra. Esso fu in varie epoche un castello, un palazzo ed una casa. Esso esistette sullo stesso sito, nel sud-ovest della City of London, per 600 anni dai tempi della conquista normanna dell'Inghilterra fino al grande incendio di Londra. Il nome dice che appartenne al normanno \"Ralph Baynard\".\nConquistando Londra, ancora racchiusa nel London Wall, Guglielmo il Conquistatore cerc\u00f2 di aumentare la protezione della citt\u00e0 facendo costruire due castelli. Uno di questi, successivamente chiamato \"Baynard's Castle\", era ubicato nella zona occidentale della citt\u00e0 e l'altro, conosciuto come Tower of London, nella zona sud-ovest Una terza fortezza, nota come Montfichet's Castle venne costruita accanto al lato nord-ovest del \"Baynard's Castle\" intorno al 1070 e demolita nel XIII secolo.\n\"Baynard's Castle\" occupava una posizione strategica sulle rive del Tamigi dove le mura della citt\u00e0 scendevano verso il fiume, fra il fiume \"Fleet\" e la \"Fleet Tower\", non lontano dall'attuale Blackfriars station.\nDurante il grande incendio di Londra, la sera del 3 settembre 1666, si sper\u00f2 che le sue robuste mura di pietra potessero salvarlo dall'incendio, ma cos\u00ec non avvenne ed il castello bruci\u00f2 per tutta la notte.\nNonostante non sia rimasto nulla del castello, esso pu\u00f2 essere visto in alcune antiche stampe di Londra ed il suo nome \u00e8 ricordato dalla \"Castle Baynard Street\", che si trova a sud di \"Queen Victoria Street\".\nParte del \"Riccardo III\" di Shakespeare's si svolge nel \"Baynard's Castle\""}
{"id": "2180244", "revid": "149727", "url": "https://it.wikipedia.org/wiki?curid=2180244", "title": "K\u00fcmmritz", "text": ""}
{"id": "2180247", "revid": "767487", "url": "https://it.wikipedia.org/wiki?curid=2180247", "title": "Ernie Barrett", "text": ""}
{"id": "2180248", "revid": "767487", "url": "https://it.wikipedia.org/wiki?curid=2180248", "title": "Bel Canto (gruppo musicale)", "text": "I Bel Canto sono un gruppo musicale dream pop norvegese originario di Troms\u00f8 e formatosi nella seconda met\u00e0 degli anni ottanta.\nStile.\nIl loro stile pu\u00f2 classificarsi come pop, ma in modo pi\u00f9 particolare \u00e8 stato definito come in bilico tra il folk metafisico dei Popol Vuh ed il dream pop dei Cocteau Twins con influssi di musiche etniche.\nStoria.\nIl gruppo nasce dall'iniziativa di Anneli Marian Drecker (voce, tastiere), Nils Johansen (sintetizzatori, basso, chitarra) e Geir Jenssen (polistrumentista).\nFirmarono per l'etichetta belga Crammed con cui pubblicarono l'album d'esordio \"White Out Conditions\" nel 1987 dove si fondono folk, musica elettronica alla Brian Eno, psichedelia dei primi Pink Floyd, musica classica e ritmi esotici.\nL'album seguente \"Birds of Passage\" del 1989 viene registrato con una formazione a nove con violoncello, violino, tromba e corno, sono presenti richiami medievali sullo stile dei Dead Can Dance e atmosfere melodrammatiche senza mai eccedere negli arrangiamenti.\nAbbandona il gruppo il tastierista e polistrumentista Geir Jenssen per dedicarsi al progetto Biosphere.\nNel 1992 i due componenti rimasti pubblicano \"Shimmering Warm And Bright\", album interlocutorio.\nSono stati scelti dal comitato organizzatore delle Olimpiadi invernali 1994 di Lillehammer come gruppo ufficiale della manifestazione.\nMa \u00e8 nel 1996, con la pubblicazione di \"Magic Box\" (Atlantic Records), il loro album della maturit\u00e0, che forse toccano il loro vertice artistico. In questo lavoro il duo accelera il ritmo, la voce da contralto di Anneli Drecker si fa pi\u00f9 elaborata, vi sono presenti oltre ai soliti riferimenti alla musica etnica e al pop, elementi della techno, del blues, ritmi caraibici, ballate noir e altro ancora. La cantante dichiara che la loro musica non deve avere pi\u00f9 confini e la definisce \"ethnic folk pop\", l'ispirazione deve nascere non razionalmente ma dall'inconscio libera di esprimersi senza costrizioni.\nNel 1998 esce un nuovo album, \"Rush\", senza ottenere per\u00f2 gli apprezzamenti dei precedenti, cos\u00ec come anche il sesto \"Dorothy's Victory\" (2002), che vira verso una certa lounge music senza particolari picchi artistici.\nIl gruppo da allora ha fatto concerti ma non ha pubblicato nulla, e non si \u00e8 mai sciolto. La cantante Anneli Drecker ha affiancato all'attivit\u00e0 col gruppo una propria carriera solista."}
{"id": "2180249", "revid": "149727", "url": "https://it.wikipedia.org/wiki?curid=2180249", "title": "Paserin", "text": ""}
{"id": "2180251", "revid": "69482054", "url": "https://it.wikipedia.org/wiki?curid=2180251", "title": "Auspicium", "text": ""}
{"id": "2180252", "revid": "149727", "url": "https://it.wikipedia.org/wiki?curid=2180252", "title": "R\u00fcdingsdorf", "text": ""}
{"id": "2180254", "revid": "767487", "url": "https://it.wikipedia.org/wiki?curid=2180254", "title": "Schlabendorf", "text": "Schlabendorf \u00e8 una frazione (\"Ortsteil\") della citt\u00e0 tedesca di Luckau, nel \"Land\" del Brandeburgo.\nStoria.\nNel 2003 il comune di Schlabendorf venne soppresso e aggregato alla citt\u00e0 di Luckau."}
{"id": "2180257", "revid": "567560", "url": "https://it.wikipedia.org/wiki?curid=2180257", "title": "Bodo-Kachari", "text": "Bodo-Kachari \u00e8 un termine generico adottato per un numero di gruppi etnici predominanti in Assam che parlano le lingue tibeto-birmane o richiamano un'origine mitica comune. Sono per lo pi\u00f9 di etnicit\u00e0 mongoloide.\nGruppi.\nBasati sul censimento del 1881, nella classificazione Kachari ci sono 18 gruppi:\nAlcuni di questi gruppi come i Chutiya, Moran, Saraniya e Koch considerano s\u00e9 stessi come la pi\u00f9 bassa casta Ind\u00f9.\nAltri gruppi come i Garo, i Rabha, i Lalung e gli Hajong, si sono isolati dalle loro origini e hanno stabilito identit\u00e0 separate.\nCon l'eccezione dei Garo, che hanno ancora una societ\u00e0 matriarcale, gli altri gruppi l'hanno abbandonata.\nI Mech nell'Assam Occidentale, i Bodo nell'Assam centrale, i Dimasa e gli Hojai nel nord di Cachar, i Sonowal e i Thengal nella parte orientale del Brahmaputra, ora rappresentano i Kachari."}
{"id": "2180260", "revid": "149727", "url": "https://it.wikipedia.org/wiki?curid=2180260", "title": "Terpt", "text": ""}
{"id": "2180261", "revid": "300067", "url": "https://it.wikipedia.org/wiki?curid=2180261", "title": "Jack Kiley", "text": ""}
{"id": "2180262", "revid": "149727", "url": "https://it.wikipedia.org/wiki?curid=2180262", "title": "Uckro", "text": ""}
{"id": "2180263", "revid": "149727", "url": "https://it.wikipedia.org/wiki?curid=2180263", "title": "Wierigsdorf", "text": ""}
{"id": "2180265", "revid": "149727", "url": "https://it.wikipedia.org/wiki?curid=2180265", "title": "Willmersdorf-St\u00f6britz", "text": ""}
{"id": "2180266", "revid": "149727", "url": "https://it.wikipedia.org/wiki?curid=2180266", "title": "Zieckau", "text": ""}
{"id": "2180268", "revid": "149727", "url": "https://it.wikipedia.org/wiki?curid=2180268", "title": "Z\u00f6llmersdorf", "text": ""}
{"id": "2180269", "revid": "300067", "url": "https://it.wikipedia.org/wiki?curid=2180269", "title": "Ray Ragelis", "text": ""}
{"id": "2180270", "revid": "304380", "url": "https://it.wikipedia.org/wiki?curid=2180270", "title": "Tribuno militare con poteri consolari", "text": ""}
{"id": "2180274", "revid": "767487", "url": "https://it.wikipedia.org/wiki?curid=2180274", "title": "Speed Metal Sentence", "text": "Speed Metal Sentence \u00e8 il terzo album del gruppo speed metal Cranium.\nIl disco.\n\"Speed Metal Sentence\" \u00e8 un album veloce e devastante e come i suoi predecessori mantiene la parola \"speed metal\" nel titolo.\nAnche in quest'album non mancano motoseghe, violenza, ritmiche velocissime e assoli taglienti. \u00c8 l'ultimo album della band che si scioglier\u00e0 due anni dopo in seguito al suicidio del batterista Johan Hallberg.\nNella title track vengono menzionati Michael Kiske e le Spice Girls nella frase\n\"Speed metal against your disco\nReplace Spice Girls with Michael Kiske!\""}
{"id": "2180275", "revid": "913245", "url": "https://it.wikipedia.org/wiki?curid=2180275", "title": "Denys Jur\u010denko", "text": "Ha vinto la medaglia d'argento ai Giochi olimpici di Pechino 2008, poi revocata nel 2016 a seguito dei controlli posticipati dell'antidoping."}
{"id": "2180276", "revid": "436907", "url": "https://it.wikipedia.org/wiki?curid=2180276", "title": "Right Now (Na Na Na)", "text": "Right Now (Na Na Na) \u00e8 una canzone del cantante senegalese Akon, pubblicata come primo singolo estratto dall'album \"Freedom\" del 2008. La canzone, scritta da Akon e Giorgio Tuinfort, contiene un campionamento di \"Wouldn't It Be Good\" di Nik Kershaw.\nIl singolo \u00e8 stato reso disponibile per il download digitale su iTunes il 23 settembre 2008, mentre il CD singolo \u00e8 stato pubblicato il 7 novembre.\nVideo musicale.\nIl video musicale prodotto per \"Right Now (Na Na Na)\" \u00e8 stato diretto da Anthony Mandler ed \u00e8 entrato nella rotazione dei canali dedicati il 6 novembre 2008. Nel video Akon interpreta il ruolo di un agente che ha il compito di ritrovare una ragazza, che ha delle informazioni segrete.\nVersione degli Asking Alexandria.\nGli Asking Alexandria hanno inciso una cover di \"Right Now (Na Na Na)\". Essa \u00e8 stata pubblicata nell'album compilation della Fearless Records \"Punk Goes Pop 3\" il 2 novembre 2010, ma era disponibile in download digitale gi\u00e0 dal 27 settembre."}
{"id": "2180281", "revid": "599013", "url": "https://it.wikipedia.org/wiki?curid=2180281", "title": "Fernando Pandolfi", "text": ""}
{"id": "2180288", "revid": "547034", "url": "https://it.wikipedia.org/wiki?curid=2180288", "title": "Microscopio a risonanza magnetica", "text": "Il Microscopio a risonanza magnetica in sigla inglese MRFM (Magnetic resonance force microscopy) \u00e8 una tecnica di immagine che fornisce immagini tramite la risonanza magnetica su scala nanometrica e nel futuro possibilmente in scala atomica.\nLa MRFM \u00e8 potenzialmente capace di osservare le strutture delle proteine che non possono essere viste utilizzando la cristallografia a raggi X e la spettroscopia a risonanza magnetica nucleare di proteine.\nLa rilevazione dello spin magnetico di un singolo elettrone \u00e8 stato dimostrato utilizzando questa tecnica. La sensibilit\u00e0 di un microscopio MRFM \u00e8 10 miliardi di volte migliore di una MRI medica usata negli ospedali.\nLa MRFM \u00e8 una tecnica concepita per osservare strutture atomiche in 3 dimensioni di una singola molecola.\nConcettualmente combina l'idea della risonanza magnetica e del microscopio a forza atomica.\nI principi base della scansione MRFM e della possibilit\u00e0 teorica di questa tecnologia furono descritte nel 1991.\nLa prima immagine di una MRFM fu ottenuta nel 1993 all'IBM Almaden Research Center con una risoluzione verticale di 1-\u03bcm e laterale di 5-\u03bcm\nLa risoluzione raggiunse una scala nanometrica nel 2003 mentre nel 2004 ha rilevato lo spin di un singolo elettrone."}
{"id": "2180289", "revid": "54354", "url": "https://it.wikipedia.org/wiki?curid=2180289", "title": "Magnetic resonance force microscopy", "text": ""}
{"id": "2180290", "revid": "13261", "url": "https://it.wikipedia.org/wiki?curid=2180290", "title": "Portafoto digitale", "text": ""}
{"id": "2180291", "revid": "767487", "url": "https://it.wikipedia.org/wiki?curid=2180291", "title": "Mai dire ninja", "text": "Mai dire ninja (\"Beverly Hills Ninja\") \u00e8 un film commedia del 1997 diretto da Dennis Dugan e con principali interpreti Chris Farley e Robin Shou.\nLa trama ruota attorno ad Haru, un bianco occidentale allevato sin da piccolo come un ninja ma le cui caratteristiche fisiche (obesit\u00e0) e psicologiche (bonaccione, inadempiente, pigro) lo rendono impossibilitato alla disciplina.\nTrama.\nUn gruppo di ninja durante una missione si imbatte in un neonato bianco. Un'antica leggenda narra di un uomo bianco destinato a diventare il pi\u00f9 grande dei combattenti e forse il neonato potrebbe essere quell'uomo. I ninja decidono di adottarlo e di dargli il nome Haru.\nMa purtroppo Haru non sembra affatto il grande ninja della leggenda. Cresce con Gobei, che a differenza di lui possiede tutte le doti per diventare il miglior combattente del dojo. Haru gli vuole bene, ma Gobei non ricambia il suo affetto e lo ritiene un incapace. In effetti il suo fisico e la sua goffaggine lo rendono poco adatto a svolgere gli allenamenti dei ninja, ma lui non si abbatte. Un giorno, mentre i ninja sono ad allenarsi, Haru, rimasto a guardia del dojo, riceve la visita di Sally Jones, la quale rivela di essere in cerca di un ninja per raccogliere informazioni sul suo fidanzato: Martin Tanley.\nHaru, colpito dalla bellezza della ragazza, decide di aiutarla e comincia ad indagare. Segue la limousine di Tanley e raggiunge il molo, dove Tanley incontra uno dei suoi uomini che ha portato le lastre per stampare banconote false. Purtroppo mancano alcune lastre e l'uomo viene ucciso. Haru viene visto e la polizia inizia a sospettare di un ninja.\nNonostante il suo maestro non approvi, Haru fa rotta a Beverly Hills dove affitta una camera in albergo e si traveste per agire sotto mentite spoglie. Riesce a trovare Sally grazie all'aiuto di Gobei (mandato in segreto dal Sensei a proteggere il fratello adottivo), ma la donna non sembra affatto felice, anzi, allontana Haru in quanto potrebbe essere scoperto da Tanley. Continuando a cercare Sally, Haru finisce in uno strip club, dove perde la testa alla vista delle ballerine e finisce per cadere addosso ad alcuni spettatori. Proprio al piano di sopra, Tanley sta incontrando il capo dei Kobudosai, che possiede le altre lastre necessarie per stampare banconote. La situazione degenera e Tanley riesce ad avere la meglio, uccidendo due uomini i cui corpi cadono proprio sul cumulo di rifiuti sul quale Haru \u00e8 appena stato gettato.\nTornato nell'albergo, Haru raggiunge il piano dell'illuminazione per comunicare con il Sensei che prima tenta di dissuaderlo dall'affrontare una missione che si rivela sempre pi\u00f9 pericolosa, poi decide di dargli un suggerimento per la sua ricerca.\nQualche giorno dopo, Haru si infiltra nella villa di Tanley per incontrare Sally, ma scopre che in realt\u00e0 gli ha dato un nome falso: Sally \u00e8 in realt\u00e0 Allison Page. Alyson confida di aver usato un falso nome per non farsi scoprire. Parla dei suoi sospetti circa il coinvolgimento di Tanley nell'omicidio della sorella e del suo lavoro illegale nel campo del traffico di banconote false. Ma proprio mentre i due stanno parlando, arriva Tanley e Haru \u00e8 costretto a nascondersi. Riesce per\u00f2 a recuperare l'agenda di Tanley e scopre che quest'ultimo ha un appuntamento con un esperto di inchiostri.\nDeciso ad aiutare Allison, Haru prepara un piano per sostituirsi all'esperto di inchiostri, Chad Walters. Mentre Allison cerca di distrarre Walters, Haru prova ad eseguire su di lui una mossa ninja, senza riuscirvi. I due riescono a immobilizzare Walters e tentano di fargli rivelare i dettagli dell'appuntamento con Tanley usando un fungo esilarante ma per via di uno starnuto finiscono per respirarne le spore. Walters ride fino alla morte, mentre Haru si sostituisce a lui in tempo per incontrare Tanley.\nNel fabbricato di Tanley l'opera va male, infatti Haru non riesce a dosare gli inchiostri non avendo la minima esperienza. Tenta di rubare le lastre usate per la stampa ma viene scoperto e dopo un vano tentativo di fuga, viene immobilizzato e caricato sul furgone che porter\u00e0' Tanley all'incontro con i Kobudosai.\nMentre Tanley e i suoi uomini sono dentro il tempio a trattare, Allison riesce a liberare Haru, ma quando quest'ultimo sta per intervenire, viene tramortito dal portone del tempio aperto da Tanley che fugge dopo aver ottenuto le lastre mancanti ingannando i Kobudosai. Allison tenta di avvertire la polizia da una cabina telefonica, ma viene vista e rapita. Gobei riesce a salvare Haru dalla polizia, sostituendosi a lui.\nTanley decide di portare Allison nel suo magazzino, dove la uccider\u00e0 con una bomba. Gobei comunica al Sensei di voler tornare al dojo lasciando Haru al suo destino, essendo stufo di fargli da balia. Mentre i due discutono interviene Haru che parla col maestro tramite la trance (come del resto Gobei) ammettendo di sentirsi un completo disastro per tutto quello che ha fatto e che sarebbe stato meglio che il maestro avesse inviato Gobei a svolgere la sua missione, considerato da sempre il migliore. Il Sensei rimprovera ad Haru che deve smetterla di volere imitare in tutti i modi Gobei cercando di essere lui, e che deve accettare se stesso, sostenendo che egli ha un cuore grande e generoso sempre preoccupato per gli altri e che Gobei non imparer\u00e0 mai ad essere un grande ninja finch\u00e9 non capir\u00e0 queste qualit\u00e0. Sensei incoraggia Haru a continuare la sua missione e a salvare Allison. Gobei, rimasto nascosto ascoltando il discorso di Haru e del maestro comprende finalmente il vero significato della sua missione: il Sensei l'aveva mandato a proteggere Haru per metterlo alla prova. Grazie a ci\u00f2, Gobei \u00e8 riuscito anche a rendersi conto per la prima volta dell'animo sincero del fratellastro. Decide cos\u00ec di continuare ad aiutarlo, stavolta con pi\u00f9 convinzione. Si sosituisce quindi a Joey, un uomo di colore appassionato di ninja diventato amico di Haru convinto che si tratti del ninja bianco della leggenda, prendendo il posto di quest'ultimo mentre Haru \u00e8 bendato, aiutandolo a raggiungere il magazzino di Tanley.\nHaru si lancia da un albero verso una finestra del magazzino e riesce ad entrarvi, ma viene circondato dagli uomini di Tanley. Fortunatamente Gobei rivela la sua presenza venendo in suo aiuto. Approfittando dell'aiuto di Gobei, Haru corre da Allison, ma nel tentativo di disinnescare la bomba finisce per dimezzare il tempo a sua disposizione. A soli 5 minuti dall'esplosione, con Gobei che sta per essere sopraffatto dai nemici, le cose sembrano volgere al peggio. Ma Haru, vedendo il suo \"fratellino\" ferito, tira fuori una forza e un'abilit\u00e0 mai viste prima sfoderando tutte le tecniche ninja apprese negli anni e riesce a sconfiggere tutti gli avversari, complice anche l'arrivo di Joey che si \u00e8 lanciato dall'albero nel tentativo di emulare il suo \"maestro\" vedendo Haru e Gobei in difficolt\u00e0. Tanley, sconfitto, decide di darsi alla fuga su un furgone.\nHaru vede un cannone con arpione e decide di utilizzarlo per salvare Allison. Una volta lanciato, l'arpione passa attraverso la stanza di Alyson e finisce dentro il furgone di Tanley, che trascina cos\u00ec il cannone e quindi la bomba. Il congegno esplode dentro il furgone e Tanley si arrende, ormai stremato.\nAllison \u00e8 salva, Haru \u00e8 scagionato dalle accuse di omicidio ma riceve i complimenti di Gobei. Tanley viene consegnato alle autorit\u00e0 e Joey, intervistato da una giornalista, afferma di essere \"Il grande ninja nero della leggenda\".\nTornato con Allison al suo dojo, Haru si appresta a salutare tutti i suoi compagni e a partire per Beverly Hills, in quanto \u00e8 meglio recarsi in un posto \"dove non c'\u00e8 grande abbondanza di grandi ninja\". Mentre Haru e Allison partono, Gobei, costretto in una sedia a rotelle dalle ferite riportate combattendo, rimane impigliato con un cavo legato al furgone di Haru, viene trascinato e finisce per cadere in mare, urlando che si vendicher\u00e0.\nColonna sonora.\nLe musiche sono composte da brani tipici orientali in miscela con pezzi da commedia. Il brano \"Kung Fu Fighting\" di Carl Douglas \u00e8 il tema musicale principale e difatti apre e chiude il film.\nIl disco \u00e8 stato pubblicato dalla EMI nel 1997 e dura un totale di 34:14 minuti.\nSequel.\nNell'ottobre 2008 in Corea del Sud iniziarono le riprese di un seguito intitolato \"Beverly Hills Ninja 2\", scritto da Mitch Klebanoff e co-diretto da Klebanoff e Kelly Sandefur. La pellicola presenta come protagonisti gli attori David Hasselhoff e Lucas Grabeel. Durante la produzione, il titolo venne cambiato in \"Dancing Ninja\", la trama si discost\u00f2 da quella del primo capitolo, ed \u00e8 usc\u00ec nel 2010."}
{"id": "2180293", "revid": "54354", "url": "https://it.wikipedia.org/wiki?curid=2180293", "title": "MRFM", "text": ""}
{"id": "2180297", "revid": "466539", "url": "https://it.wikipedia.org/wiki?curid=2180297", "title": "Michelle Ryan", "text": "Biografia.\nMichelle Ryan \u00e8 nata nel borgo londinese di Enfield ed era studentessa della Community School Chace. Membro di un gruppo teatrale locale fin da quando aveva dieci anni, \u00e8 stata scelta per il ruolo di Zoe Slater in EastEnders quando ne aveva quindici. Lei ha lasciato la serie nel giugno 2005 e da allora ha dichiarato che non sarebbe tornata a recitare a EastEnders. Due anni dopo interpreta Jaime Sommers, ruolo principale in \"Bionic Woman\", remake de \"La donna bionica\", mentre nel 2008 viene scelta per ricoprire il ruolo di Nimueh nella prima stagione della serie britannica \"Merlin\". Sempre nello stesso anno ha recitato nella serie televisiva \"Mister Eleven\" insieme a Sean Maguire, Adam Garcia, Lynda Bellingham, Olivia Coleman e Denis Lawson.\nNel gennaio 2009 Michelle \u00e8 stata scritturata per l'episodio speciale \"Planet of the Dead\" della serie \"Doctor Who\". Nello stesso anno ha recitato nel film thriller \"4.3.2.1.\", diretto da Noel Clarke e Mark Davis insieme a Emma Roberts, Noel Clarke, Tamsin Egerton e Ophelia Lovibond. Ryan ha inoltre completato le riprese del film horror \"London Zombies\", diretto da Matthias Hoene al fianco di Georgia King, Rasmus Hardiker e Jack Doola. Il film, che parla di un gruppo di rapinatori di banche che combattono i non morti, \u00e8 uscito nel settembre 2012. Il mese seguente debutta nel teatro del West End londinese, interpretando Sally Bowles nel revival del musical \"Cabaret\", al fianco di Will Young.\nRiconoscimenti.\nMichelle \u00e8 stata per la rivista FHM tra le 100 donne pi\u00f9 sexy del pianeta nella classifica negli anni 2002, 2004, 2005 (nel quale \u00e8 arrivata quarta), e 2007."}
{"id": "2180298", "revid": "1516566", "url": "https://it.wikipedia.org/wiki?curid=2180298", "title": "Riva degli Schiavoni", "text": "La riva degli Schiavoni \u00e8 una riva monumentale della citt\u00e0 di Venezia. Si trova nel sestiere di Castello e si estende lungo il bacino di San Marco nel tratto che va dal ponte della Paglia sul rio di Palazzo, a ridosso del Palazzo Ducale fino al rio di Ca' di Dio.\nLa riva prende il suo nome dai mercanti provenienti dalla Dalmazia che ai tempi della Repubblica di Venezia era chiamata anche Slavonia o Schiavonia e che qui approdavano con le loro navi mercantili e avevano anche le loro bancarelle commerciali. La riva infatti costituiva parte integrante del porto commerciale di Venezia e rivestiva una notevolissima importanza grazie alla sua prossimit\u00e0 con piazza San Marco e con il centro del potere politico veneziano.\nStoria.\nLa riva venne iniziata probabilmente gi\u00e0 nel IX secolo ed ebbe un primo ampliamento nel 1060 con il prosciugamento di una zona paludosa. La riva in origine era molto pi\u00f9 stretta dell'attuale, essendo poco pi\u00f9 larga del ponte della Paglia, come risulta anche dalla pianta di Jacopo de' Barbari del 1500 e da innumerevoli quadri, stampe e incisioni. L'allargamento alle dimensioni attuali venne deliberato solo nel 1780 e terminato nel 1782, ossia negli ultimi anni di esistenza della Repubblica di Venezia.\nNel 1172 sulla riva, all'imbocco della calle delle Rasse, Marco Cassolo pugnal\u00f2 a morte il doge Vitale Michiel II che si stava recando alla vicina chiesa di San Zaccaria per le celebrazioni della Pasqua. Catturato immediatamente, Cassolo venne processato, condannato e giustiziato e il Senato deliber\u00f2 che la sua abitazione, che si trovava sulla Riva proprio nel punto dell'attentato, venisse rasa al suolo e ne proib\u00ec la ricostruzione in pietra \"in perpetuo\", consentendo che venissero costruite solo abitazioni in legno a un piano. Fu inoltre modificato il percorso che il doge doveva seguire per raggiungere la chiesa di San Zaccaria: non pi\u00f9 lungo la riva degli Schiavoni ma internamente attraverso il campo dei santi Filippo e Giacomo. Il divieto di costruzione in pietra venne rispettato fino al 1948, quando le case in legno vennero abbattute e sostituite dall'attuale ala moderna dell'hotel Danieli.\nNel 1324 la riva venne selciata per la prima volta, usando una pavimentazione in cotto. \nDurante la dominazione austriaca, nel 1851 l'assessore Bembo present\u00f2 un progetto per la realizzazione di uno stabilimento balneare cittadino in bacino San Marco. Il progetto, commissionato agli architetti Fisola e Cadorin, prevedeva il raddoppio in larghezza della riva degli Schiavoni, con la costruzione di una seconda fila di edifici per l'epoca moderni prospicienti il bacino di San Marco, nonch\u00e9 il raddoppio dei ponti della Paglia, del rio di Vin, dei Greci e della Ca' di Dio. Il progetto, molto controverso per il suo pesantissimo impatto, fu poi bocciato definitivamente nel 1854 dal delegato provinciale.\nEdifici e monumenti.\nSulla riva si affacciano diversi edifici di particolare rilevanza storica o architettonica. Procedendo nella direzione dal Palazzo Ducale verso l'arsenale, si incontrano nell'ordine:"}
{"id": "2180299", "revid": "767487", "url": "https://it.wikipedia.org/wiki?curid=2180299", "title": "Ralph Polson", "text": ""}
{"id": "2180309", "revid": "6923", "url": "https://it.wikipedia.org/wiki?curid=2180309", "title": "Montfichet's Castle", "text": " \nLa fortezza nota come Montfichet's Castle nella City of London venne costruita nel 1070 a nord-ovest di Baynard's Castle da \"Gilbert de Monfichet\", nativo di Rouen e parente di Guglielmo il Conquistatore.\nEgli combatt\u00e9 coraggiosamente alla Battaglia di Hastings. Questa torre venne demolita da Giovanni d'Inghilterra nel 1213, dopo aver esiliato Richard, successore di Gilbert, l'attuale proprietario. Le macerie vennero poi utilizzate per la costruzione, nel 1276, del monastero di Blackfriars.\nL'ubicazione del \"Monfichet's Castle\" corrispondeva, pi\u00f9 o meno, all'attuale stazione situata su Ludgate Hill."}
{"id": "2180310", "revid": "287204", "url": "https://it.wikipedia.org/wiki?curid=2180310", "title": "Sottoconsumo", "text": "Il termine sottoconsumo, in macroeconomia, indica una situazione nella quale la scarsit\u00e0 della domanda \u00e8 causata da un livello troppo basso di consumo.\nBasi teoriche del sottoconsumo.\nNel suo studio sul Mercantilismo l'economista svedese Eli Heckscher ricorda che gi\u00e0 a quell'epoca vi erano studiosi che attribuivano le cause della stagnazione e della disoccupazione allo scarso livello della domanda di beni di consumo. Tra questi Barth\u00e9lemy de Laffemas, il quale suggeriva di indirizzare la domanda verso i produttori francesi e condannava coloro che consumano poco. Altri economisti di epoca mercantilista, come William Petty, Nicholas Barbon e John Cary propugnavano le medesime idee. A dare man forte a queste teorie, venne il poemetto (la cui prima stesura apparve nel 1705) di Bernard de Mandeville \"La favola delle api\", in cui veniva mostrato come l'avvento della virt\u00f9 in un prospero alveare pu\u00f2 portare, se per virt\u00f9 si intendono il risparmio e la frugalit\u00e0, alla rovina di una comunit\u00e0.\nIn epoca pi\u00f9 recente, \u00e8 Sir Thomas Robert Malthus a criticare aspramente coloro i quali, come Adam Smith, sostenevano che ogni atto di risparmio del privato corrispondesse a un atto di accantonamento, e quindi a un aumento dello stock di ricchezza, per la societ\u00e0. Malthus non nega che un livello non eccessivo di accantonamento di ricchezza possa portare a un aumento del benessere per la societ\u00e0, ma critica l'estremismo di chi vede in ogni atto di risparmio un beneficio pubblico. Difendeva dunque il consumo improduttivo dei proprietari terrieri come sostegno alla domanda.\nPrecursore invece del filone \u201cprogressista\u201d del sottoconsumo \u00e8 Sismondi, il quale considerava i salari come fonte principale della domanda, e quindi riteneva che le crisi di sovrapproduzione fossero dovute ad una ripartizione iniqua dei redditi. Un\u2019analisi simile sar\u00e0 ripresa un secolo dopo da marxisti come John Atkinson Hobson e Rosa Luxemburg.\nSottoconsumo, sottoinvestimento e sovrainvestimento.\nKarl Marx nel libro terzo de \"Il Capitale\", attribuisce le crisi del sistema capitalista alla legge della caduta tendenziale del saggio del profitto, ovvero alla tendenza naturale del sistema economico (basato, secondo Marx, sullo sfruttamento del pluslavoro e sul plusvalore) a vedere ridotto il rapporto tra il plusvalore e il capitale, ovvero il profitto. La caduta del saggio del profitto, quindi, rende gli investimenti eccessivi rispetto alla domanda di beni, dando origine a una situazione di sovrainvestimento. Il sottoconsumo, quindi, \u00e8 un \"effetto\" del sovrainvestimento, non la \"causa\" delle crisi, in quanto i capitalisti cercano, per affrontare la crisi di sovrainvestimento e ristabilire un soddisfacente tasso di profitto, di ridurre i salari.\nJohn Maynard Keynes, che dedica un paragrafo della sua \"Teoria generale dell'occupazione, dell'interesse e della moneta\" a queste idee, vede le teorie del sottoconsumo come interessanti dal punto di vista della teoria economica, per la loro compatibilit\u00e0 con la teoria della domanda effettiva, ma fondamentalmente sbagliate, perch\u00e9 le cause della disoccupazione sono da ricercare nella carenza di investimenti, ovvero di acquisti di beni capitali. Nonostante gli errori, Keynes d\u00e0 la sua preferenza a queste idee, piuttosto che a quelle dell'economia neoclassica, per le quali il risparmio si trasforma sempre in nuovo investimento, attraverso il ruolo equilibratore del tasso di interesse."}
{"id": "2180311", "revid": "1924342", "url": "https://it.wikipedia.org/wiki?curid=2180311", "title": "Freedom (Akon)", "text": "Freedom \u00e8 il terzo album in studio del cantante senegalese Akon. L'album era stato inizialmente intitolato \"Acquitted\". \u00c8 stato pubblicato il 1\u00ba dicembre 2008 come download digitale, ed il giorno successivo il disco \u00e8 stato commercializzato nei negozi."}
{"id": "2180312", "revid": "486946", "url": "https://it.wikipedia.org/wiki?curid=2180312", "title": "Classe Uragan I/III (torpediniera)", "text": ""}
{"id": "2180316", "revid": "106872", "url": "https://it.wikipedia.org/wiki?curid=2180316", "title": "Classe Fugas I/IV (dragamine)", "text": ""}
{"id": "2180319", "revid": "729019", "url": "https://it.wikipedia.org/wiki?curid=2180319", "title": "Spettroscopia a risonanza magnetica nucleare di proteine", "text": "La spettroscopia a risonanza magnetica nucleare di proteine (di solito abbreviata in NMR di proteine) \u00e8 un campo della biologia strutturale nel quale la spettroscopia NMR \u00e8 di solito usata per ottenere informazioni sulla struttura e le dinamiche delle proteine.\nUno dei pionieri di questo campo di studio \u00e8 stato, tra gli altri, Kurt W\u00fcthrich, che ha ricevuto il Premio Nobel nel 2002. Le tecniche di NMR di proteine sono continuamente usate e migliorate sia nell'industria biotecnologica che in ambito accademico."}
{"id": "2180320", "revid": "51323", "url": "https://it.wikipedia.org/wiki?curid=2180320", "title": "Sotto-consumo", "text": ""}
{"id": "2180323", "revid": "1543377", "url": "https://it.wikipedia.org/wiki?curid=2180323", "title": "Demosaicizzazione", "text": "Un algoritmo di demosaicizzazione (dall'inglese \"demosaicing\" o \"demosaicking\") permette di ricostruire la rappresentazione a colori di un'immagine partendo dai dati grezzi ottenuti dal sensore di una fotocamera digitale che utilizza un \"color filter array\" (CFA).\nI CFA sono utilizzati dalla maggior parte delle moderne fotocamere digitali, pertanto gli algoritmi di demosaicing sono parte fondamentale del processo di elaborazione dell'immagine effettuato da una fotocamera al fine di permettere la visualizzazione dell'immagine. Inoltre molte fotocamere permettono anche di salvare le immagini in formato RAW e di trasferire il procedimento di ricostruzione dei dati acquisiti off-line. In questo modo \u00e8 possibile scegliere la tecnica di demosaicing che si vuole utilizzare al posto dell'algoritmo proprietario della fotocamera.\nObiettivo.\nL'obiettivo di un algoritmo di demosaicizzazione \u00e8 la ricostruzione di un'immagine a colori (per esempio nello spazio RGB, composto da rosso, verde e blu) a partire dai dati acquisiti da un sensore con CFA.\nIn particolare, un buon algoritmo deve garantire:\nPremessa.\nLa rappresentazione di un'immagine digitale a colori richiede la conoscenza di almeno tre campioni di colore per ogni pixel. Solitamente vengono utilizzati il rosso, il verde ed il blu, basi dello spazio di colore RGB. Pertanto l'acquisizione di un'immagine a colori da parte di una macchina fotografica digitale necessiterebbe di tre sensori per \"fotosito\", ognuno sensibile ad uno specifico colore. Il posizionamento dei tre sensori non \u00e8 semplice e comporta alcuni inconvenienti di sfasamento se questi sensori vengono disposti sullo stesso piano con l'utilizzo di un prisma per indirizzare la luce, o di allungamento dei tempi di esposizione nel caso di sensori disposti in serie, come nel sensore Foveon. Quindi la maggior parte delle macchine fotografiche e delle telecamere digitali non acquisisce l'immagine con tre componenti, bens\u00ec utilizza un solo sensore per \"fotosito\", ottenendo una griglia di valori corrispondenti ai diversi colori. Questa griglia, detta anche \"Color Filter Array\" (CFA) oppure \"mosaico\", alterna campioni di rosso, verde e blu secondo alcune disposizioni specifiche, la pi\u00f9 nota delle quali viene chiamata \"Bayer pattern\" dal nome del suo inventore Bryce Bayer.\nRecentemente sono stati proposti nuovi schemi per il CFA, come quello nel nuovo sensore proposto dalla \"Kodak\" oppure i nuovi pattern proposti da \"Hirakawa\" e \"Wolfe\".\nAnche la Fujifilm nel settembre 2008 ha proposto una variante del CFA per il sensore \"super CCD EXR\".\nAlgoritmi.\nInizialmente si \u00e8 cercato di ricostruire le immagini catturate in formato RAW con le tecniche classiche per l'interpolazione di immagini, come per esempio l'interpolazione bilineare, l'interpolazione bicubica o le spline. Tuttavia si \u00e8 presto osservato che si ottengono risultati decisamente migliori con dei metodi ad hoc, progettati in base alla particolare struttura del CFA. Difatti le componenti di colore rossa, verde e blu presentano una notevole correlazione che pu\u00f2 essere sfruttata per la ricostruzione dei campioni di colore mancanti. Pertanto sono state proposte molte tecniche di demosaicizzazione, dalle pi\u00f9 semplici, e a ridotta complessit\u00e0 di calcolo, fino ad approcci molto raffinati progettati in ambito accademico utilizzando diverse conoscenze scientifiche nell'ambito dell'elaborazione delle immagini. Una cronologia di gran parte delle tecniche di demosaicizzazione \u00e8 disponibile on line."}
{"id": "2180329", "revid": "300067", "url": "https://it.wikipedia.org/wiki?curid=2180329", "title": "Jack Molinas", "text": "Biografia.\nFiglio di un ebreo sefardita e con un quoziente di intelligenza di 175, Molinas frequent\u00f2 la Stuyvesant High School e si laure\u00f2 alla Columbia University nel 1953. Con la squadra di basket della sua universit\u00e0 ottenne il record per il maggior numero di punt segnati in una singola partita, record poi battuto da Chet Forte qualche anno dopo. Molinas gioc\u00f2 inoltre in NBA nella stagione 1953-54, partecipando a 32 partite con i Fort Wayne Pistons, prima di essere bandito a vita dalla lega per aver truccato e scommesso su diversi incontri ai tempi dell'universit\u00e0.\nPer il suo crimine Molinas venne condannato a una pena detentiva dai 10 ai 15 anni, ottenendo per\u00f2 la libert\u00e0 vigilata dopo cinque anni di carcere trascorsi in gran parte nel penitenziario di Attica. Uscito di prigione si trasfer\u00ec a Los Angeles dedicandosi al gioco d'azzardo e ad alcuni progetti imprenditoriali poi naufragati. A causa dei grossi debiti accumulati con la malavita, venne assassinato da un sicario con un colpo di pistola all'alba del 3 agosto 1975 nel giardino di casa sua a Los Angeles."}
{"id": "2180332", "revid": "1748167", "url": "https://it.wikipedia.org/wiki?curid=2180332", "title": "Batey", "text": "I batey sono villaggi costruiti in mezzo alle piantagioni di canna da zucchero, abitati da lavoratori haitiani con le loro famiglie, edificati con materiale di recupero. Alcuni di questi agglomerati hanno costruzioni molto semplici ma dotate di elettricit\u00e0, acqua corrente, piccolo orto e qualche animale da cortile e sono quelli che vengono di solito mostrati dalle gite turistiche organizzate; la maggior parte sono costituiti da baracche senza servizi sanitari, senza acqua corrente e senza istruzione per i loro bambini. \nNella Repubblica Dominicana esistono circa 400 batey, per la maggior parte costruiti intorno alla piantagione della Fanjul Group di propriet\u00e0 dell'omonima famiglia, fratelli cubano-americani residenti a Miami. Si stima, senza sicurezza statistica alcuna, che nella Repubblica Dominicana siano pi\u00f9 di 500\u00a0000 gli haitiani che vivono nei batey. In questi villaggi si nasce e si muore, senza lasciare un segno. I bambini non vengono iscritti ad alcuna anagrafe, non ci sono dati certi e non vengono neppure mandati a scuola .\nNella maggior parte degli agglomerati, i diritti umani non esistono e i lavoratori provenienti da Haiti, grazie a un'autarchica e discriminatoria politica di immigrazione, vivono come schiavi, senza servizi sanitari, senza acqua corrente, senza istruzione per i loro bambini e senza alcuna sicurezza personale, che non viene tutelata dallo Stato. Il lavoro \u00e8 spesso pesantissimo e mal pagato. I lavoratori sono tagliatori di canna da zucchero e sono definiti braceros. Tutto si svolge intorno alle piantagioni di canna da zucchero, dove i braceros, trascorrono l'intera giornata, per poi riunirsi alla sera nei Batey. Il guadagno giornaliero medio di un tagliatore di canna, a fronte di una produzione di circa due tonnellate, non supera i sei dollari ."}
{"id": "2180334", "revid": "131358", "url": "https://it.wikipedia.org/wiki?curid=2180334", "title": "Classe Tashkent (cacciatorpediniere)", "text": ""}
{"id": "2180343", "revid": "599013", "url": "https://it.wikipedia.org/wiki?curid=2180343", "title": "Jos\u00e9 Serrizuela", "text": ""}
{"id": "2180345", "revid": "124123", "url": "https://it.wikipedia.org/wiki?curid=2180345", "title": "Zvonimir Janko", "text": "Janko ha studiato all'Universit\u00e0 di Zagabria dove ha ottenuto il suo Ph.D. nel 1960. Dopo gli studi ha insegnato fisica nella scuola secondaria di \u0160iroki Brijeg in Bosnia ed Erzegovina.\nSuccessivamente \u00e8 stato professore presso la Universit\u00e0 di Zagabria, l'Universit\u00e0 di Heidelberg, la Monash University e la Universit\u00e0 Nazionale Australiana."}
{"id": "2180353", "revid": "115518205", "url": "https://it.wikipedia.org/wiki?curid=2180353", "title": "Pelaverga", "text": "Pelaverga \u00e8 il nome di un vitigno autoctono a bacca nera piemontese, principalmente coltivato nella provincia di Cuneo. A seconda della zona di coltivazione, assume nomi e caratteri ampelografici differenti, da cui si ricavano alcuni vini rossi DOC piemontesi:\nStoria.\nDi origini antiche, fu rinomato come uva da mensa (al terzo posto di merito in Piemonte dopo Barbarossa e Favorita), dotato, tra l'altro, di buona serbevolezza .\nLe prime coltivazioni si diffusero soprattutto nel Saluzzese,in provincia di Cuneo, come attestano alcuni documenti risalenti ai frati di San Colombano del VIII secolo e, successivamente, da Margherita di Foix-Candale (XVI secolo), moglie del Marchese di Saluzzo Ludovico II, insieme al \"Charneto\" (Giovanni di Saluzzo Castellar), e Sante Lancerio, che ne decantano le qualit\u00e0 addirittura con lettere e documenti inviati alla corte papale.\nIl nome pare che derivi da \"pellis virga\", indicando la tecnica della parziale pelatura dei ramoscelli della vite per favorirne la maturazione, mentre la denominazione \"Cari\" deriva dal tipo di uva, chiamata per la prima volta \"cario\" da un enologo di corte del XVI secolo, \"Gian Battista Croce\".\nA causa della malattia della vite dovuta alla filossera prima, ed allo spopolamento delle campagne poi, nel XIX secolo questo vitigno visse un periodo di oblio, prima di essere riscoperto alla fine dello stesso secolo.\nColtivazione e caratteristiche.\nLa variet\u00e0 \"Saluzzese\" e il \"Cari\" si presentano con grappoli di dimensioni medio-grandi, e forme piramidali alate. L'acino \u00e9 medio-piccolo, sferico e pruinoso, mentre nella variet\u00e0 chierese \"Cari\" l'acino \u00e8 leggermente pi\u00f9 grande.\nIl territorio saluzzese ha un'elevata produzione, tuttavia relativamente incostante. I vini risultano di colore tenue, e profumi legati alla rosa e al lampone, con lievi note di geranio. La variet\u00e0 \"Piccolo\", con una produzione pi\u00f9 di nicchia, tende invece a note di pepe bianco, miste a ribes nero. \nIl grado alcolico \u00e8 moderato (alcuni \"Cari\" posso arrivare anche a 10 gradi) e ben bilanciato dalla poca acidit\u00e0, che ne fa un vino adatto al consumo giovane, anche fresco in estate, di buon abbinamento con la cucina piemontese e, in particolar modo, eccellente con pasta, carni bianche, oppure gli antipasti come il vitello tonnato, grazie alla delicata tannicit\u00e0 del sorso, che ben bilancia le sensazioni della salsa.\nOltre la produzione di vino, alcune aziende distillano dalle vinacce di uva Pelaverga una grappa molto fine e vellutata."}
{"id": "2180359", "revid": "599013", "url": "https://it.wikipedia.org/wiki?curid=2180359", "title": "Don Ackerman", "text": ""}
{"id": "2180360", "revid": "313323", "url": "https://it.wikipedia.org/wiki?curid=2180360", "title": "Padre Virgilio Corbo", "text": ""}
{"id": "2180361", "revid": "123313012", "url": "https://it.wikipedia.org/wiki?curid=2180361", "title": "Terto", "text": "Caratteristiche tecniche.\nGiocava come ala. Sfruttava prevalentemente i lanci dei registi G\u00e9rson e Pedro Rocha, e grazie alla sua velocit\u00e0 e al suo tiro finalizzava l'azione o aiutava i compagni a segnare.\nCarriera.\nClub.\nDopo il debutto nel Santa Cruz, si trasfer\u00ec al San Paolo, il 19 gennaio 1968 diventando presto un idolo, giocando 499 partite e segnando 87 reti. Ha vinto il Campionato Paulista per 3 volte dal 1970 al 1975. Dopo il San Paolo ha giocato per il Botafogo di Ribeir\u00e3o Preto, al quale si trasfer\u00ec il 3 novembre 1977."}
{"id": "2180362", "revid": "339392", "url": "https://it.wikipedia.org/wiki?curid=2180362", "title": "Tertuliano Severiano dos Santos", "text": ""}
{"id": "2180366", "revid": "1456895", "url": "https://it.wikipedia.org/wiki?curid=2180366", "title": "Cerume", "text": "Il cerume \u00e8 una sostanza cerosa giallastra secreta nel condotto uditivo esterno dell'uomo e di molti altri mammiferi.\nServe a mantenere la superficie del condotto stesso umida e morbida, aiutandone la pulizia e la lubrificazione e, grazie al suo pH acido, svolge attivit\u00e0 antibatterica.\nProduzione.\nIl cerume viene fisiologicamente sospinto dalle cellule epiteliali verso l'esterno del condotto uditivo. A questo processo naturale di eliminazione e fuoriuscita contribuiscono anche i movimenti della bocca durante la masticazione, la conversazione, lo sbadiglio. Possono risultare spesso dannosi, invece, i tentativi \"forzati\" di pulizia meccanica: questi possono provocare lesioni della parete del condotto uditivo esterno, o, ancor peggio, lesioni timpaniche. L'utilizzo di bastoncini ricoperti di cotone pu\u00f2 invece compattare il cerume verso l'interno del meato uditivo, contrastando il naturale processo di eliminazione: in questo caso, l'eccesso di cerume pu\u00f2 premere contro il timpano e/o occludere il canale compromettendo la funzione uditiva. Per pulire meglio le orecchie si pu\u00f2 usare un fazzoletto bagnato.\nComposizione.\nIl cerume contiene anche lisozima, enzima con propriet\u00e0 antibatteriche legate alla capacit\u00e0 di idrolizzare i peptidoglicani della parete batterica.\nEsiste un cerume umido caratteristico delle popolazioni caucasiche e nere, mentre un cerume secco si ritrova nelle popolazioni asiatiche e indios.\nEreditariet\u00e0.\nIl tratto cerume \u00e8 di tipo mendeliano. La caratteristica cerume umido \u00e8 dominante mentre il tratto cerume secco \u00e8 recessivo."}
{"id": "2180369", "revid": "125909930", "url": "https://it.wikipedia.org/wiki?curid=2180369", "title": "Flauto soprano", "text": "Con il termine flauto soprano si indicano in maniera piuttosto impropria due taglie di strumenti membri della famiglia dei flauti, che occupano una posizione intermedia fra il flauto traverso in do ordinario e l'ottavino. Si tratta di due taglie di flauti praticamente ignorati nonch\u00e9 molto rari nella fabbricazione e nell'impiego soprattutto nei paesi europei, ma ancora rivestono una certa importanza sia stilistica che pratica nei paesi americani, dove all'occorrenza vengono ancora costruiti. Rispettivamente si hanno il cosiddetto flauto terzino in mi bemolle, quest'ultimo nei paesi europei viene impropriamente definito flauto soprano, e il vero e proprio flauto soprano ovvero il flauto soprano in sol, conosciuto anche sia pure in passato come flauto quintino in Sol.\nCaratteristiche.\nIl flauto terzino in mi bemolle \u00e8 uno strumento traspositore e suona in mi\u266d, una terza minore sopra il flauto traverso in do. Ha un timbro pi\u00f9 dolce rispetto al comune flauto traverso, pi\u00f9 caldo rispetto all'ottavino. L'imboccatura \u00e8 leggermente ridotta rispetto al flauto in do, e l'esecuzione su questo strumento richiede una certa attenzione all'intonazione, che tende solitamente a calare nel registro medio.\nStoria e diffusione.\nIl flauto terzino \u00e8 uno strumento poco diffuso. Veniva usato originariamente in alcune scuole degli Stati Uniti, come sostituto del clarinetto in mi\u266d o come strumento per avviare allo studio allievi dotati di mani molto piccole. Trov\u00f2 spazio in questa maniera fra gli anni '40 e '80 del novecento. Tuttavia il suo timbro \u00e8 molto diverso da quello del clarinetto, e la maggioranza dei principianti non ha difficolt\u00e0 a maneggiare il flauto in do, sicch\u00e9 verso il 1980 la produzione di questo strumento era praticamente cessata. Una limitata produzione \u00e8 ripresa negli anni novanta. Parti scritte per questo strumento si trovano in alcune pubblicazioni per ensemble di flauti.\nFlauto soprano in sol.\nEsiste inoltre il flauto soprano in sol, dalle dimensioni e caratteristiche intermedie fra il flauto soprano in mi\u266d e l'ottavino. Suona in un registro simile a quello dell'ottavino, ma a causa delle maggiori dimensioni ha un timbro diverso e una maggiore estensione verso il basso. Si tratta di uno strumento traspositore, che suona una quinta sopra. Anch'esso \u00e8 uno strumento scarsamente diffuso, che \u00e8 quasi scomparso dopo il periodo rinascimentale. \u00c8 stato impiegato in alcune opere del XIX secolo, come l'Ivanhoe di Arthur Sullivan. Tuttora \u00e8 prodotto da poche case costruttrici, come Myall-Allen e Flutemakers Guild. Viene ancora utilizzato nelle bande di flauti tradizionali della Scozia e dell'Irlanda del Nord, che adottano un organico di questo tipo:"}
{"id": "2180370", "revid": "106872", "url": "https://it.wikipedia.org/wiki?curid=2180370", "title": "Classe Mirka (fregata)", "text": ""}
{"id": "2180373", "revid": "599013", "url": "https://it.wikipedia.org/wiki?curid=2180373", "title": "Fabi\u00e1n Cancelarich", "text": ""}
{"id": "2180375", "revid": "287204", "url": "https://it.wikipedia.org/wiki?curid=2180375", "title": "Dammerstock", "text": "Dammerstock \u00e8 un quartiere (\"Stadtviertel\") della citt\u00e0 tedesca di Karlsruhe.\nIl quartiere, progettato dall'arch. Walter Gropius, \u00e8 considerato un importante esempio di architettura moderna. La realizzazione (1929) fu preceduta nel 1927 da un concorso di progettazione, a cui parteciparono i maggiori architetti tedeschi dell'epoca."}
{"id": "2180377", "revid": "2122884", "url": "https://it.wikipedia.org/wiki?curid=2180377", "title": "Luca Semeraro", "text": "Biografia.\nNato a Martina Franca, nei primi anni ottanta si trasfer\u00ec a Milano, dove segu\u00ec dei corsi di dizione e recitazione. A partire dal 1986 inizi\u00f2 a lavorare come doppiatore per alcune societ\u00e0 di doppiaggio di Milano. Ha recitato in alcuni spettacoli teatrali e in piccole apparizioni cinematografiche e televisive a cavallo tra gli anni ottanta e novanta. Ha prestato la sua voce a spot pubblicitari, soap-opera, serie animate, documentari, e si occupa anche di direzione del doppiaggio.\nTra i suoi doppiaggi, quello di Leonardo in \"Tartarughe Ninja alla riscossa\" e \"Tartarughe Ninja\" e di Tackleberry in \"Scuola di polizia\"."}
{"id": "2180379", "revid": "111713914", "url": "https://it.wikipedia.org/wiki?curid=2180379", "title": "Francesco Maria Carafa", "text": "Biografia.\nDi nobile famiglia napoletana, i Carafa della Stadera (o Caraffa), nacque probabilmente a Nocera dei Pagani da Ferdinando II Carafa (quarto duca di Nocera) e dalla nobildonna Anna Clarice Carafa. Segu\u00ec la carriera militare nella cavalleria spagnola, partecipando nel 1611 alle azioni militari in Tunisia nelle file del Duca di Osuna.\nSi spos\u00f2 due volte. Prima moglie fu Anna Pignatelli, figlia di Ettore III, quarto duca di Monteleone e di Caterina Carafa dei Conti di Sant'Angelo dei Lombardi (12 maggio 1592 - Filogaso 1622).\nSua seconda moglie fu Giovanna Ruffo, terza principessa di Scilla, nona contessa di Sinopoli, contessa di Nicotera e Borrelli, Signora di Filogaso, Calanna, Fiumara di Muro, del Passo e gabella di Catona, figlia ed erede di Vincenzo, signore di Santa Severina e di donna Maria Ruffo, seconda principessa di Scilla (Napoli 28 aprile 1591 - 14 dicembre 1650), gi\u00e0 vedova di Vincenzo Ruffo, primo principe di Palazzolo.\nFu padre di Francesco Maria Domenico Carafa.\nNel 1625 prese parte all'assedio di Breda (la cui resa fu immortalata da Vel\u00e1zquez). Pass\u00f2 poi nelle file della cavalleria napoletana in Lombardia, dove cinque anni pi\u00f9 tardi fu nominato maestro di campo della regione Piemonte e Monferrato.\nNel 1633 il suo contributo alla Battaglia di N\u00f6rdlingen contro gli svedesi risulta decisivo per la vittoria dell'armata spagnola. Successivamente si rec\u00f2 nelle Fiandre al seguito del Cardinale Infante Ferdinando d'Asburgo, fin quando fu chiamato da Filippo IV che lo nomin\u00f2 comandante generale di Guip\u00fazcoa, per prendere parte ad un piano (che fall\u00ec) per penetrare in Francia. Questa azione gli cost\u00f2 un processo dal quale usc\u00ec indenne nel 1638.\nNel 1639 fu nominato Vicer\u00e9 di Aragona e Grande di Spagna. In questo periodo lo accompagn\u00f2 il suo confessore ed amico Baltasar Graci\u00e1n, con il quale discusse molto della grave situazione che attraversava la Catalogna\nIn questi anni Graci\u00e1n diede luce a \"El Politico\", che bas\u00f2 sulla vita di Ferdinando il Cattolico, dedicandolo al duca di Nocera. La dedica del testo reca in calce queste parole:\nNel 1640 fu nominato vicer\u00e9 di Navarra, e all'inizio della rivolta in Catalogna consigli\u00f2 al re di agire con prudenza, per evitare che i rivoltosi si alleassero con la Francia.\nEbbe il merito di affrontare il problema con la giusta misura, in modo da tenere a bada le misure repressive della corona e di tener conto delle rivendicazioni catalane.\nTuttavia il suo atteggiamento fu mal visto e al seguito delle sue riserve sulle scelte politiche del duca conte De Olivares, fu imprigionato nella Torre di Pinto, a Madrid, dove mor\u00ec, dopo un lungo procedimento penale, il 12 luglio del 1642. \u00c8 sepolto nel \"Colegio Imperial de la Compa\u00f1\u00eda de Jes\u00fas\" della capitale spagnola."}
{"id": "2180380", "revid": "106872", "url": "https://it.wikipedia.org/wiki?curid=2180380", "title": "Classe Kola (fregata)", "text": ""}
{"id": "2180383", "revid": "599", "url": "https://it.wikipedia.org/wiki?curid=2180383", "title": "Gruppo semplice sporadico", "text": ""}
{"id": "2180385", "revid": "1543377", "url": "https://it.wikipedia.org/wiki?curid=2180385", "title": "TouchFLO 3D", "text": "TouchFLO 3D \u00e8 un'interfaccia utente progettata da HTC.\n\u00c8 usato nella serie HTC Touch ed \u00e8 stata preceduta da TouchFLO. TouchFLO 3D \u00e8 usato nei seguenti dispositivi:\nL'HTC Touch Viva e HTC Touch 3G utilizzano una variante, chiamata Manila 2D, senza effetti 3D."}
{"id": "2180389", "revid": "106872", "url": "https://it.wikipedia.org/wiki?curid=2180389", "title": "Classe Zemchug (motovedetta)", "text": ""}
{"id": "2180393", "revid": "287204", "url": "https://it.wikipedia.org/wiki?curid=2180393", "title": "Ely (Minnesota)", "text": "Ely \u00e8 un comune degli Stati Uniti d'America, nella contea di St. Louis, nello Stato del Minnesota.\nSi estende su una superficie di 7,1 km\u00b2 e nel 2000 contava 3.724 abitanti (528,8 per km\u00b2).\nUn tempo era nota con il nome di \"Que Quam Chep\", che in lingua Chippewa significa \"terra delle bacche\". La citt\u00e0 si trova nella Vermilion Iron Range, e storicamente era nota per le miniere di ferro.\nAttualmente la citt\u00e0 \u00e8 nota come punto di accesso per Boundary Waters Canoe Area Wilderness ed \u00e8 anche la sede dell'International Wolf Center e del North American Bear Center.\nA Ely vengono organizzate diverse manifestazioni durante tutto l'anno specialmente nei luoghi del Whiteside Park; piuttosto note sono il Blueberry Arts Festival in luglio, l'Harvest Moon Festival a settembre e il Winter Festival a febbraio."}
{"id": "2180395", "revid": "268377", "url": "https://it.wikipedia.org/wiki?curid=2180395", "title": "TouchFLO", "text": "TouchFLO \u00e8 un'interfaccia utente di HTC. Fatta per l'utilizzo delle dita sullo schermo per accedere agli obiettivi comuni.\n\u00c8 stata usata in questi telefoni cellulari:"}
{"id": "2180396", "revid": "106872", "url": "https://it.wikipedia.org/wiki?curid=2180396", "title": "Classe Riga (fregata)", "text": ""}
{"id": "2180399", "revid": "122572903", "url": "https://it.wikipedia.org/wiki?curid=2180399", "title": "Gods of Metal", "text": "Il Gods of Metal \u00e8 stato un festival musicale heavy metal organizzato in Italia dal 1997 fino al 2016.\nEdizioni.\nI gruppi sono ordinati sulla base effettiva delle esibizioni a prescindere da ogni informazione divulgata prima dell'inizio del concerto.\nEdizione 1999 (Forum Open Air Arena, Milano).\nNote: I W.A.S.P., nonostante fossero stati confermati nel bill, non si presentarono sul palco.\nEdizione 2003 (Palavobis, Milano).\nNote: A quest'edizione avrebbero dovuto presenziare anche U.D.O., Children Of Bodom e Carpathian Forest.\nIl festival si \u00e8 svolto in due giornate, quella di sabato 7 giugno era denominata 'A Day at the Border'.\nI concerti erano in un primo tempo previsti allo Stadio Brianteo di Monza; vennero dirottati a Milano quando il comune, a pochi giorni dall'evento, revoc\u00f3 senza spiegazioni l'utilizzo dello stadio. \nGli spettacoli si svolsero in condizioni particolarmente difficili, considerato anche il caldo molto intenso che rendeva complicato assistervi (il palco era montato all'interno), inoltre vi furono molteplici problemi tecnici, tanto che il fortissimo ritardo accumulato indusse l'organizzazione a ridurre a soli venti minuti l'esibizione dei Queensryche anche per evitare la minaccia di David Coverdale di non esibirsi.\nNei giorni a seguire l'organizzazione rilasci\u00f3 un comunicato dove scaricava la responsabilit\u00e0 di tutto sul Comune di Monza. Dal canto proprio l'amministrazione, per bocca del sindaco, risped\u00ec le accuse al mittente.\nEdizione 2006 (Idroscalo, Milano).\nI Dimmu Borgir si sarebbero dovuti esibire come co-headliner con i Venom, tuttavia a causa di motivi di salute questo non \u00e8 stato possibile.\nEdizione 2007 (Idroscalo, Milano).\nNell'edizione 2007 \u00e8 stato allestito anche un secondo palco su cui si sono esibiti le band scelte dal pubblico attraverso un concorso su MySpace.\nGli Anathema furono chiamati a sostituire i Porcupine Tree, una delle prime band confermate di quest'edizione.\nEdizione 2010 (Parco della Certosa Reale, Collegno).\nStage 1\nStage 2"}
{"id": "2180407", "revid": "280502", "url": "https://it.wikipedia.org/wiki?curid=2180407", "title": "Zovirax", "text": ""}
{"id": "2180411", "revid": "106872", "url": "https://it.wikipedia.org/wiki?curid=2180411", "title": "Classe Kynda (incrociatore)", "text": ""}
{"id": "2180413", "revid": "339392", "url": "https://it.wikipedia.org/wiki?curid=2180413", "title": "Classe Krupny (cacciatorpediniere)", "text": ""}
{"id": "2180415", "revid": "196062", "url": "https://it.wikipedia.org/wiki?curid=2180415", "title": "Jyrki Juhani J\u00e4rvilehto", "text": ""}
{"id": "2180419", "revid": "767487", "url": "https://it.wikipedia.org/wiki?curid=2180419", "title": "Wilhelm Ackermann", "text": "Ackermann fu premiato con un Ph.D. all'Universit\u00e0 di Gottinga nel 1925 per la sua tesi Begr\u00fcndung sul \"\"Tertium non datur\" mittels der Hilbertschen Theorie der Widerspruchsfreiheit\" che doveva essere una prova della consistenza dell'aritmetica senza l'induzione di Peano.\nDal 1929 al 1948 insegn\u00f2 all'Arnoldinum Gymnasium di Burgsteinfurt, e dopo al L\u00fcdenscheid fino al 1961.\nFu professore onorario all'Universit\u00e0 di M\u00fcnster (Vestfalia)."}
{"id": "2180420", "revid": "539155", "url": "https://it.wikipedia.org/wiki?curid=2180420", "title": "Cleofonte Campanini", "text": "Biografia.\nApparteneva a una famiglia di illustri tradizioni musicali: era fratello del tenore Italo Campanini e marito del soprano Eva Tetrazzini (sposata nel 1889). Inizi\u00f2 lo studio del violino sotto la guida di Giulio Cesare Ferrarini, ma poi sospese questo studio per intraprendere una carriera di direttore d'orchestra: il suo primo incarico fu presso il teatro Reinach di Parma nel 1880.\nAl Teatro Regio di Parma nel 1882 diresse \"Carmen\" ed \"Il trovatore\" con Leone Giraldoni.\nNel 1883 venne invitato come assistente direttore al Metropolitan Opera House di New York e vi debutt\u00f2 dirigendo \"Mignon\" con Christina Nilsson e Sofia Scalchi, poi con \"La sonnambula\" con Marcella Sembrich e il fratello Italo e \"Mefistofele\" di Boito, quindi nel 1884 \"Carmen\" a Boston, \"Martha\" con Roberto Stagno e al Chestnut Street Theatre di Filadelfia, \"Lucia di Lammermoor\" con Giuseppe Kaschmann a Saint Louis (Missouri), \"La Gioconda\", \"Il barbiere di Siviglia\" e \"Don Giovanni\".\nNel 1886 diresse la prima assoluta di \"Flora mirabilis\" di Spiro Samara al Teatro Carcano di Milano e \"La Gioconda\" con la Tetrazzini all'Op\u00e9ra de Nice e nel 1888 l\"'Otello\" con la Tetrazzini e la Scalchi a New York.\nAncora al Regio di Parma dirige nel 1901 \"Tosca\" con la Tetrazzini ed Edoardo Garbin, \"Andrea Ch\u00e9nier\" con Giuseppe De Luca (baritono) e la Tetrazzini e nel 1902 \"Mignon\", \"Sansone e Dalila\" e \"Fedora\".\nAl Teatro Lirico di Milano nel 1902 diresse la prima rappresentazione con successo dell'\"Adriana Lecouvreur\" di Francesco Cilea (Milano, con Angelica Pandolfini ed Enrico Caruso e \"Griselda\" di Jules Massenet.\nNel 1903 succedette al suo concittadino Arturo Toscanini alla direzione del teatro alla Scala, dove diresse \"L'oro del Reno\" con Giuseppe Borgatti e la prima assoluta della \"Siberia\" di Umberto Giordano con Rosina Storchio, Giovanni Zenatello ed Antonio Pini-Corsi e nel 1904 la prima assoluta di \"Madama Butterfly\" di Giacomo Puccini ed Aida con Riccardo Stracciari.\nNel 1904 diresse \"Tosca\" con Emilio De Marchi (tenore) ed Antonio Scotti al Th\u00e9\u00e2tre national de l'Op\u00e9ra-Comique di Parigi e \"Adriana Lecouvreur\" con Giuseppe Anselmi al Royal Opera House, Covent Garden di Londra.\nSempre nel 1904 diresse con successo \"Madama Butterfly\" al Teatro Grande di Brescia con Solomija Ambrosi\u00efvna Kru\u0161el'nyc'ka.\nNel 1905 cur\u00f2 la direzione di \"Siberia\" con Amelia Pinto, Amedeo Bassi e Titta Ruffo al Th\u00e9\u00e2tre de la Ville di Parigi, \"Madama Butterfly\" con Caruso a Londra e il 20 dicembre lasci\u00f2 la Scala di Milano.\nNel 1906 condusse l'orchestra in \"Evgenij Onegin\" con Mattia Battistini e Marcel Journet al Covent Garden.\nConobbe un grande successo anche negli Stati Uniti d'America, dove venne chiamato a dirigere le orchestre della \"Manhattan Opera Company\" di New York inaugurando il Manhattan Center (1906) con \"I puritani\" con Alessandro Bonci e Mario Ancona, nel 1907 con \"Tha\u00efs\" e nel 1908 \"Louise\", \"Pell\u00e9as et M\u00e9lisande\" e \"Le jongleur de Notre-Dame\" di Jules Massenet e della \"Chicago Opera Association\" (1910).\nAl Regio di Parma nel 1907 diresse \"Germania\", \"Loreley\" con Ester Mazzoleni e \"Rigoletto\" con Frances Alda e nel 1909 a Londra \"Pell\u00e9as et M\u00e9lisande\".\nAl Teatro San Carlo di Napoli nel 1909 diresse \"I maestri cantori di Norimberga\" e nel 1910 \"Loreley\", \"Zaz\u00e0\" e la prima assoluta di \"In patris memoriam\" di Lorenzo Perosi; lo stesso anno al Regio di Parma diresse \"Lucia di Lammermoor\" con la Tetrazzini, \"Il barbiere di Siviglia\" e \"La figlia del reggimento\" con John McCormack.\nNel 1911 realizz\u00f2 la prima assoluta di \"Natoma\" di Victor Herbert con Mary Garden e Minnie Egener a Filadelfia e al Metropolitan Opera House di New York per la Philadelphia-Chicago Grand Opera Company dove diresse anche \"Il segreto di Susanna\" con Geraldine Farrar; poi fu a Londra per \"La fanciulla del West\".\nNel 1913 diresse \"Conchita\" e Faust all'Auditorium Building di Chicago. Acquist\u00f2 e restaur\u00f2 il teatro Reinach di Parma; nello stesso anno, diresse al Regio di Parma \"Oberto, Conte di San Bonifacio\", \"Nabucco\" con Nazzareno De Angelis, \"Un ballo in maschera\", \"Aida\" con Giovanni Martinelli, \"Falstaff\" con Flora Perini, \"Don Carlo\" con Angelo Masini e Giuseppe Danise e la \"Messa da requiem\" per le celebrazioni per il centenario della nascita di Giuseppe Verdi.\nA Chicago nel 1916 condusse \"Rigoletto\" con Amelita Galli-Curci e \"Romeo e Giulietta\" e nel 1917 \"Le jongleur de Notre-Dame\" di Massenet, \"Louise\", \"Gris\u00e9lidis\" di Massenet, \"Il barbiere di Siviglia\" e \"Pell\u00e9as et M\u00e9lisande\". Nello stesso anno diresse la prima assoluta di \"Fable of the Hapless Folktune\" di Eric DeLamarter a Chicago.\nMor\u00ec al St. Luke's Hospital di Chicago il 19 dicembre 1919 per un'improvvisa polmonite. La citt\u00e0 di Parma gli ha dedicato, unitamente al fratello Italo, il \"Viale Italo e Cleofonte Campanini\"."}
{"id": "2180423", "revid": "339392", "url": "https://it.wikipedia.org/wiki?curid=2180423", "title": "Classe Chapayev (incrociatore)", "text": ""}
{"id": "2180427", "revid": "106872", "url": "https://it.wikipedia.org/wiki?curid=2180427", "title": "Classe Sverdlov (incrociatore)", "text": ""}
{"id": "2180431", "revid": "1874129", "url": "https://it.wikipedia.org/wiki?curid=2180431", "title": "Bedale", "text": "Bedale \u00e8 un paese di abitanti della contea del North Yorkshire, in Inghilterra. Si trova 55 chilometri a nord di Leeds, 42 chilometri a sud-ovest di Middlesbrough, e a 11 chilometri dal capoluogo di contea Northallerton."}
{"id": "2180434", "revid": "1584600", "url": "https://it.wikipedia.org/wiki?curid=2180434", "title": "Daniel Levitin", "text": "\u00c8 attualmente professore di Psicologia e neuroscienze comportamentali alla Universit\u00e0 McGill a Montr\u00e9al in Canada."}
{"id": "2180436", "revid": "6923", "url": "https://it.wikipedia.org/wiki?curid=2180436", "title": "Northallerton", "text": "Northallerton \u00e8 una cittadina di abitanti, capoluogo della contea del North Yorkshire, in Inghilterra.\nStoria.\nL'insediamento di Northallerton era presente gi\u00e0 al tempo dei Romani ma la sua importanza crebbe solo a partire dall'XI secolo quando Guglielmo II d'Inghilterra cedette il territorio al Vescovo di Durham. Sotto l'autorit\u00e0 vescovile, Northallerton divenne un importante centro religioso. Il paese \u00e8 anche stato teatro di numerosi conflitti tra gli inglesi e gli scozzesi, il pi\u00f9 importante dei quali \u00e8 stata la Battaglia dello Stendardo.\nNegli anni successivi, Northallerton divenne un importante centro per il commercio e i trasporti. Essendo l'area ricca di fosforo e grazie alle facili rotte commerciali, alcune industrie iniziarono ad insediarsi nella zona. Inoltre il paese, collocandosi sulla strada principale tra Londra ed Edimburgo, divenne un punto di sosta per le carrozze fino all'avvento della ferrovia nel XIX secolo. Trovandosi al centro di una vasta area rurale, nel 1200 Northallerton divenne una citt\u00e0 di mercato e ancora oggi \u00e8 presente un mercato al suo interno.\nOggigiorno la principale funzione commerciale di Northallerton \u00e8 un misto di industria leggera, commercio e servizi agricoli."}
{"id": "2180437", "revid": "1305772", "url": "https://it.wikipedia.org/wiki?curid=2180437", "title": "Perdas de Fogu", "text": "Perdas de Fogu \u00e8 un romanzo noir scritto da Massimo Carlotto e il collettivo Mama Sabot, gruppo di nove scrittori pi\u00f9 o meno emergenti.\nL'opera \u00e8 ambientata attorno al Poligono sperimentale e di addestramento interforze di Salto di Quirra, e per la sua preparazione gli autori raccolsero centinaia di pagine di documentazione sui casi di cronaca che coinvolsero l'area e che fanno da base al romanzo. \nIl romanzo.\nPerdas de Fogu \u2013 \"pietre di fuoco\" \u2013 \u00e8 il Poligono Sperimentale di Addestramento Interforze del Salto di Quirra, il pi\u00f9 grande d'Europa, luogo militare ceduto in fitto per milioni di euro a varie multinazionali per sperimentazioni belliche, coperte dal segreto di Stato, nonch\u00e9 da quello industriale. Sperimentazioni che sono probabilmente la causa delle patologie leucemiche o tumorali del sistema emolinfatico che hanno investito in percentuali nettamente superiori alla media gli abitanti del luogo. Si tratta di sindromi del tutti simili a quelle che hanno colpito alcuni soldati reduci dalle guerre del Golfo e dei Balcani dopo l'esposizione all'uranio impoverito.\nC'\u00e8, dunque, qualcosa di funesto nell'aria di Quirra. Questo qualcosa \u00e8 rappresentato dalle nanoparticelle radioattive, capaci di penetrare in pochi secondi nei polmoni e in altri organi vitali dell'uomo e restarvi in stato dormiente per un tempo pi\u00f9 o meno variabile, passato il quale entrano in azione con effetti devastanti come veri e propri \"aliens\". Non solo. Le nanoparticelle sono in grado di diffondersi anche attraverso lo sperma.\nNon a caso, il romanzo si apre con Nina, una ricercatrice, che a bordo del suo piccolo fuoristrada si reca in una piccola tenuta della macchia mediterranea sarda, per esaminare il cadavere - il quarto in poco tempo - di un agnellino nato morto con le orecchie al posto degli occhi. L'obbiettivo della donna non \u00e8 tanto quello di denunziare la verit\u00e0 alla cittadinanza, ma lo scoprire un qualche antidoto allo scopo di fare carriera all'Universit\u00e0 (naturalmente straniera: la ragazza \u00e8 brava, ma non \u00e8 figlia d'arte n\u00e9 si concede ai baroni). Ma, i movimenti della studiosa non passano inosservati agli occhi di quanti desiderano che Perdas de fogu rimanga il luogo privilegiato delle segretissime manovre degli eserciti e delle industrie della guerra.\nInizia cos\u00ec una \"dance macabre\" con omicidi, stupri, complotti, ad opera di mercenari e delinquenti di mezza tacca, ex \"contractor\" e politici e militari corrotti, tra cui spicca la figura di Pierre Nazzari, un disertore ricattato dai servizi segreti. Uomini e donne dal destino segnato, figli di un'Italia cattiva e disumana. Un'Italia che ha in Porto di Quirra, a pochi chilometri dai lustrini e dalle paillettes del \"Billionaire\", il suo \"cuore di tenebra\".\nPremi.\nIl libro ha vinto la prima edizione del Premio Letterario Noir Ecologista \"Jean Claude Izzo\"."}
{"id": "2180438", "revid": "300067", "url": "https://it.wikipedia.org/wiki?curid=2180438", "title": "Larry Hennessy", "text": ""}
{"id": "2180439", "revid": "1874129", "url": "https://it.wikipedia.org/wiki?curid=2180439", "title": "Richmond (North Yorkshire)", "text": "Richmond \u00e8 un paese di abitanti della contea del North Yorkshire, in Inghilterra."}
{"id": "2180440", "revid": "729019", "url": "https://it.wikipedia.org/wiki?curid=2180440", "title": "Davit Ziraka\u0161vili", "text": "Biografia.\nZiraka\u0161vili inizi\u00f2 la sua attivit\u00e0 rugbistica nel RC Rustavi Kharebi, club della citt\u00e0 georgiana di Rustavi. Nel 2003, a diciannove anni, si trasfer\u00ec in Francia nella cittadina di Aubenas dove entr\u00f2 a far parte del club locale, il Rugby Club Aubenas Vals. Dopo solo un anno fu ingaggiato dal come rimpiazzo dell'infortunato Mart\u00edn Scelzo. Successivamente confermato in rosa, nella stagione 2006-2007 conquist\u00f2 il suo primo titolo con la squadra francese vincendo la Challenge Cup. Tre settimane pi\u00f9 tardi disput\u00f2, partendo dalla panchina, la finale del campionato francese persa contro lo . L'annata seguente fu nominato miglior pilone destro del campionato durante la \"Nuit de rugby\", nonostante un'altra sconfitta in finale, questa volta contro il . Dopo il terzo insuccesso consecutivo, il Clermont conquist\u00f2, al quarto tentativo, il primo titolo di campione di Francia nella sua storia nell'annata 2009-2010; in quell'occasione Ziraka\u0161vili divenne il primo rugbista di nazionalit\u00e0 georgiana a vincere tale competizione. Nella stagione 2012-2013 disput\u00f2 il suo duecentesimo incontro, in tutte le competizioni, per il Clermont in occasione della finale di Heineken Cup persa contro . Due anni pi\u00f9 tardi fu titolare in entrambe le finali, quella di Champions Cup e quella di Top 14, in cui il Clermont fu sconfitto. Nella stagione 2016-2017 disput\u00f2 la sua terza finale di Champions Cup perdendo anche in questa occasione; si consol\u00f2, per\u00f2, tre settimane dopo con la vittoria del suo secondo campionato francese. L'annata 2018-2019 lo vide conquistare la sua seconda vittoria in Challenge Cup, mentre nella sua settima finale di Top 14 in carriera conobbe un'altra volta l'insuccesso. Annunciato il ritiro al termine della stagione successiva, disput\u00f2 il suo ultimo incontro professionistico nel febbraio 2020 contro l', in quanto le competizioni sportive furono poi sospese a causa della Pandemia di COVID-19 del 2019-2021. In sedici anni con il Clermont, Ziraka\u0161vili gioc\u00f2 pi\u00f9 di trecento partite tra cui ben undici finali che gli valsero due titoli di campione di Francia e due vittorie in Challenge Cup.\nIl debutto internazionale di Ziraka\u0161vili con la maglia della avvenne nel 2004 nella sfida contro l' valida per l'International Cup. Successivamente, nello stesso anno, esord\u00ec anche nel Campionato Europeo contro la . L'anno successivo, nella stessa competizione, segn\u00f2 la sua prima meta in nazionale contro l'. Nel 2007, dopo aver raggiunto la prima vittoria nel Campionato Europeo partecip\u00f2 alla Coppa del Mondo, nella quale disput\u00f2 tre incontri della fase a gironi. Nel biennio successivo contribu\u00ec alla duplice vittoria nel campionato europeo (2008, 2009). Il 2010 lo vide prendere parte al tour di novembre della sua nazionale dove affront\u00f2 e . Al termine dell'annata fu nominato miglior sportivo georgiano dell'anno. La stagione seguente, dopo la quarta affermazione nel torneo europeo, fu convocato per la , nella quale gioc\u00f2 tre partite. Tra il 2012 ed il 2015 conquist\u00f2 altri quattro titoli europei consecutivi. Raggiunse la cinquantesima presenza in nazionale nell'amichevole pre-mondiale del 2015 contro il . Lo stesso anno fu selezionato per la , durante la quale gioc\u00f2 il suo ultimo incontro per la Georgia contro la . Al termine della competizione iridata annunci\u00f2, infatti, il suo ritiro dal rugby internazionale."}
{"id": "2180444", "revid": "1874129", "url": "https://it.wikipedia.org/wiki?curid=2180444", "title": "Selby", "text": "Selby \u00e8 una citt\u00e0 di abitanti della contea del North Yorkshire, in Inghilterra, anche se storicamente fa parte del West Riding of Yorkshire.\nNella citt\u00e0 c'\u00e8 una abbazia medioevale, restaurata dopo un incendio nel 1906. La vetrata dell'abbazia ha una curiosit\u00e0. Vi \u00e8 dipinto lo stemma di Washington, ma risalendo al quattordicesimo secolo, \u00e8 stato dipinto anteriormente alla fondazione degli Stati Uniti."}
{"id": "2180448", "revid": "106872", "url": "https://it.wikipedia.org/wiki?curid=2180448", "title": "Classe Stalingrad (incrociatore)", "text": ""}
{"id": "2180451", "revid": "767487", "url": "https://it.wikipedia.org/wiki?curid=2180451", "title": "Darkhad", "text": "I Darhad (mongolo: \u0414\u0430\u0440\u0445\u0430\u0434), Darkhad secondo la traslitterazione anglosassone, sono una trib\u00f9 mongola che vive principalmente nei distretti di Bajanz\u00f9rh, Ulaan-Uul, R\u0117n\u010dinlh\u00f9mb\u0117, e Cagaannuur della provincia del H\u00f4vsg\u00f4l. Nel nord-ovest della provincia, ha preso il nome da loro la valle del Darkhad (\u0414\u0430\u0440\u0445\u0430\u0434\u044b\u043d \u0445\u043e\u0442\u0433\u043e\u0440, \"Darhadyn hotgor\").\nI darhad facevano parte in origine delle trib\u00f9 ojrad e hotgojd.\nTra il 1549 e il 1686 popolavano l\"'aimag\" Zasagt Khan e il Hotgojd Altan Khan. Nel 1786 divennero parte del Grande Shabi di Jebtsundamba Khutuktu. A quel tempo erano conosciuti come darhad neri.\nMolti darhad praticano lo sciamanesimo. Nel censimento del 2000, 16.268 persone si sono identificate come darhad."}
{"id": "2180453", "revid": "729019", "url": "https://it.wikipedia.org/wiki?curid=2180453", "title": "Yarm", "text": "Yarm \u00e8 un paese di 8.679 abitanti della contea del North Yorkshire, in Inghilterra."}
{"id": "2180455", "revid": "1598666", "url": "https://it.wikipedia.org/wiki?curid=2180455", "title": "Robin Hood's Bay", "text": "Robin Hood's Bay \u00e8 un paese della contea del North Yorkshire, in Inghilterra. Si trova nella parrocchia civile di Fylingdales."}
{"id": "2180457", "revid": "106872", "url": "https://it.wikipedia.org/wiki?curid=2180457", "title": "Classe Dobrynya Nikitich (rompighiaccio)", "text": ""}
{"id": "2180460", "revid": "6923", "url": "https://it.wikipedia.org/wiki?curid=2180460", "title": "Wat Tyler", "text": "Biografia.\nLe notizie sulla vita di Tyler sono molto scarse e per la maggior parte si riferiscono a fonti redatte dai suoi nemici. Gli storici ritengono che egli sia nato nell'Essex, ma non \u00e8 certo in quanto egli attravers\u00f2 l'estuario del Tamigi verso il Kent quando diresse la rivolta.\nDa \"Life and Adventures of Wat Tyler, the Brave and Good\", pubblicato nel 1851, gli storici hanno ricostruito la sua giovinezza prima che egli divenisse una figura storica. La ricostruzione \u00e8 basata soltanto su speculazioni ed illazioni, poich\u00e9 le fonti sono minime a parte quelle sul periodo della rivolta. Per esempio, una storia narra che Tyler, con l'aiuto di alcuni concittadini, riusc\u00ec a debellare una banda di ladri che aveva imperversato nel villaggio. A seguito di una delusione amorosa, si arruol\u00f2 nell'esercito inglese che si preparava a partire per la Francia. Fu presente alla Battaglia di Poitiers dove Edoardo lo nomin\u00f2 assistente del Principe Nero. Egli fu citato per il suo coraggio nella Battaglia di Poitiers e in alcune battaglie navali contro spagnoli e francesi. Tyler torn\u00f2 a Broxley, si spos\u00f2 e divenne il fabbro del villaggio. Egli vi si stabil\u00ec con l'intenzione di trascorrervi una vita normale.\nLa rivolta dei contadini.\nA seguito di notizie di ribellioni di diseredati, provenienti dalla Francia e dalle Fiandre, i contadini inglesi pensarono ad una insurrezione. John Ball, Jack Straw ed altri decisero di eliminare le gerarchie del feudalesimo. Ball, come Tyler, possedevano dei valori egalitari anche se lo storico medioevale Jean Froissart descrive Ball come un alienato. Altri contemporanei affermano che egli era coinvolto con i lollardi. Atteggiamenti cos\u00ec aspri e spesso infondati nei confronti dei ribelli erano consueti fra i cronisti dell'epoca appartenenti alle classi sociali elevate. Pertanto diventa difficile dare un giudizio su quelli che fossero gli scopi dei rivoltosi poich\u00e9 la loro visione della storia non \u00e8 adeguatamente rappresentata dai documenti pervenutici.\nRiccardo II sal\u00ec al trono dopo la morte di Edoardo III; egli aveva soltanto 14 anni al tempo della rivolta. Finch\u00e9 non divenne maggiorenne i duchi di Lancaster, York e Gloucester governarono in suo nome. Questi reggenti erano i principali obiettivi dei ribelli che ritenevano che questi fossero dei traditori del re e che ne stessero minando l'autorit\u00e0. Diverse spedizioni contro la Francia senza ottenere successi finirono col gravare sulla classe operaia. Il governo decise di imporre una tassa di tre groat che il popolo valut\u00f2 come un oltraggio.\nReagendo alla tassa, che il re aveva imposto perch\u00e9 non aveva raggiunto le previsioni di entrate dell'anno precedente, Tyler guid\u00f2 i ribelli nella presa della citt\u00e0 di Canterbury e quindi Blackheath nei dintorni di Londra. In queste azioni venne decapitato l'Arcivescovo di Canterbury, Simon Sudbury. I ribelli distrussero il palazzo ed uccisero il nipote del re. \"Richard of Wallingford\" present\u00f2 una mozione al re in favore di Tyler. Il re incontr\u00f2 i ribelli a \"Mile End\" e promise di abolire la tassa.\nVentimila persone si radunarono a Smithfield. Riccardo II, che al tempo aveva 15 anni, li incontr\u00f2 e Wat Tyler decise di andare e parlare con il re e vi si rec\u00f2 da solo. Quello che si dissero il re e Tyler non ci \u00e8 dato di sapere. Il sindaco di Londra William Walworth approfitt\u00f2 del fatto che Tyler fosse solo per colpirlo con la sua spada. Contemporaneamente venne pugnalato da uno degli scudieri del re, Ralph de Standish. Non \u00e8 dato sapere se Tyler mor\u00ec subito o all'ospedale di \"St. Bartholomew\", n\u00e9 quali siano state le ferite effettivamente mortali da lui subite. Il re dichiar\u00f2 subito che da quel momento sarebbe stato lui il capo dei ribelli e promise la libert\u00e0 per tutti loro. Egli per\u00f2 non mantenne la promessa ed i capi dei ribelli vennero arrestati ed uccisi.\nLa ribellione termin\u00f2 quasi subito dopo la morte di Tyler ed ebbe poco a che fare con la scomparsa della servit\u00f9 della gleba. Il nome di Wat Tyler, comunque, divenne una parola d'ordine in tutte le dimostrazioni che si tennero durante il medioevo.\nConseguenze della rivolta.\nIl simbolo di un pugnale rosso che figura nello stemma della City of London e della \"City of London Corporation\", si crede possa rappresentare il pugnale del sindaco di Londra che uccise Tyler e di conseguenza la celebrazione della sua morte. Ma \u00e8 pi\u00f9 facile che rappresenti il martirio di Paolo di Tarso patrono della citt\u00e0 di Londra.\nVi \u00e8 oggi un parco nei pressi dell'estuario del Tamigi a Basildon, chiamato \"Wat Tyler Country Park\". Vi \u00e8 anche un pub a Dartford, che porta il nome di \"Wat Tyler\"."}
{"id": "2180461", "revid": "287204", "url": "https://it.wikipedia.org/wiki?curid=2180461", "title": "Doppio gioco (romanzo)", "text": "Doppio gioco (\"Doubleshot\") \u00e8 un romanzo del 2000 firmato da Raymond Benson, secondo capitolo del confronto fra l'agente segreto britannico 007 e \"l'Unione\".\nTrama.\nL'ex matador Domingo Espada conduce un'intensa campagna politica per eliminare il controllo britannico su Gibilterra e, con l'aiuto della Spagna, diventarne il governatore.\nNel Nord dell'Africa si svolge una riunione dell'organizzazione criminale denominata \"l'Unione\". Il suo fondatore, Le G\u00e9rant, guarda con favore all'attivit\u00e0 di Espada, a cui ha affiancato come aiutante Margareta Piel, un membro dell'organizzazione, e medita la sua vendetta contro il Regno Unito e l'MI6. Invia uno dei suoi uomini migliori, Nadir Yassasin, alla tenuta di Espada per organizzare un piano criminoso. Nella casa, il politico spagnolo tiene cavalli e donne segregate costrette a soddisfare i suoi appetiti sessuali.\nDopo la precedente missione in Nepal, James Bond soffre di violenti mal di testa e svenimenti ed \u00e8 costretto ad assumere medicinali e ad una noiosa vita di ufficio. Bond non riesce a stare lontano dall'azione e si impegna in un'indagine personale sul\"l'Unione\" e sull'assassinio di Helena Marksbury. Scopre un complotto tra due affiliati dell'organizzazione ma sviene mentre scappa tra le strade di Soho. \u00c8 cos\u00ec invitato dai suoi capi ad una vacanza forzata. Decide di seguire per conto suo le tracce dell'indagine e compra dei biglietti d'aereo per il Marocco. Prima di partire visita la dottoressa Kimberley Feare che lo sta seguendo personalmente. Trascorre la notte con lei ma al mattino la trova accanto a s\u00e9 sgozzata. Preso dal panico, scappa da Londra.\nA Tangeri diventa il principale sospettato per un attentato in cui perdono la vita parecchi turisti britannici. In preda al panico, ricercato dall'MI6 e dal\"l'Unione\", Bond ha perfino dubbi su se stesso, temendo di essere realmente l'autore degli atti criminosi avvenuti nei momenti in cui perde conoscenza.\nGiunto a Casablanca \u00e8 arrestato dalla polizia dopo l'ennesimo svenimento durante il quale esplode un edificio nel centro della citt\u00e0. \u00c8 per\u00f2 aiutato ad evadere da due affascinanti ragazze gemelle, Heidi ed Hedy Taunt, conosciute in treno come turiste ma che si rivelano agenti della CIA.\nCon le due donne, James Bond vola a Marbella per assistere ad un discorso politico di Espada. Nella citt\u00e0 spagnola, Bond e le ragazze sono rapiti ed imprigionati nella tenuta di Espada.\nNella prigionia, capisce il complotto che si \u00e8 diramato alle sue spalle: gli svenimenti sono provocati dai ritocchi ai medicinali usati per curarsi, inoltre scopre l'esistenza di un suo sosia, Peredur Glym, killer del\"l'Unione\". \u00c8 lo stesso Peredur ad avere il compito di assassinarlo ma 007 riesce a prendere il suo posto ed iniziare cos\u00ec la sua controffensiva. Prima simula il massacro delle gemelle ed ottiene la fiducia (e non solo quella) di Margareta. Quindi, reintegrato nel Servizio Segreto, libera le donne segregate nella tenuta ed assassina Espada, facendo fallire il piano di Le G\u00e9rant."}
{"id": "2180462", "revid": "599013", "url": "https://it.wikipedia.org/wiki?curid=2180462", "title": "Ernie Beck", "text": ""}
{"id": "2180463", "revid": "1568601", "url": "https://it.wikipedia.org/wiki?curid=2180463", "title": "Sella di Godovici", "text": "La Sella di Godovici \u00e8 un valico della Slovenia. Deve la sua importanza al fatto che, secondo Suddivisione Orografica Internazionale Unificata del Sistema Alpino (SOIUSA), separa le Prealpi Slovene dalle Alpi Dinariche e quindi si trova alla fine del sistema alpino.\nGeografia.\nSecondo la Suddivisione Orografica Internazionale Unificata del Sistema Alpino (SOIUSA), come la Bocchetta di Altare \u00e8, convenzionalmente, l'inizio delle Alpi, cos\u00ec la Sella di Godovici ne \u00e8 la fine. Secondo la Partizione delle Alpi e la suddivisione didattica tradizionale usata in Italia, la fine delle Alpi \u00e8 individuata invece presso il Passo di Vrata, nei pressi di Fiume."}
{"id": "2180472", "revid": "106872", "url": "https://it.wikipedia.org/wiki?curid=2180472", "title": "Classe Vydra (nave da sbarco)", "text": ""}
{"id": "2180474", "revid": "729019", "url": "https://it.wikipedia.org/wiki?curid=2180474", "title": "Digiunostomia", "text": "La digiunostomia \u00e8 una procedura chirurgica con cui si provoca un'apertura artificiale nel digiuno attraverso la parete addominale, il cui scopo \u00e8 quello di consentire l'introduzione di soluti nutrienti nell'intestino tenue al fine di superare ostacoli e permettere cos\u00ec l'alimentazione del paziente\nIndicazioni.\nViene raccomandata in presenza di ostacoli (ad esempio neoplasie allo stomaco o pseudo-ostruzione intestinale) o come intervento preparatorio per il trattamento di stenosi esofagee. Viene utilizzata anche dopo interventi molto debilitanti per l'organismo come in caso di esofagectomia.\nProcedura di intervento.\nPrevede l'introduzione di un sondino attraverso l'apertura sulla parete dell'intestino (digiuno) che viene fissato con una serie di punti e fatto fuoriuscire da una controapertura della parete addominale sul piano cutaneo. Il sondino viene mantenuto fino all'intervento chirurgico risolutivo o in via palliativa.\nEsistono diverse procedure per l'operazione, fra cui:\nComplicazioni.\nFra le varie complicazioni possibili:"}
{"id": "2180475", "revid": "343906", "url": "https://it.wikipedia.org/wiki?curid=2180475", "title": "Vigilanza Rai", "text": ""}
{"id": "2180479", "revid": "1305772", "url": "https://it.wikipedia.org/wiki?curid=2180479", "title": "Vydra", "text": "Il termine Vydra si pu\u00f2 riferire a:"}
{"id": "2180480", "revid": "599013", "url": "https://it.wikipedia.org/wiki?curid=2180480", "title": "Bob Burrow", "text": ""}
{"id": "2180482", "revid": "767487", "url": "https://it.wikipedia.org/wiki?curid=2180482", "title": "Jebtsundamba Khutuktu", "text": "Khalkha Jebtsundamba Khutuktu (Mongolo: \u0416\u0430\u0432\u0437\u0430\u043d\u0434\u0430\u043c\u0431\u0430 \u0445\u0443\u0442\u0430\u0433\u0442, Javzandamba Khutagt; Tibetano: \u0f62\u0f97\u0f7a\u0f0b\u0f56\u0f59\u0f74\u0f53\u0f0b\u0f51\u0f58\u0f0b\u0f54\u0f0b Jetsun Dampa; letteralmente, \"sacro signore venerabile\") \u00e8 un monaco buddhista mongolo, capo spirituale della scuola Gelug del Buddhismo tibetano in Mongolia.\nDetiene il titolo di \"Bodg Gegeen\", che fa di lui il pi\u00f9 alto grado di lama mongolo.\nIl primo Jebtsundamba, Zanabazar (1635-1723) fu identificato come la reincarnazione Taranatha della scuola Jonang di Buddhismo tibetano."}
{"id": "2180486", "revid": "339392", "url": "https://it.wikipedia.org/wiki?curid=2180486", "title": "Classe Muravey (pattugliatore)", "text": ""}
{"id": "2180488", "revid": "69457423", "url": "https://it.wikipedia.org/wiki?curid=2180488", "title": "Commissione di vigilanza", "text": "In generale con il termine Commissione di vigilanza si intende un organo collegiale preposto al controllo su determinate funzioni statali di pubblica amministrazione o private. "}
{"id": "2180490", "revid": "106872", "url": "https://it.wikipedia.org/wiki?curid=2180490", "title": "Classe Kashtan (nave appoggio)", "text": ""}
{"id": "2180496", "revid": "106872", "url": "https://it.wikipedia.org/wiki?curid=2180496", "title": "Classe Sura (nave appoggio)", "text": ""}
{"id": "2180498", "revid": "106872", "url": "https://it.wikipedia.org/wiki?curid=2180498", "title": "Classe TR-40 (dragamine)", "text": ""}
{"id": "2180500", "revid": "272884", "url": "https://it.wikipedia.org/wiki?curid=2180500", "title": "Renzo de'Vidovich", "text": ""}
{"id": "2180501", "revid": "272884", "url": "https://it.wikipedia.org/wiki?curid=2180501", "title": "Renzo de Vidovich", "text": ""}
{"id": "2180502", "revid": "106872", "url": "https://it.wikipedia.org/wiki?curid=2180502", "title": "Classe Petya (corvetta)", "text": ""}
{"id": "2180504", "revid": "762947", "url": "https://it.wikipedia.org/wiki?curid=2180504", "title": "Ordine del Salvatore", "text": "L'Ordine del Salvatore (detto anche Ordine del Redentore, in greco \"\u03a4\u03ac\u03b3\u03bc\u03b1 \u03c4\u03bf\u03c5 \u03a3\u03c9\u03c4\u03ae\u03c1\u03bf\u03c2\") \u00e8 un Ordine cavalleresco greco e si presenta come il pi\u00f9 alto Ordine di merito della Grecia moderna.\nStoria.\nL'Ordine del Salvatore fu il primo Ordine greco stabilito dalla Quarta Assemblea Nazionale di Argo del 1829, durante la Guerra d'indipendenza greca. Il patronato al \"Salvatore\" venne affidato in quanto lo stato greco era ritenuto protetto dalla divina provvidenza. Il decreto di fondazione dell'Ordine venne firmato a Nauplia da re Ottone I di Grecia il 20 maggio 1833 e fu concesso ai cittadini greci e stranieri che si fossero distinti per la causa greca.\nTra i primi insigniti, vi fu anche re Luigi I di Baviera, padre di Ottone I di Grecia, al quale venne conferita l'onorificenza nel 1833, Andreas Miaoulis ottenne la medaglia nel 1835, il barone Guenther Heinrich von Berg il 21 febbraio 1837, Petros Mavromichalis, Alexandros Mavrokordatos e Lazaros Kountouriotis nel 1836, Andreas Zaim\u012bs, Theodoros Kolokotronis e Ge\u014drgios Kountouri\u014dt\u012bs nel 1837, e Konstantinos Kanaris nel 1864.\nAttualmente, l'Ordine del Salvatore \u00e8 conferito dalla Repubblica di Grecia per ricompensare quei cittadini che si siano distinti nella difesa della patria in tempo di guerra oppure per coloro che avessero apportato benefici allo stato greco.\nClassi.\nL'Ordine \u00e8 suddiviso in cinque classi di benemerenza:\nInsegne.\nLa forma delle insegne dell'Ordine \u00e8 stata pi\u00f9 volte mutata nei suoi 170 anni di storia. Attualmente la medaglia \u00e8 costituita da una croce patente smaltata di bianco, d'oro per la croce d'oro e d'argento per la croce d'argento, con un centro attorno al quale si trovano dei rami di lauro e quercia intrecciati a corona. Il medaglione centrale riporta l'immagine del Cristo pantocratore rappresentato alla maniera bizantina (secondo il modello della chiesa ortodossa greca), circondato da un anello di smalto blu con inciso a lettere d'oro il motto \"\u0397 \u0394\u0395\u039e\u0399\u0391 \u03a3\u039f\u03a5 \u03a7\u0395\u0399\u03a1, \u039a\u03a5\u03a1\u0399\u0395, \u0394\u0395\u0394\u039f\u039e\u0391\u03a3\u03a4\u0391\u0399 \u0395\u039d \u0399\u03a3\u03a7\u03a5\u0399\" (\"La tua mano destra, o Signore, \u00e8 divenuta gloriosa nella potenza\", Genesi, 15:6)\nNel retro del medaglione sono incise le parole: \"\u0397 \u0395\u039d \u0391\u03a1\u0393\u0395\u0399 \u0394\u00b4 \u0395\u0398\u039d\u0399\u039a\u0397 \u03a4\u03a9\u039d \u0395\u039b\u039b\u0397\u039d\u03a9\u039d \u03a3\u03a5\u039d\u0395\u039b\u0395\u03a5\u03a3\u0399\u03a3 - 1829\" (\"IV Assemblea Nazionale dei Greci ad Argo - 1829\")"}
{"id": "2180505", "revid": "106872", "url": "https://it.wikipedia.org/wiki?curid=2180505", "title": "Classe P6 (motosilurante)", "text": ""}
{"id": "2180507", "revid": "180559", "url": "https://it.wikipedia.org/wiki?curid=2180507", "title": "Passaporto kosovaro", "text": "Il Passaporto del Kosovo (albanese: \"Pasaport\u00eb e Kosov\u00ebs\"; serbo: \"Paso\u0161 Republike Kosovo\") \u00e8 un documento di viaggio che viene rilasciato ai cittadini della Repubblica del Kosovo per permettere loro di effettuare viaggi all'estero. Con esso si prova l'identit\u00e0 e la cittadinanza del Kosovo. L'autorit\u00e0 competente per il rilascio \u00e8 il Ministero degli Affari Interni del Kosovo. Le Autorit\u00e0 del Kosovo hanno iniziato a rilasciare passaporti biometrici a partire dal mese di ottobre 2011.\nStoria.\nIl Kosovo ha proclamato l'indipendenza dalla Serbia il 17 febbraio 2008. Immediatamente dopo l'adozione della legge fondamentale dello Stato, la Costituzione, le autorit\u00e0 hanno iniziato a rilasciare passaporti per i cittadini della Repubblica del Kosovo. Questo \u00e8 probabilmente il pi\u00f9 importante documento emblematico perch\u00e9, data la sua specificit\u00e0, diventa il precursore del Kosovo indipendente nel mondo intero. Tuttavia, il Kosovo non \u00e8 ancora riconosciuto come uno stato indipendente da tutte le nazioni del mondo e quindi il suo passaporto incontra ancora difficolt\u00e0 nei valichi di frontiera o presso i consolati stranieri per il rilascio dei visti. La popolazione del Kosovo, nel corso degli anni ha avuto nelle mani passaporti con scritte diverse:\nCaratteristiche.\nIl passaporto attuale del Kosovo \u00e8 biometrico. \u00c8 di colore rosso borgogna stemma della Repubblica del Kosovo nella parte centrale della copertina. Le parole \"Repubblica del Kosovo\" e \"Passaporto\" sono scritte in albanese, serbo e inglese. Anche i dati personali all'interno sono redatti in queste tre lingue. Ci sono elementi di sicurezza soddisfacenti: l'impronta digitale a fianco alla pagina dei dati, microstampa olografica, la pagina di dati \u00e8 laminata, ecc. Il passaporto kosovaro soddisfa buona parte delle raccomandazioni impartite dall'Organizzazione Internazionale dell'Aviazione Civile come: dimensioni, elementi di sicurezza, il modello, ecc.\nPer i cittadini sopra i 18 anni il passaporto \u00e8 valido 10 anni.\nI passaporti kosovari vengono rilasciati in quattro varianti: passaporto ordinario, passaporto diplomatico, passaporto ufficiale e documento di viaggio.\nIl documento \u00e8 stato presentato a luglio 2008, ha una validit\u00e0 di 10 anni e rispetta gli standard di sicurezza imposti dall'Unione europea."}
{"id": "2180508", "revid": "106872", "url": "https://it.wikipedia.org/wiki?curid=2180508", "title": "Classe Komar (motocannoniera)", "text": ""}
{"id": "2180510", "revid": "1305772", "url": "https://it.wikipedia.org/wiki?curid=2180510", "title": "Audita tremendi", "text": "Audita tremendi fu una bolla papale emessa da Papa Gregorio VIII il 29 ottobre 1187 per proclamare la Terza crociata.\nFu promulgata pochi giorni dopo la successione di Gregorio ad Urbano III sul seggio di Pietro, in risposta alla sconfitta del Regno di Gerusalemme alla Battaglia di Hattin il 4 luglio del 1187.\nGerusalemme era stata conquistata da Saladino il 2 ottobre (vedi Assedio di Gerusalemme), ma questa notizia non era ancora arrivata in Europa al momento della emissione della bolla.\nCome altra bolle papali, \"Audita tremendi\" ha preso il suo nome dalle prime parole del suo testo, che non necessariamente devono avere un senso proprio.\nLa bolla inizia con la frase;\nIl testo segue lo stesso schema della \"Quantum praedecessores\", la bolla con la quale fu proclamata la Seconda crociata nel 1145.\nEssa ha ad oggetto specificamente la caduta di Gerusalemme ed indica i peccati degli stati latini come la ragione di questa grande perdita, di conseguenza il popolo della cristianit\u00e0 latina deve pentirsi dei propri peccati;\nquindi attraverso questa logica la bolla trae la conclusione che \u00e8 a causa dei peccati dell'occidente che Gerusalemme \u00e8 caduta, ed ora il popolo dell'occidente deve redimersi attraverso la partecipazione alla Crociata per riconquistare il regno.\nLa bolla offre una indulgenza plenaria e la protezione della chiesa per le propriet\u00e0 di coloro che avrebbero intrapreso il viaggio."}
{"id": "2180511", "revid": "106872", "url": "https://it.wikipedia.org/wiki?curid=2180511", "title": "Classe Poti (corvetta)", "text": ""}
{"id": "2180513", "revid": "486946", "url": "https://it.wikipedia.org/wiki?curid=2180513", "title": "Classe Osa I/II (motocannoniera)", "text": ""}
{"id": "2180515", "revid": "1543377", "url": "https://it.wikipedia.org/wiki?curid=2180515", "title": "Deir el-Zor", "text": "Deir el-Zor (, talvolta chiamata Deir ez-Zor, Dayr az-Zawr, Deir al-Zur) \u00e8 una citt\u00e0 della Siria, capoluogo del Governatorato omonimo.\nStoria.\nNel 1860 il governo turco decise l'insediamento di una postazione militare nel territorio allora praticamente disabitato, in modo da controllare le vie commerciali che qui si incrociavano e che collegavano la Siria occidentale con Baghdad e con la Turchia orientale.\nDivenne in breve tempo un punto di incontro tra beduini e mercanti, diventando nel XX secolo una vera citt\u00e0, grazie allo sviluppo agricolo del Governatorato e alla scoperta del petrolio nel bacino del Khabur.\nNel 1915 la citt\u00e0 divenne una destinazione finale durante il trasferimento degli Armeni; un monumento \u00e8 stato costruito per ricordare tale tragedia. Dopo la conquista della citt\u00e0 da parte dell'ISIS il memoriale \u00e8 stato fatto saltare in aria, il 21 settembre 2014.\nAlla fine della Prima guerra mondiale, nel 1921, Deir el-Zor fu occupata dai Francesi, che vi posero una poderosa guarnigione.\nDurante la Seconda guerra mondiale si svolse la battaglia di Deir el-Zor, durante la Campagna di Siria.\nDurante la Guerra Civile Siriana, alla fine del 2013, Deir el-Zor \u00e8 stata assediata dai jihadisti islamici, che sono riusciti a catturare quasi met\u00e0 citt\u00e0 pi\u00f9 il restante della provincia omonima. Successivamente, l'intrusione dell'ISIS ha portato per\u00f2 ad un conflitto tra le file islamiste, nel quale lo Stato Islamico usc\u00ec vincitore; a luglio 2014 il risultato di tale battaglia fu il totale assedio delle forze lealiste, che si trovarono completamente isolate e circondate assieme al resto della popolazione in area governativa (si stima un numero attorno alle 100.000 unit\u00e0). I rifornimenti di cibo, acqua e beni di prima necessit\u00e0 venivano effettuati grazie a ponti aerei coordinati dal governo di Damasco.\nIl 17 gennaio 2016 i militanti dell'ISIS compiono una strage uccidendo almeno 300 civili, in maggioranza donne, bambini e anziani. 150 di essi sono decapitati. Altri 400 rapiti.\nIl 5 settembre 2017, dopo 3 anni, 1 mese e 22 giorni, l'esercito regolare siriano riesce a far breccia nella parte ovest della citt\u00e0, rompendo il lungo assedio e ricongiungendosi con la 137\u00aa Brigata.\nIl 3 novembre la citt\u00e0 viene definitivamente riconquistata dall'esercito siriano, sancendo di fatto la fine della lunghissima battaglia contro l'ISIS."}
{"id": "2180518", "revid": "106872", "url": "https://it.wikipedia.org/wiki?curid=2180518", "title": "Classe Stenka (motosilurante)", "text": ""}
{"id": "2180521", "revid": "106872", "url": "https://it.wikipedia.org/wiki?curid=2180521", "title": "Classe Shershen (motosilurante)", "text": ""}
{"id": "2180529", "revid": "106872", "url": "https://it.wikipedia.org/wiki?curid=2180529", "title": "Classe Turya (motosilurante)", "text": ""}
{"id": "2180531", "revid": "106872", "url": "https://it.wikipedia.org/wiki?curid=2180531", "title": "Classe Matka (aliscafo)", "text": ""}
{"id": "2180533", "revid": "339392", "url": "https://it.wikipedia.org/wiki?curid=2180533", "title": "Classe Mol (motosilurante)", "text": ""}
{"id": "2180535", "revid": "106872", "url": "https://it.wikipedia.org/wiki?curid=2180535", "title": "Classe Yurka (dragamine)", "text": ""}
{"id": "2180537", "revid": "106872", "url": "https://it.wikipedia.org/wiki?curid=2180537", "title": "Classe Natya (dragamine)", "text": ""}
{"id": "2180540", "revid": "106872", "url": "https://it.wikipedia.org/wiki?curid=2180540", "title": "Classe T-43 (dragamine)", "text": ""}
{"id": "2180542", "revid": "106872", "url": "https://it.wikipedia.org/wiki?curid=2180542", "title": "Classe Vanya (dragamine)", "text": ""}
{"id": "2180545", "revid": "106872", "url": "https://it.wikipedia.org/wiki?curid=2180545", "title": "Classe T-58 (dragamine)", "text": ""}
{"id": "2180550", "revid": "1793900", "url": "https://it.wikipedia.org/wiki?curid=2180550", "title": "Computer History Museum", "text": "The Computer History Museum (ovvero \"il museo della storia del computer\") \u00e8 un museo fondato nel 1996 a Mountain View in California, quando il The Computer Museum (TCM a Boston) sped\u00ec la maggioranza della sua collezione storica di mainframe e articoli al Moffett Federal Airfield, cos\u00ec che il TCM potesse concentrare i pezzi da esposizione per i bambini.\nStoria.\nOriginariamente era solo la divisione della costa occidentale del museo del computer (\"the West Coast division of The Computer Museum\"), denominato \"The Computer Museum History Center\". Quando The Computer Museum chiuse nel 1999, e la sua collezione fu assorbita in quella del Museo della Scienza di Boston. Nel febbraio del 2000 i manufatti storici rimanenti furono spediti al Computer Museum History Center.\nIl suo nome fu accorciato nel 2001 e il museo fu dedicato alla preservazione e alla presentazione delle storie e dei manufatti dell'era dell'informazione, che esplorano la rivoluzione informatica e il suo impatto nelle nostre vite. Originariamente situata a Moffet Field in un vecchio edificio che precedentemente era un negozio di mobili per la base navale, il museo acquis\u00ec la sua attuale collocazione (dapprima occupata dalla Silicon Graphics), al numero 1401 dello Shoreline Blvd. a Mountain View in California nella Silicon Valley nell'ottobre del 2002. Nel giugno del 2003 apr\u00ec al pubblico.\nIl museo attualmente ha tre mostre uniche che evidenziano importanti pietre miliari della storia del computer, della memoria visibile, della storia dei software per gli scacchi, e delle invenzioni delle compagnie e persone di Silicon Valley. Una macchina differenziale numero 2 disegnata da Charles Babbage negli anni 40 del 1800 e costruita dal Museo della Scienza di Londra \u00e8 stata esposta dal 10 maggio 2008 fino all'aprile del 2009.\nThe Computer History Museum \u00e8 la casa della pi\u00f9 grande e significativa collezione di manufatti sul computer nel mondo. Questa collezione include pezzi rari e unici come un supercomputer Cray-1, un Cray-2, su richiesta il Cray-3 e parti del Cray-4, la Utah Teapot, il computer da cucina di Neiman Marcus del 1969, il computer completamente magnetico di Hewitt Crane, un Apple I, un esempio dei lavori design per Google di prima generazione, Galaxy Game il primo videogioco arcade mai realizzato e \"Spacewar!\", primo gioco rilasciato per un computer (per PDP-1). La collezione comprende anche 50000 oggetti, fotografie e film, per una quantit\u00e0 di diverse centinaia di gigabyte di software.\nIl museo nel tardo 2009 esporr\u00e0 una \"Timeline of Computing History\" (linea del tempo della storia del computer) che copre 2000 anni. Ci sono gruppi di volontari che aiutano il museo nelle sue varie attivit\u00e0 che comprendono l'accoglienza, la guida, restauro, consegna dei premi, lavoro d'archivio. Inoltre durante l'orario di apertura i volontari illustrano l'uso e si prendono cura della \"Macchina differenziale Numero 2\"."}
{"id": "2180551", "revid": "106872", "url": "https://it.wikipedia.org/wiki?curid=2180551", "title": "Classe Don (nave appoggio)", "text": ""}
{"id": "2180553", "revid": "106872", "url": "https://it.wikipedia.org/wiki?curid=2180553", "title": "Classe Alesha (posamine)", "text": ""}
{"id": "2180555", "revid": "106872", "url": "https://it.wikipedia.org/wiki?curid=2180555", "title": "Classe Lama (nave trasporto)", "text": ""}
{"id": "2180559", "revid": "106872", "url": "https://it.wikipedia.org/wiki?curid=2180559", "title": "Classe K-8 (dragamine)", "text": ""}
{"id": "2180562", "revid": "106872", "url": "https://it.wikipedia.org/wiki?curid=2180562", "title": "Classe Tomba (nave generatore)", "text": ""}
{"id": "2180564", "revid": "106872", "url": "https://it.wikipedia.org/wiki?curid=2180564", "title": "Classe Primor'ye (nave AGI)", "text": ""}
{"id": "2180566", "revid": "176771", "url": "https://it.wikipedia.org/wiki?curid=2180566", "title": "Computer history museum", "text": ""}
{"id": "2180567", "revid": "615138", "url": "https://it.wikipedia.org/wiki?curid=2180567", "title": "Matteo Mecacci", "text": "Biografia.\nMecacci ha frequentato il liceo scientifico Niccol\u00f2 Rodolico, e si \u00e8 laureato in legge all'Universit\u00e0 di Firenze nel 2000.\nAttivismo radicale presso le Nazioni Unite.\nDal 2001 al 2008 \u00e8 stato responsabile per il Partito Radicale Transnazionale presso la sede dell'Onu a New York City, dove ha coordinato e partecipato a diverse campagne concernenti la promozione della democrazia e la tutela dei diritti umani, come ad esempio la creazione della Corte penale internazionale e la campagna per la moratoria universale della pena di morte, che ha portato all'adozione da parte dell'Assemblea generale delle Nazioni Unite, il 18 dicembre 2007, di una Risoluzione che chiede ai paesi membri delle Nazioni Unite la Moratoria universale della pena di morte e che ha ricevuto il voto favorevole di oltre 100 paesi.\nDagli Stati Uniti \u00e8 stato tra i promotori di una coalizione di ONG internazionali a favore della riforma delle Nazioni Unite e in particolare della Commissione per i Diritti Umani dell'ONU, poi riformata con la creazione del Consiglio per i Diritti Umani delle Nazioni Unite.\n\u00c8 stato tra i promotori della creazione dell'International Steering Committee della Comunit\u00e0 delle Democrazie, una coalizione di paesi Democratici promossa alla fine degli anni '90 dall'Amministrazione americana e da una serie di paesi di nuova democrazia.\nDeputato (2008-2013).\nGrazie ad un accordo tra i Radicali Italiani ed il Partito Democratico, alle elezioni politiche del 2008 \u00e8 candidato alla Camera dei Deputati, nella \"circoscrizione Lazio 2\", venendo inserito all'interno delle liste del Partito Democratico e venendo eletto deputato della XVI Legislatura.\nHa fatto parte della III Commissione Affari esteri della Camera dei Deputati e della Delegazione Italiana presso l'Assemblea Parlamentare dell'OSCE.\nAppena eletto \u00e8 stato nominato Presidente dell'intergruppo parlamentare per il Tibet al Parlamento italiano che comprende oltre 120 tra Deputati e Senatori. Una Mozione a sua prima firma \u00e8 stata approvata all'unanimit\u00e0 il 10 marzo 2008 dalla Camera dei Deputati in occasione della Ricorrenza del 50\u00ba anniversario dell'Insurrezione di Lhasa.\nNel Novembre del 2009 ha organizzato a Roma, presso la Camera dei Deputati il 5\u00ba Congresso Mondiale dei Parlamentari sul Tibet che ha visto la partecipazione di oltre 100 Parlamentari da oltre 30 paesi. In quella sede \u00e8 stato promossa la costituzione del Network internazionale di parlamentari sul Tibet (INPaT) di cui nel giugno 2010 \u00e8 divenuto Co-Presidente insieme al Parlamentare Europeo Thomas Mann\".\nDa deputato, nel gennaio 2009 \u00e8 venuto alla ribalta per aver organizzato l'ostruzionismo parlamentare contro l'approvazione del Trattato di amicizia fra Italia e Libia firmato da Silvio Berlusconi e dal colonnello Gheddafi.\nIl 20 gennaio 2009 ha promosso ed organizzato con il Partito Radicale Transnazionale una manifestazione pubblica contro l\"'accordo d'amicizia\" tra Berlusconi e Gheddafi.\nIl 9 novembre 2010, con 274 s\u00ec e 261 no, viene approvata alla Camera una mozione da lui presentata, nonostante il parere contrario del Governo italiano e dei gruppi parlamentari di maggioranza, proprio sul trattato di amicizia Italia-Libia, che prevede l'impegno a chiarire i termini degli accordi..\nIl 2 luglio 2009, a Vilnius (Lituania) Mecacci viene eletto relatore della \"Commissione democrazia, diritti umani e questioni umanitarie\" dell'assemblea parlamentare dell'OSCE (OSCE-PA). Mecacci \u00e8 stato riconfermato in tale ruolo nel luglio 2010 ad Oslo dove \u00e8 stato anche eletto Presidente del Gruppo Liberale e Democratico dell'Assemblea Parlamentare dell'OSCE.\nNel settembre 2009 e 2010 ha rappresentato l'Assemblea Parlamentare dell'Osce alla Riunione ODIHR a Varsavia.\nCon l'Assemblea Parlamentare dell'OSCE Mecacci ha partecipato a numerose missioni di monitoraggio elettorale, tra queste: Moldavia (luglio 2009), Regno Unito (maggio 2010), Bosnia \u2013 Erzegovina (ottobre 2010), Stati Uniti (novembre 2010), Bielorussia (dicembre 2010), Kazakhstan come Vice capodelegazione della missione OSCE (aprile 2011), Macedonia e Turchia (giugno 2011).\nIl 9 luglio 2011 \u00e8 stato eletto all'unanimit\u00e0 Presidente della Commissione Democrazia, Diritti umani e questioni umanitarie dell'Assemblea parlamentare dell'OSCE in occasione della 20\u00aa Sessione annuale dell'Assemblea, che si \u00e8 svolta dal 6 al 10 luglio a Belgrado, Serbia.\nNel Marzo 2011 ha partecipato come Consulente Internazionale alla Conferenza Nazionale di riforma della Costituzione ad Accra, in Ghana.\nNel 2013 \u00e8 stato a capo della missione ODIHR di monitoraggio elettorale in Georgia.\nAttivit\u00e0 successive.\nNel corso degli ultimi 10 anni, ha partecipato a numerose conferenze governative, parlamentari e non governative in diverse parti del mondo, su tematiche legate alla promozione della democrazia e la protezione dei diritti umani, sia in sede di Nazioni Unite che di Unione europea. Dal 2013 presidente dell' \" International Campaign for Tibet\".\nIl 4 dicembre 2020 \u00e8 stato nominato dal Consiglio dei Ministri dell'OSCE Direttore dell'Ufficio per le istituzioni democratiche e i diritti umani (ODIHR) dell'OSCE."}
{"id": "2180569", "revid": "767487", "url": "https://it.wikipedia.org/wiki?curid=2180569", "title": "Sihugo Green", "text": ""}
{"id": "2180570", "revid": "76963", "url": "https://it.wikipedia.org/wiki?curid=2180570", "title": "Robin Shou", "text": "Biografia.\nShou nasce ad Hong Kong da una famiglia originaria di Shanghai (nella Cina continentale), ultimogenito dei quattro figli d'un sarto e d'una casalinga.\nIn assenza di un'occupazione e la conseguente difficolt\u00e0 nell'andare avanti, la famiglia Shou parte per gli Stati Uniti d'America nel 1971 direzione West Coast.\nAgli Shou viene assegnato un bilocale tra i quartieri Olympic e Vermont, oggi facenti parte dell'agglomerato urbano noto come Koreatown.\nTermina gli studi a diciannove anni, per poi iscriversi alla California State University seguendo contemporaneamente un corso avanzato di Kenp\u014d. Abbandona il corso d'arti marziali un anno e mezzo pi\u00f9 tardi, ma ritrova la passione dopo aver assistito a una dimostrazione di Wushu.\nNel 1981, all'ultimo anno di studi presso la CSU, vende la macchina e con i soldi incassati si paga un viaggio trimestrale in Cina per partecipare a un corso di Wushu.\nDopo la fine del corso, torna negli States e si laurea in ingegneria civile, dimostrando per\u00f2 scarso interesse nel campo preferendone il combattimento.\nAl ritorno a Hong Kong, il cinema d'arti marziali \u00e8 in pieno boom, ed \u00e8 proprio qui che un produttore notando le sue straordinarie capacit\u00e0 lo invita a prendere parte a una piccola produzione come stuntman.\nNegli anni novanta incomincia la carriera cinematografica, lavorando in produzioni d'azione di Hong Kong, esordisce negli \"States\" nel suo primo ruolo importante nel film drammatico \"Notti proibite\". Nel 1993, Shou fu uno candidati per il ruolo di protagonista nel film Dragon - La storia di Bruce Lee, ma venne scartato e tale ruolo and\u00f2 ad un altro attore cino-americano, Jason Scott Lee.\nFino al 1994 appare in ruoli minori e/o d'appoggio e questo lo spinge ad abbandonare nuovamente il suo paese per fare ritorno negli USA. Proprio durante l'arrivo a Los Angeles il suo agente lo scrittura per un film molto atteso in un ruolo da protagonista. Shou viene accettato dopo aver preso parte a sette provini e nel 1995 esce Mortal Kombat, interpretando il noto artista marziale Liu Kang; questa volta fu Jason Scott Lee ad essere scartato per tale ruolo. Il successo che ne deriva spinge gli studi cinematografici a pianificare due seguiti, ma il flop del secondo film (sempre con Shou protagonista) ferma la produzione.\nNegli anni che seguono torna a interpretare ruoli di scarso rilievo, partecipando a \"Dead or Alive\", altro adattamento da videogioco di arti marziali.\nNel 2009 ha preso parte a \"Street Fighter - La leggenda\", con Kristin Kreuk protagonista."}
{"id": "2180571", "revid": "298055", "url": "https://it.wikipedia.org/wiki?curid=2180571", "title": "San (Mondo Emerso)", "text": ""}
{"id": "2180577", "revid": "106872", "url": "https://it.wikipedia.org/wiki?curid=2180577", "title": "Progetto 1153 Orel (portaerei)", "text": ""}
{"id": "2180589", "revid": "1543377", "url": "https://it.wikipedia.org/wiki?curid=2180589", "title": "Suzue Miuchi Best Works", "text": " \u00e8 una raccolta delle storie brevi a fumetti scritte e disegnate da Suzue Miuchi.\nL'antologia presenta le migliori storie (one-shot o pochi episodi) scritte dall'autrice dal suo debutto nel 1967 al 1982, anno dal quale si dedica esclusivamente ai suoi manga lunghi \"Amaterasu\" e \"Il grande sogno di Maya\". In questo florilegio l'autrice dimostra la sua versatilit\u00e0 nell'affrontare molti generi diversi, dalla farsa alla tragedia, e spicca la grande quantit\u00e0 di storie fantasy.\nStorie.\nL'edizione italiana di \"Suzue Miuchi Best Works\" presenta le stesse storie di quella giapponese, ma pubblicate in ordine diverso.\nVolumi.\nGli episodi sono stati pubblicati dalla Hakusensha nella rivista \"Hana to yume\" e raccolti in 14 tank\u014dbon. I volumi dell'edizione italiana non corrispondono a quelli giapponesi sia per quantit\u00e0 di storie contenute, sia per ordine delle stesse."}
{"id": "2180590", "revid": "121861616", "url": "https://it.wikipedia.org/wiki?curid=2180590", "title": "Khaldun al-Mubarak", "text": "Biografia.\nAl-Mubarak si laurea in Economia e Finanza alla Universit\u00e0 di Tufts, Boston, Stati Uniti d'America; \u00e8 membro del Consiglio Direttivo per l'Emirato di Abu Dhabi e presidente del Dipartimento di Organizzazione e Amministrazione. Dal 1\u00ba settembre 2008 \u00e8 il presidente della squadra di calcio inglese del Manchester City.\nCarriera.\n\u00c8 un uomo d'affari coinvolto nella costruzione e nel settore immobiliare. La sua carriera \u00e8 iniziata presso la Abu Dhabi National Oil Company, prima in possesso di azioni con gli Emirati Arabi Uniti; da allora \u00e8 stato il vicepresidente esecutivo. La sua societ\u00e0 inoltre possiede significative partecipazioni in altre societ\u00e0, tra cui il 5% della Ferrari, l'8,1% in AMD e il 7,5% nelle Carlyle Group.\nNel maggio 2005 \u00e8 stato nominato vicepresidente internazionale dell'Oasis Leasing Abu Dhabi, una societ\u00e0 basata di leasing; possiede inoltre l'ALDAR e la prima banca del Golfo ed \u00e8 un fidato collaboratore del principe ereditario Sheikh Mansour Bin Zayed Al Nahyan, in qualit\u00e0 di presidente della Abu Dhabi Motor Sport Management Company e della ADUG.\nAl-Mubarak \u00e8 stato anche una figura chiave nei negoziati per il Gran Premio di Abu Dhabi ed \u00e8 stato anche importante nell'assegnazione della Coppa del mondo per club FIFA, tenutasi a dicembre 2009 ad Abu Dhabi.\n\u00c8 membro del consiglio di fondazione per la Universit\u00e0 di New York e sovrintende lo sviluppo di un campus di Abu Dhabi.\nAl Mubarak gestisce interessi in progetti minerari in Sud America, in particolare in Colombia, poich\u00e9 dirige Mubadala Investment Group, la societ\u00e0 che possiede Minesa, una societ\u00e0 creata nel 2013 con il Per ottenere la licenza di sfruttamento, dal governo colombiano, per estrarre oro dal P\u00e1ramo de Santurb\u00e1n, provincia di Soto Norte, dipartimento di Santander, con riserve calcolate nel sottosuolo di circa 9 milioni di once. Nonostante i benefici che si otterrebbero dal pagamento di royalties allo Stato e la possibile generazione di centinaia di posti di lavoro diretti e indiretti, c'\u00e8 stata una feroce opposizione da parte degli ambientalisti e dei leader politici della regione a causa della minaccia rappresentata dalla contaminazione della riserva idrica. che nutre pi\u00f9 di 4 milioni di abitanti, prodotto della possibile cattiva gestione che Minesa conferisce ai residui di cianuro e mercurio necessari per estrarre l'oro oltre alla distruzione dell'ecosistema di p\u00e1ramo, diventando anche un argomento di interesse nazionale e internazionale.\nManchester City.\nAl-Mubarak prende il posto di presidente esecutivo del il 1\u00ba settembre 2008: la sua azienda compra il club, ormai in fallimento, dopo le cause giuridiche dell'ex presidente Thaksin Shinawatra, per 210 milioni di sterline. Il principe di Abu Dhabi, Sheikh Mansour Bin Zayed Al Nahyan, affida a Khaldun al-Mubarak, il compito ufficiale di dirigere il club. Arrivati per\u00f2 alla fine del calciomercato estivo, i nuovi proprietari non hanno potuto rinforzare la squadra a sufficienza, con l'unica eccezione di Robinho, pagato 42 milioni di euro, dopo la rottura con il .\nA gennaio 2009, fanno sapere con un comunicato ufficiale la volont\u00e0 di portare a Manchester il fenomeno del , Kak\u00e1. Dopo vari giorni, arriva da parte dei dirigenti milanisti l'ufficializzazione dell'offerta dei \"citizens\"; si parla di circa 120 milioni di euro, con un contratto di 18 milioni di euro pi\u00f9 il 20% per Kak\u00e1. Luned\u00ec 21 gennaio 2009 Kak\u00e1 rifiuta la faraonica offerta dello sceicco decidendo di restare al .\nNegli anni successivi il club si rafforza con l'acquisto di numerosi giocatori di valore internazionale, riuscendo a vincere la Premier League e a rendere il club uno dei pi\u00f9 forti del campionato."}
{"id": "2180591", "revid": "1543377", "url": "https://it.wikipedia.org/wiki?curid=2180591", "title": "Golfo di Pozzuoli", "text": "Il golfo di Pozzuoli \u00e8 una insenatura situata vicino alla citt\u00e0 da cui prende il nome, Pozzuoli. Il golfo \u00e8 completamente ricompreso all'interno del golfo di Napoli. Si snoda tra capo Miseno e capo Posillipo: la distanza tra le due punte \u00e8 di circa 6 chilometri. L'area interessata \u00e8 quella dei Campi Flegrei.\nGeologia.\nFenomeno principale che interessa il golfo \u00e8 il bradisismo che rese necessario negli anni ottanta lo spostamento del porto di 50 metri pi\u00f9 avanti rispetto alla sua ubicazione originale e che \u00e8 all'origine dei ritrovamenti archeologici di epoca romana di parti della citt\u00e0 oggi sott'acqua.\nMonitoraggio.\nDal 2008 \u00e8 presente al centro del golfo, su un fondale di cento metri di profondit\u00e0, un sistema per il monitoraggio vulcanico marino denominato \"CUMAS\" (Cabled Underwater Module for Acquisition of Seismological data), il quale risulta connesso in tempo reale alla sala monitoraggio dell'Osservatorio Vesuviano.\nAmbiente.\nInsieme all'isola di Ischia, il golfo di Napoli e il golfo di Gaeta, la produzione delle acque del golfo \u00e8 sufficiente a permettere la presenza di diverse specie di cetacei, inclusi la balenottera comune e il capodoglio."}
{"id": "2180592", "revid": "125960793", "url": "https://it.wikipedia.org/wiki?curid=2180592", "title": "Manchester City Football Club", "text": "Il Manchester City Football Club, pi\u00f9 comunemente noto come Manchester City, \u00e8 una societ\u00e0 calcistica inglese con sede nella citt\u00e0 di Manchester, militante in Premier League, la massima divisione del campionato inglese.\nIl primo antenato del City fu il \"West Gorton Saint Marks\", fondato nel 1880, che nel 1887 assunse il nome di \"Ardwick A.F.C.\" e nel 1894 si spost\u00f2 a Hyde Road, dove venne rifondato con il nome di \"Manchester City Football Club\".\nIl City visse il maggior periodo di successo della propria storia sotto la gestione di Joe Mercer e Malcolm Allison, tra gli anni sessanta e gli anni settanta, vincendo alcuni importanti trofei nazionali ed internazionali, guidato da giocatori come Colin Bell e Francis Lee. Negli anni novanta la squadra entr\u00f2 in un periodo di declino, fino ad arrivare a una doppia retrocessione dalla prima alla terza serie tra il 1995-1996 e il 1997-1998. Gli \"Sky Blues\" trascorsero un anno nella Third Division (terza divisione inglese), ma ottennero nuovamente la promozione in Premier League nel 2001-2002. Agli inizi degli anni duemiladieci, grazie anche agli investimenti della nuova propriet\u00e0 emiratina facente capo allo sceicco Mansur bin Zayd Al Nahyan, la squadra \u00e8 tornata al successo in ambito nazionale, vincendo la FA Cup nel 2010-2011 e la Premier League nel 2011-2012, interrompendo cos\u00ec il dominio delle cosiddette \"Big Four\" (, , e Manchester United) che durava dal 1996. In totale il Manchester City ha vinto sette campionati nazionali, sei FA Cup, otto Football League Cup, sei Charity/Community Shield e una Coppa delle Coppe ed \u00e8 stato finora l\u2019unico club in grado di aggiudicarsi tutti i trofei della Football Association in una sola stagione (2018-2019) ed in un anno solare (2019). \u00c8 anche l'unica squadra vincitrice del campionato inglese ad essere retrocessa nella stagione successiva (nel 1937-1938) alla conquista del titolo.\nI colori sociali del Manchester City sono il bianco ed il celeste, da cui deriva il soprannome \"Sky Blues\". Disputa le partite in casa al City of Manchester Stadium, denominato Etihad Stadium per ragioni di sponsorizzazione.\nStoria.\nLa fondazione ed i primi anni.\nL'Ardwick A.F.C. raggiunse la Football League nel 1892, come membro fondatore della Seconda Divisione. Nella stagione 1893-94 il club sub\u00ec una riorganizzazione strutturale e si trasfer\u00ec nello stadio di Hyde Road, rinominandosi Manchester City Football Club.\nLa prima vittoria arriv\u00f2 nel 1899 con il primo posto nella Second Division, mentre la prima vittoria in una delle competizioni maggiori risale al 1904, quando il City sconfisse i nella finale di FA Cup. Nel 1923 il club si trasfer\u00ec nel nuovo stadio a Maine Road, nel quartiere di Moss Side.\nL'epoca di successo e il declino.\nLa prima vittoria in campionato arriv\u00f2 nel 1937, la seconda volta che il club fece proprio il titolo della First Division fu l'inizio dell'epoca dell'oro per i \"Citizens\", sotto la guida dell'allenatore Joe Mercer e del suo assistente Malcolm Allison e con gli attaccanti inglesi Francis Lee, Colin Bell, Mike Summerbee ed il capitano Tony Book. Il momento pi\u00f9 significativo in Europa fu la conquista della Coppa delle Coppe, nel 1970, battendo in finale, a Vienna, il Gornik Zabrze.\nDopo i successi degli anni sessanta e settanta, la squadra attravers\u00f2 un periodo di declino. Retrocedette per due volte dalla massima serie negli anni ottanta, ma riusc\u00ec ad arrivare quinta per due volte consecutive nella Division One sotto la guida di Peter Reid. Si tratt\u00f2, tuttavia, di un successo di breve durata: le sorti del Manchester City continuarono a vacillare negli anni novanta, raggiungendo il punto pi\u00f9 basso nel 1998, quando il City divenne la prima squadra vincitrice di un trofeo europeo ad essere retrocessa nella terza serie del calcio inglese.\nDopo la retrocessione si insedi\u00f2 un nuovo presidente e il City guadagn\u00f2 subito la promozione ai play-off contro il . Furono annunciati piani per un nuovo stadio e per la prima volta dopo diversi anni intorno al club e nei tifosi si percepiva un clima di ottimismo. Un'ulteriore promozione vide il City tornare nella massima serie, ma si dimostr\u00f2 un passo troppo azzardato per un club in via di ricostruzione. Al termine della stagione 2000-2001 il City si ritrov\u00f2 quindi retrocesso ancora una volta, ma l'arrivo del nuovo allenatore Kevin Keegan port\u00f2 al successo immediato con la vittoria della Division One nel 2002 che valse la promozione in Premier League e permise al club di stabilire alcuni record.\nDal 2002 il City milita stabilmente in massima serie.\nNella stagione 2002-2003, l'ultima nel vecchio stadio di Maine Road (che fu poi smantellato), ci fu la vittoria per 3-1 contro i rivali del , che pose fine a tredici anni senza un successo nella stracittadina, grazie al gol di Anelka (acquistato per 13 milioni di sterline) ed alla doppietta di Shaun Goater. Quell'anno il City arriv\u00f2 al nono posto in Premier League, qualificandosi alla Coppa UEFA grazie alla graduatoria del fair play. L'11 maggio 2003 fu giocata l'ultima partita al Maine Road, che vide la sconfitta dei \"Citizens\" per 0-1 contro il . Decisiva fu la rete del difensore Michael Svensson, mentre l'ultimo gol del City nello stadio fu realizzato da Marc-Vivien Fo\u00e9, che mor\u00ec il 16 giugno dello stesso anno, durante una partita della nazionale camerunese in Confederations Cup, a causa di un attacco cardiaco.\nNella stagione 2003-2004 la squadra si spost\u00f2 nel nuovo City of Manchester Stadium (dotato di posti a sedere), situato nella parte est di Manchester, costruito per ospitare i Giochi del Commonwealth del 2002.\nLa propriet\u00e0 Shinawatra.\nDopo altre quattro stagioni in Premier League, nel giugno 2007 la quota di maggioranza delle azioni del Manchester City fu acquisita dalla societ\u00e0 \"UK Sport Investments\", controllata dall'ex primo ministro thailandese Thaksin Shinawatra. L'intenzione della nuova propriet\u00e0 era quella di portare il Manchester City ai vertici del calcio britannico attraverso importanti investimenti economici. Ingaggiato l'allenatore Sven-G\u00f6ran Eriksson, furono conclusi alcuni acquisti tra cui quelli di Elano, Valeri Bo\u017einov e Vedran \u0106orluka, ma la squadra si piazz\u00f2 nona nella Premier League 2007-2008, pur vincendo entrambi i derby di campionato contro il Manchester United. Grazie alla speciale classifica inglese del fair play fu centrata la qualificazione alla Coppa UEFA. Eriksson fu esonerato nel corso dell'annata seguente e sostituito da Mark Hughes, mentre il presidente Thaksin Shinawatra, coinvolto in uno scandalo politico in Thailandia, fu costretto a mettere in vendita la societ\u00e0 dopo un solo anno di presidenza.\nLa gestione di Abu Dhabi United Group.\nLa propriet\u00e0 pass\u00f2 dunque ad Abu Dhabi United Group del principe emiratino Mansur bin Zayd Al Nahyan, che acquist\u00f2 il club per utilizzarlo come canale per promuovere la compagnia aerea Etihad Airways. Mansur bin Zayd Al Nahyan divenne il presidente onorario del club, mentre il suo collaboratore Khaldoon Al Mubarak assunse la carica di presidente esecutivo.\nI nuovi proprietari dichiararono il proposito di rendere il Manchester City una delle societ\u00e0 pi\u00f9 importanti d'Europa e a poche ore dalla fine del calciomercato estivo condussero in porto l'operazione pi\u00f9 costosa fino ad allora nella storia del club, pagando 42 milioni di euro per la stella brasiliana Robinho. Gli acquisti proseguirono durante il calciomercato del gennaio 2009, ma la squadra non and\u00f2 oltre il decimo posto finale, e nell'estate seguente, con gli arrivi, tra gli altri, di Carlos T\u00e9vez, Emmanuel Adebayor e Kolo Tour\u00e9, per un esborso complessivo di oltre 100 milioni di sterline, pari a circa 140 milioni di euro.\nA Hughes successe, a met\u00e0 della stagione 2009-2010, Roberto Mancini, il quale condusse la squadra al quinto posto, valevole per la qualificazione in UEFA Europa League. Nell'estate 2010 i dirigenti del Manchester City misero in atto un'altra ambiziosa campagna acquisti, portando a Manchester giocatori come David Silva, Mario Balotelli, Yaya Tour\u00e9, J\u00e9r\u00f4me Boateng ed Edin D\u017eeko. Nell'annata seguente, battendo in finale lo per 1-0 dopo aver superato il Manchester United in semifinale, Mancini guid\u00f2 i suoi alla vittoria della FA Cup, mettendo fine al digiuno di trofei del club che durava dal 1976. In campionato il City chiuse invece al terzo posto in classifica, qualificandosi cos\u00ec alla UEFA Champions League per la prima volta dopo 46 anni.\nRinforzato dall'oneroso acquisto dell'attaccante Sergio Ag\u00fcero, nel 2011-2012 il City ottenne 11 vittorie nelle prime 12 partite di campionato (tra cui un clamoroso 6-1 nel derby contro il Manchester United, principale rivale per il titolo) e accumul\u00f2 un consistente vantaggio sui rivali cittadini, ma un calo nel finale fece arrivare le due squadre appaiate in graduatoria all'ultimo turno. Grazie a una vittoria conseguita in rimonta in extremis contro il Queens Park Rangers (3-2) la squadra di Mancini si aggiudic\u00f2, per una migliore differenza reti, il titolo, il primo dopo 44 anni per i \"Citizens\". La gestione dell'italiano fu arricchita dalla vittoria del Community Shield nel 2012 e dal secondo posto e dalla sconfitta nella finale di FA Cup del 2012-2013, che cost\u00f2 il posto a Mancini, sostituito da Brian Kidd.\nA raccogliere il testimone della panchina fu Manuel Pellegrini, mentre la partenza di T\u00e9vez fu bilanciata da nuovi esosi acquisti, su tutti quelli di Fernandinho, Jes\u00fas Navas, \u00c1lvaro Negredo e Stevan Joveti\u0107. La prima annata del tecnico cileno si chiuse con la vittoria del titolo inglese e della Coppa di Lega, mentre l'anno successivo vide i \"Citizens\" approdare alla fase a eliminazione diretta della UEFA Champions League per la seconda volta nella storia, anche se la stagione si chiuse senza trofei per la prima volta dopo cinque anni.\nNel 2016 cominci\u00f2 la gestione di Pep Guardiola, che apr\u00ec la stagione 2016-2017 con dieci vittorie consecutive in tutte le competizioni, di cui sei in Premier League, dove raggiunse il primo posto della graduatoria. Un calo di rendimento fece scivolare al terzo posto finale la compagine di Manchester, che nelle coppe non ebbe migliore fortuna. Nel 2017-2018 il tecnico spagnolo riusc\u00ec a vincere la Coppa di Lega e soprattutto il titolo, con ben cinque giornate d'anticipo (com'era successo solo tre volte nella storia della competizione) e con 100 punti in classifica, siglando un nuovo record nella competizione. Nel 2018-2019 il City fu protagonista di una memorabile annata, in cui mise in bacheca Supercoppa d'Inghilterra, Coppa di Lega (ai tiri di rigore), titolo nazionale, il secondo di fila (evento che non accadeva in Premier dal 2009) e FA Cup, centrando \"treble\" domestico senza precedenti nella storia del calcio inglese. Nel 2020-2021 i \"Citizens\" vinsero la 7\u00b0 Premier League della loro storia e si aggiudicarono la Coppa di Lega per la quarta volta consecutiva, agganciando il Liverpool nella graduatoria di successi nella competizione, e raggiunsero per la prima volta la finale della UEFA Champions League, persa contro i connazionali del .\nColori e simboli.\nColori.\nI colori casalinghi del Manchester City sono il celeste ed il bianco. La divisa da trasferta \u00e8 tradizionalmente granata o a strisce verticali rosse e nere, sebbene negli anni siano stati utilizzati anche altri colori. Nella stagione 2011-2012 venne proposta una maglia rossonera a strisce verticali ispirata a quella che i \"Citizens\" avevano indossato tra il 1969 e il 1970, uno dei periodi di maggior successo della storia del club.\nSimboli ufficiali.\nStemma.\nIl primo logo ufficiale del Manchester City risale agli anni sessanta. Si trattava di uno stemma rotondo con al suo interno uno scudo diviso in due parti: nella met\u00e0 superiore era presente una nave, che rappresentava il canale di Manchester (\"Manchester Ship Canal\") mentre nella met\u00e0 inferiore erano disegnate tre strisce diagonali gialle su sfondo rosso.\nNel 1972 questo stemma sub\u00ec un primo restyling: le tre strisce in basso vennero sostituite dalla rosa rossa dei Lancaster, che rappresentava la contea del Lancashire.\nNel 1997 venne introdotto un nuovo logo raffigurante uno scudo posto davanti ad un'aquila dorata su sfondo azzurro, lo scudo era diviso in due parti come il precedente logo e presentava anch'esso la nave nella parte superiore e le tre strisce diagonali in quella inferiore. Sotto lo scudo fu inserito il motto latino \"Superbia in Proelio\" (\"Orgoglio in Battaglia\"), mentre nella parte alta furono inserite tre stelle, a scopo puramente decorativo.\nLo stemma attuale \u00e8 stato adottato a partire dalla stagione 2016-2017 ed \u00e8 ispirato a quello utilizzato dal club negli anni sessanta. Il logo \u00e8 tornato ad essere rotondo e al suo interno \u00e8 contenuto un piccolo scudo diviso in due parti: nella met\u00e0 superiore si trova una nave, che rappresenta il canale di Manchester (\"Manchester Ship Canal\"), mentre nella met\u00e0 inferiore si trova la rosa rossa dei Lancaster, che rappresenta la contea del Lancashire. Sono stati rimossi il motto latino \"Superbia in Proelio\" (\"Orgoglio in Battaglia\") e la dicitura \"Football Club\" a fianco del nome della squadra.\nNella cultura di massa.\n\"Jimmy Grimble\", protagonista dell'omonimo film del 1999 diretto da John Hay, \u00e8 un accanito tifoso del Manchester City; l'epilogo della pellicola vedr\u00e0 il ragazzo coronare il suo sogno di giocare a Maine Road. Nel 2012 \u00e8 stato realizzato un film documentario sulla vittoria del campionato 2011-2012 (a quarantaquattro anni di distanza dall'ultimo successo), giunta solo all'ultima giornata grazie ad una memorabile rimonta nei minuti di recupero, da 1-2 a 3-2, contro il .\nI fratelli Liam e Noel Gallagher, fondatori e icone della band Oasis, sono da sempre accesi tifosi del Manchester City. Nell'aprile del 1996 il gruppo tenne a Maine Road, di fronte a 42 000 spettatori in totale in due serate, due concerti, i primi della band da headliner (artista principale) in uno stadio. Le esibizioni sono documentate nel DVD \"...There and Then\", edito nello stesso anno. Tra la fine di giugno e i primi di luglio 2005 la band si ripet\u00e9 al City of Manchester Stadium, per tre concerti inseriti nel DVD del documentario \"Lord Don't Slow Me Down\", pubblicato due anni dopo. Nel luglio 2011 i Beady Eye (nati dopo la fine degli Oasis) eseguirono una cover di \"Blue Moon\", brano divenuto nel corso degli anni una sorta di inno non ufficiale dei tifosi del Manchester City. Nel videoclip il frontman della band, Liam Gallagher, present\u00f2 la divisa adottata dal club nella stagione 2011-2012. Il logo del club campeggia sovente sul palco durante le esibizioni da solisti dei due fratelli Gallagher, solitamente accanto al tastierista o al batterista. Altro riferimento si pu\u00f2 trovare nella canzone \"The Masterplan\". Nel video compaiono degli schizzi dei membri del gruppo che si incamminano verso uno stadio vecchio modello, che altro non \u00e8 che un'idealizzazione del Maine Road. Su un muro dello stadio si pu\u00f2 notare un cartellone della partita di quel giorno, in cui \u00e8 scritto \"Man City v. Newcastle\", composta alla maniera vetero-inglese con le lettere delle due squadre nei rispettivi colori e la \"v\" di versus in rosso. Questo \u00e8 un richiamo all'infanzia di Noel, infatti la prima partita che Gallagher vide dal vivo allo stadio fu proprio un match tra queste due squadre.\nLa grande passione dei fratelli Gallagher per il City ha fatto nascere nei tifosi l'abitudine di intonare alcune tra le pi\u00f9 note canzoni degli Oasis durante le partite, specialmente \"Wonderwall\", che \u00e8 abitualmente cantata dopo le vittorie ed \u00e8 ormai a tutti gli effetti uno degli inni della squadra. Un'altra canzone degli Oasis spesso riprodotta dagli amplificatori dello stadio del City \u00e8 \"Roll with It\".\nTra gli altri tifosi celebri del club figurano gli ex Smiths Johnny Marr e Mike Joyce, l'attore Alan Rickman e il pugile Ricky Hatton.\nStrutture.\nStadi.\nPrima di essere demolito nel 2004, Maine Road ha ospitato le partite casalinghe del Manchester City per 80 anni.\nQuando fu inaugurato lo stadio era il pi\u00f9 grande impianto sportivo di un club calcistico in Inghilterra e il secondo nel paese dopo il Wembley Stadium. Il record di affluenza a Maine Road fu registrato nel 1934, quando 84.569 spettatori assistettero all'incontro di FA Cup tra il Manchester City e lo Stoke City.\nLa stagione 2002-2003 fu l'ultima del Manchester City al Maine Road, con l'ultimo match che fu giocato l'11 maggio 2003.\nNella stagione seguente il Manchester City cominci\u00f2 a giocare nel nuovo impianto, il City of Manchester Stadium, stadio di nuova costruzione con ben posti a sedere, realizzato per ospitare i giochi del Commonwealth. La societ\u00e0 spese circa 35 milioni di sterline per alcuni lavori sul nuovo stadio, compresa la costruzione della North Stand. Il nuovo stadio fu inaugurato con una vittoria per 2-1 sul , con gol di Nicolas Anelka e Trevor Sinclair.\nL'8 luglio 2011 il Manchester City raggiunse un accordo con la Etihad Airways, cedendo alla compagnia i diritti per il nome dello stadio, che venne cos\u00ec rinominato Etihad Stadium. In cambio il club avrebbe ricevuto 150 milioni di sterline per i successivi 10 anni. \u00c8 l'accordo commerciale pi\u00f9 ricco della storia della Premier: supera quello del 2006 tra l'Arsenal e la Emirates (200 milioni in 15 anni).\nStatistiche e record.\nStatistiche individuali.\n\"Aggiornamento al 23 maggio 2021.\"\nTifoseria.\nI tifosi del Manchester City si distinguono per il loro azzurro chiaro, un colore che viene utilizzato solo da poche squadre di calcio professionistiche in Inghilterra, e per il loro inno, non ufficiale ma popolarissimo, una rivisitazione di \"Blue Moon\", nota ballata composta da Richard Rodgers e Lorenz Hart nel 1934.\nSi racconta che questa canzone fu adottata dai tifosi del City nella stagione 1986-1987, in cui la squadra arrancava in fondo alla classifica e non riusciva a vincere in trasferta. Dopo 41 trasferte perse, il City riusc\u00ec a vincere a Birmingham contro l'Aston Villa e i tifosi festeggiarono l'evento cantando \"Blue Moon\", in riferimento al raro evento astronomico di cui parla la canzone.\nNei tardi anni ottanta, i tifosi del Manchester City cominciarono a portare oggetti gonfiabili alle partite, principalmente banane. La consuetudine ebbe inizio durante una partita contro il West Bromwich, quando i cori che richiedevano l'entrata in campo del calciatore Imre Varadi mutarono in \"Imre Banana\".\nI \"citizens\" sono noti anche per aver introdotto in Inghilterra la tradizione della \"Pozna\u0144 celebration\", mutuata dai tifosi del nel 2010, dopo una partita di UEFA Europa League. Si tratta di una coreografia in cui, dando le spalle al campo, con le braccia sulle spalle dei vicini i tifosi saltano e cantano tutti insieme\nOrganico.\nRosa 2021-2022.\nRosa, numerazione e ruoli, tratti dal sito ufficiale, sono aggiornati al 1\u00ba gennaio 2022.\nStaff tecnico.\n\"Organigramma, tratto dal sito ufficiale.\""}
{"id": "2180599", "revid": "310967", "url": "https://it.wikipedia.org/wiki?curid=2180599", "title": "Parrocchie civili dell'Inghilterra", "text": "La parrocchia civile \u00e8 il pi\u00f9 basso ente amministrativo inglese, corrispondente, dal punto di vista comparativo strettamente territoriale, ai comuni nel resto dell'Europa continentale, anche se amministrativamente hanno un peso del tutto marginale dato che in Inghilterra le funzioni municipali sono esercitate sostanzialmente dai distretti.\nLe parrocchie non sono neppure un compartimento obbligatorio. Se la larghissima maggioranza del territorio inglese \u00e8 incluso in una parrocchia, non cos\u00ec la popolazione, dato che le grandi aree urbane non prevedono questo ente locale, facendo s\u00ec che solo un terzo degli inglesi abiti in una parrocchia. Weston-super-Mare \u00e8 la parrocchia con il maggior numero di residenti. Di contro, alcune parrocchie sono disabitate e sono state mantenute solo per motivi patriottici, i loro abitanti essendo fuggiti o periti per bombardamenti nazisti durante la guerra. Nel complesso, le parrocchie sono circa diecimila.\nLe parrocchie sono generalmente rette da un consiglio, ma le pi\u00f9 piccole si reggono semplicemente sulla democrazia diretta dei pochi residenti. Oltre una certa soglia, le parrocchie possono ricevere il titolo di \"town\", paese, dalle superiori autorit\u00e0 locali, mentre pi\u00f9 sopra \u00e8 il monarca a rilasciare eventualmente il titolo di city, che d\u00e0 diritto ad avere un sindaco.\nLe poche funzioni delle parrocchie sono delegate dagli enti superiori, e sono variabili a seconda dei casi. Se le citt\u00e0 hanno poteri e risorse quasi municipali, le parrocchie pi\u00f9 piccole gestiscono qualche struttura come i parchi pubblici, talvolta le biblioteche o la raccolta dei rifiuti o l\u2019illuminazione stradale.\nLista.\nQuesta \u00e8 una lista delle parrocchie civili divise per contea cerimoniale dell'Inghilterra, di cui costituiscono il livello pi\u00f9 basso di amministrazione locale.\nOltre ai borghi di Londra (a eccezione della Citt\u00e0 di Westminster) e alla Citt\u00e0 di Londra, i seguenti distretti non sono coperti da parrocchie: Blackpool, Blyth Valley, Bournemouth, Bristol, Broxbourne, Bury, Cambridge, Crawley, Derby, Dudley, Eastbourne, Epsom and Ewell, Exeter, Fareham, Gosport, Harlow, Hastings, Havant, Ipswich, Kingston upon Hull, Leicester, Lincoln, Liverpool, Luton, North Tyneside, Norwich, Nottingham, Nuneaton and Bedworth, Oadby and Wigston, Poole, Reading, Rochdale, Runnymede, Rushmoor, Salford, Sandwell, Southampton, South Tyneside, Spelthorne, Stevenage, Stoke-on-Trent, Tamworth, Thurrock, Walsall, Wansbeck, Watford, Wirral, Wolverhampton, Worthing.\nI seguenti distretti hanno una o due parrocchie: Birmingham, Castle Point, Chesterfield, Christchurch, Coventry, Gateshead, Gloucester, Manchester, Middlesbrough, Oldham, Plymouth, Portsmouth, Redditch, Stockport, Southend-on-Sea, Tameside, Torbay, Woking, Worcester."}
{"id": "2180600", "revid": "149727", "url": "https://it.wikipedia.org/wiki?curid=2180600", "title": "Karlsruhe-Dammerstock", "text": ""}
{"id": "2180601", "revid": "300067", "url": "https://it.wikipedia.org/wiki?curid=2180601", "title": "Ron Sobieszczyk", "text": ""}
{"id": "2180603", "revid": "124490632", "url": "https://it.wikipedia.org/wiki?curid=2180603", "title": "Valle di Orsera", "text": "La valle di Orsera (in tedesco \"Urserental\") \u00e8 una valle del Canton Uri in Svizzera.\nGeografia.\nLa valle si estende in direzione da sud-ovest a nord-est da Realp a Hospental e fino a Andermatt.\nLa valle \u00e8 percorsa dalla prima parte del fiume Reuss.\nSi stacca dalla valle principale del cantone ed \u00e8 collegata al canton Vallese attraverso il passo della Furka, al canton Grigioni attraverso il passo dell'Oberalp ed al canton Ticino attraverso il passo del San Gottardo.\nStoria.\nDurante l'alto Medioevo abitanti della Valle Leventina sembrerebbero aver colonizzato alcune zone della regione. Dal IX secolo la Valle di Orsera divenne propriet\u00e0 dell'abbazia di Disentis, nei Grigioni, e fu colonizzata dai Walser prima del XII secolo. Il \"Blutgericht\" della valle appartenne ai conti di Rapperswil a partire dal 1232, poi alla Casa d'Asburgo nel 1283 e alla nobilt\u00e0 di Uri nel 1317. Nel 1332 una scaramuccia tra i coloni e le truppe dell'avogadro dell'abbazia del monastero di San Colombano di Oberalp si concluse con la sconfitta di questi ultimi.\nLa valle ottenne l'immediatezza imperiale nel 1382 e si congiunse alla Confederazione svizzera nel 1410, associandosi a Uri per la sua difesa e la rappresentanza esterna, conservando i privilegi di un territorio indipendente. La vicenda, in forma epica e per alcuni aspetti \"romanzata\" ha formato oggetto di un poema scritto da Giachen Caspar Muoth. Nel 1649 la Valle di Orsera scioglie i suoi ultimi legami con Disentis.\nNel 1798 la valle fu compresa nel canton Waldst\u00e4tten della Repubblica Elvetica e dopo dal 1803 nel canton Uri."}
{"id": "2180605", "revid": "24443", "url": "https://it.wikipedia.org/wiki?curid=2180605", "title": "Urserental", "text": ""}
{"id": "2180607", "revid": "339392", "url": "https://it.wikipedia.org/wiki?curid=2180607", "title": "Baby Luigi", "text": ""}
{"id": "2180624", "revid": "599013", "url": "https://it.wikipedia.org/wiki?curid=2180624", "title": "Colin Yukes", "text": "Ha giocato la sua prima partita con la nazionale del Canada il 23 maggio 2001 contro l'Uruguay."}
{"id": "2180625", "revid": "1543377", "url": "https://it.wikipedia.org/wiki?curid=2180625", "title": "L'amore non basta (miniserie televisiva)", "text": "L'amore non basta \u00e8 una miniserie televisiva italiana.\nDescrizione.\n\"L'amore non basta\" \u00e8 stata trasmessa in prima visione TV il 30 e il 31 maggio 2005 su Rai 2 nel formato di miniserie televisiva composta da due puntate di prima serata. Il 10 giugno 2008 la fiction \u00e8 stata riproposta, sempre in prima serata su Rai 2, ma nel formato di film per la televisione."}
{"id": "2180627", "revid": "599013", "url": "https://it.wikipedia.org/wiki?curid=2180627", "title": "Charlie Tyra", "text": ""}
{"id": "2180628", "revid": "436907", "url": "https://it.wikipedia.org/wiki?curid=2180628", "title": "Spit It Out", "text": "Spit It Out \u00e8 un singolo del gruppo musicale statunitense Slipknot, pubblicato il 19 settembre 2000 come secondo estratto dal primo album in studio \"Slipknot\".\nVideo musicale.\nIl videoclip, diretto da Chris Jordan e Robert Piser, trae ispirazione dal film \"Shining\" (1980). I componenti del gruppo fanno la loro comparsa per sostituire personaggi fondamentali nel film: i ruoli di Jack e Wendy Torrance vengono rispettivamente assunti da Corey Taylor e da Jim Root, Paul Gray prende il ruolo di Harry Drewett, mentre Chris Fehn e Shawn Crahan quello delle bambine fantasma; Joey Jordison e Craig Jones interpretano rispettivamente i ruoli di Danny Torrance e di Mr. Halloran, Mick Thomson il barista fantasma e infine Sid Wilson la donna morta nella vasca."}
{"id": "2180629", "revid": "73843", "url": "https://it.wikipedia.org/wiki?curid=2180629", "title": "Age Bassi", "text": "Fu uno dei pi\u00f9 autorevoli protagonisti della vita culturale di Lodi nel XX secolo; svolse inoltre la professione di docente di lingua e letteratura italiana nella scuola secondaria superiore.\nBiografia.\nOriginario del quartiere lodigiano del Borgo Adda, nel 1940 Bassi debutt\u00f2 nel giornalismo come cronista de \"Il Cittadino\" di Lodi e de \"Il Brivido Sportivo\" di Bologna; tra gli anni cinquanta e sessanta lavor\u00f2 a lungo per RadioRai, firmando oltre duemila servizi. Riconosciuto come valentissimo scrittore ed oratore, amico personale del giornalista e scrittore Gianni Brera, \u00e8 autore di dieci opere letterarie tra cui l'apprezzatissima \"Storia di Lodi\". Per anni fu inoltre consigliere comunale nelle file della Democrazia Cristiana. Ha insegnato a lungo lettere presso l'Istituto Tecnico \"Agostino Bassi\", suscitando sempre grande partecipazione nelle sue classi e nel mondo studentesco, che vedeva in lui una figura di enorme cultura e di equilibrata dialettica.\nLa citt\u00e0 di Lodi gli ha intitolato un centro ricreativo per anziani e un concorso letterario. Il vicino comune di Montanaso Lombardo gli ha intitolato una via."}
{"id": "2180631", "revid": "73843", "url": "https://it.wikipedia.org/wiki?curid=2180631", "title": "Agenore Bassi", "text": ""}
{"id": "2180633", "revid": "1534511", "url": "https://it.wikipedia.org/wiki?curid=2180633", "title": "Jakov Borisovi\u010d Zel'dovi\u010d", "text": "Zel'dovi\u010d ha giocato un ruolo fondamentale nello sviluppo degli armamenti nucleari dell'URSS ed ha fornito importanti contributi nello studio dell'adsorbimento, della catalisi, delle onde d'urto, della fisica nucleare, della fisica cosmologica e della relativit\u00e0 generale.\nNato a Minsk da genitori di origine ebraica, dopo 4 mesi dalla nascita la famiglia si trasfer\u00ec a San Pietroburgo dove rimase fino al 1941 quando, a seguito dell'invasione delle Potenze dell'Asse, fu costretta a rifugiarsi a Kazan' sino al 1943.\nA partire dal 1931, all'et\u00e0 di soli 17 anni, Zel'dovi\u010d diventa assistente all'Istituto di Chimica Fisica presso l'Accademia russa delle scienze. Nel 1943 inizia la sua partecipazione al Programma nucleare sovietico lavorando a lungo in collaborazione con Igor' Vasil'evi\u010d Kur\u010datov.\nNel 1952 inizia uno studio approfondito sulle particelle elementari e sulla loro trasformazione, intuendo l'esistenza del decadimento beta e del pione.\nNegli anni 60 inizia gli studi in campo astrofisico. Nel 1964 Zel'dovi\u010d, ed in maniera indipendente anche Edwin Ernest Salpeter, furono tra i primi ad ipotizzare l'esistenza di un disco di accrescimento attorno ad un buco nero di grosse dimensioni responsabile della massiccia quantit\u00e0 di energia rilasciata dalle quasar."}
{"id": "2180634", "revid": "767487", "url": "https://it.wikipedia.org/wiki?curid=2180634", "title": "Jim Krebs", "text": "Collegio.\nDal 1954 al 1957 studi\u00f2 alla Southern Methodist University giocando per la sua squadra di pallacanestro e aiutandola a conquistare tre titoli consecutivi della Southwest Conference di NCAA. Nel 1956 consegu\u00ec, con la sua squadra, la semifinale di NCAA Division I Nazionale, dove li eliminarono i San Francisco Dons con Bill Russell nelle sue file. L'anno seguente parteciparono al torneo nazionale di nuovo, ma non si qualificarono per la \"Final Four\".\nNBA.\nDopo tre anni di SMU Mustangs, fu selezionato nel Draft NBA 1957 (primo giro, terza scelta) dai Minneapolis Lakers. I sette stagioni seguenti rappresent\u00f2 questa franchigia che trasloc\u00f2 nel 1960 a Los Angeles (diventando \"Los Angeles Lakers\"), per lo pi\u00f9 come giocatore di riserva, sotto Vern Mikkelsen, Larry Foust o Rudy LaRusso. La squadra, con Krebs nelle sue file, disput\u00f2 tre NBA Finals (nel 1959, 1962 e 1963, ma ogni caso era sconfitta dai Boston Celtics dello stesso Bill Russell. Per la sua carriera nella NBA, segn\u00f2 in media 8,0 punti a partita, fece 6,2 rimbalzi e 0,8 assist.\nKrebs di tanto in tanto ha lottato con problemi di falli. Nella stagione 1961-62, oltre a segnare 10,0 punti e 7,9 rimbalzi a partita (i suoi record nei risultati ottenuti per una stagione), fu 9\u00ba nella serie nei falli rersonali. In totale per la carriera, fece in media 3,0 falli a partita.\nDopo il ritiro.\nDopo essersi ritirato nel 1964, visse con sua famiglia a Woodland Hills, sobborgo di Los Angeles. Il 6 maggio 1965 mor\u00ec improvvisamente durante il tentativo di rimuovere un albero che era caduto sul tetto del suo vicino durante una tempesta. Un ramo dell'albero lo colp\u00ec in testa mentre cadeva dal tetto in modo incontrollato.\nKrebs \u00e8 stato introdotto nella Texas Sports Hall of Fame nel 1976, postumo."}
{"id": "2180635", "revid": "1573940", "url": "https://it.wikipedia.org/wiki?curid=2180635", "title": "Podiceps auritus", "text": "Lo svasso cornuto (\"Podiceps auritus\" ()) \u00e8 un uccello della famiglia Podicipedidae.\nDescrizione.\nHa una lunghezza di 33\u00a0cm; in livrea nuziale si distingue per il petto ed il collo castani, la testa nera e per due ciuffetti color giallo-oro. Parti superiori color bruno scuro, fianchi castani. In inverno \u00e8 simile allo svasso piccolo da cui si distingue per il becco pi\u00f9 massiccio e dritto; le piume nere della testa non superano la linea degli occhi. I giovani hanno una livrea invernale a macchie bianche e nere.\nBiologia.\n\u00c8 pi\u00f9 incline al volo e meno al tuffo. Vive solo a coppie. Sulle coste marine vive anche in piccoli gruppi. \nVoce.\nAll'epoca della cova emette diversi suoni, tra cui un lungo trillo.\nAlimentazione.\nInsetti, pesci, crostacei, molluschi e vegetali.\nRiproduzione.\nDurante il corteggiamento esegue una caratteristica danza. La riproduzione avviene in primavera. Il nido \u00e8 situato tra la vegetazione delle insenature dei laghi. Depone quattro uova, che appena deposte hanno una colorazione marrone scuro. La cova dura 24-25 giorni.\nSpostamenti.\nSverna sulle coste dell'Europa occidentale e centrale e in misura minore nella zona mediterranea.\nDistribuzione e habitat.\n\u00c8 diffuso in Europa settentrionale, Asia centrale e America settentrionale.\nFrequenta laghi, stagni e fiumi anche con poca vegetazione."}
{"id": "2180638", "revid": "224230", "url": "https://it.wikipedia.org/wiki?curid=2180638", "title": "Mucia Terzia", "text": "Nacque attorno al 96 a.C., terza di tre figlie nate dal matrimonio di Quinto Mucio Scevola il Pontefice, console del 95 a.C. con Licina figlia di Lucio Licinio Crasso. Mucia era quindi sorellastra di Quinto Cecilio Metello Celere e di Quinto Cecilio Metello Nepote Minore, nati dal precedente matrimonio della madre con Quinto Cecilio Metello Nepote.\nSpos\u00f2 nell'82 a.C. Gaio Mario il Giovane, ma rimase vedova dopo poco; attorno al 79 a.C. spos\u00f2 Gneo Pompeo Magno, gi\u00e0 al suo terzo matrimonio. Da questa unione nacquero tre figli, Gneo Pompeo il Giovane, Sesto Pompeo e Pompea, in seguito andata sposa a Fausto Cornelio Silla, ma il marito volle divorziare da Mucia nel 61 a.C., al suo ritorno dalla campagne in Oriente, a causa dei troppi adulteri, il pi\u00f9 noto dei quali con Gaio Giulio Cesare. Poco dopo Mucia si rispos\u00f2 con Marco Emilio Scauro, pretore nel 56 a.C. dal quale ebbe altri due figli. Catullo ricorda i suoi molti adulteri nel carme 113:\nNel 39 a.C. Mucia fece da intermediaria per un'alleanza fra il figlio Sesto e Ottaviano a Capo Miseno. (Appiano, \"Bellum civile\", V, 69; 72).\nDopo la battaglia di Azio, Ottaviano le us\u00f2 riguardi salvando la vita al figlio Marco Emilio Scauro, che, dopo aver appoggiato il fratellastro Sesto Pompeo, era passato dalla parte di Marco Antonio. Mucia sopravvisse a tutti e tre i figli nati dal matrimonio con Pompeo."}
{"id": "2180640", "revid": "256896", "url": "https://it.wikipedia.org/wiki?curid=2180640", "title": "R. Paul Butler", "text": "R. Paul Butler \u00e8 impegnato nella ricerca di pianeti extrasolari. Lui e Geoffrey Marcy furono i primi a scoprire pianeti extrasolari orbitanti attorno ad una stella extrasolare. Ha scoperto approssimativamente 233 pianeti extrasolari.\nCarriera.\nHa completato i suoi studi dottoriali alla University of Maryland, College Park nel 1993. Il suo lavoro si concentr\u00f2 sul design di uno spettrografo molto sensibile per cercare pianeti extrasolari cercando variazioni nella velocit\u00e0 radiale delle loro stelle. Dal 1999 continua gli studi scientifici al Carnegie Institution for Science.\nTempi recenti.\nButler e il collaboratore Geoffrey Marcy condivisero l'Henry Draper Medal nel 2001. Fu nominato \"Space Scientist of the Year\" dal Discover Magazine nel 2003."}
{"id": "2180643", "revid": "767487", "url": "https://it.wikipedia.org/wiki?curid=2180643", "title": "Win Wilfong", "text": ""}
{"id": "2180652", "revid": "599013", "url": "https://it.wikipedia.org/wiki?curid=2180652", "title": "Brendan McCann", "text": ""}
{"id": "2180654", "revid": "1442080", "url": "https://it.wikipedia.org/wiki?curid=2180654", "title": "\u00c1ngel Faretta", "text": "Biografia.\nNasce a Buenos Aires il 21 aprile 1953. Si \u00e8 formato con i genitori alla scuola Calasanz de Caballito, di Buenos Aires, dove ha frequentato la scuola primaria e secondaria. Secondo Faretta, \"in quegli anni, la scuola secondaria dava una formazione completa: Latino, teologia, filosofia, letteratura, e soprattutto \u00e8 stata di maggior valore la relazione tra studenti e insegnanti\".\nCominci\u00f2 a pubblicare varie riviste. Ha collaborato in diverse pubblicazioni, tra cui leggendarie riviste di fumetti \"Fierro\" e \"Minotauro\". Ha fondato e diretto la Scuola Aquilea, il cui nome \u00e8 stato tratto da Aquilea nel film \"Invasi\u00f3n\" di Hugo Santiago e Jorge Luis Borges.\nHa tenuto corsi, conferenze e seminari sul tema \"Romanzesco e pensiero romantico\", \"Cinema e male\", \"Introduzione alla fantasia\", \"Il simbolismo tradizionale\", \"Il mito e il suo rapporto con l'arte\" sempre in funzione della sua teoria.\nDal 1980 \u00e8 autore di una teoria del cinema, molto pubblicata e conosciuta dagli addetti ai lavori, con la quale vengono analizzati articoli e recensioni sull'arte, sulla letteratura e sul cinema. Per molti seguaci della sua teoria, \"\u00e8 il pi\u00f9 lucido, originale e influente, critico cinematografico argentino, fedele al suo pensiero e lontano da ogni moda\"\".\" Il critico cinematografico Fernando Regueira ha scritto di lui: \"Faretta \u00e8 l'unico autore argentino di una teoria del cinema (estetica e generale)\".\nTeoria.\nLa sua teoria del cinema \u00e8 stata definita come \"una teoria della modernit\u00e0 e del mondo moderno attraverso il cinema\"\", \"espressa nei suoi libri \"Il concetto del cinema\" e \"Spirito di simmetria\".\nFaretta stabilisce l'esistenza di una similitudine, una linea di continuit\u00e0 tra l'artista e il mecenate del Rinascimento, un trait d'union tra la leadership dirigenziali delle case produttrici, i \"despoti\", e gli artisti i \"sensibili\". "}
{"id": "2180657", "revid": "1543377", "url": "https://it.wikipedia.org/wiki?curid=2180657", "title": "Nazionale di rugby a 15 della Nigeria", "text": "La squadra nazionale di rugby XV della Nigeria finora non si \u00e8 mai qualificata per una Coppa del Mondo di rugby, ma ha preso parte ai tornei di qualificazione.\nIl loro primo match internazionale si \u00e8 svolto nel 1988 ed ha visto la nazionale bianco verde opposta a quella dello Zimbabwe, ed il loro pi\u00f9 importante successo \u00e8 stato nel 2007 nel Castel Beer Trophy, dove batte il Burkina Faso nella finale della Zona nord."}
{"id": "2180659", "revid": "1494169", "url": "https://it.wikipedia.org/wiki?curid=2180659", "title": "L'amore non basta", "text": ""}
{"id": "2180661", "revid": "599013", "url": "https://it.wikipedia.org/wiki?curid=2180661", "title": "Dick Duckett", "text": ""}
{"id": "2180667", "revid": "599013", "url": "https://it.wikipedia.org/wiki?curid=2180667", "title": "Archie Dees", "text": ""}
{"id": "2180672", "revid": "968255", "url": "https://it.wikipedia.org/wiki?curid=2180672", "title": "La Mazzanta", "text": "La Mazzanta, o Mazzanta, \u00e8 una frazione del comune di Rosignano Marittimo in provincia di Livorno.\nConfina con la localit\u00e0 conosciuta come \"Buca del Gatto\", sita nel comune di Cecina, con la quale, di fatto, costituisce un unico abitato.\nAffacciata sul mare, \u00e8 nota soprattutto come rinomata localit\u00e0 dedita al turismo balneare, tanto da essere stata insignita, negli anni, del prestigioso riconoscimento di Bandiera Blu.\nSi caratterizza per un promontorio ventoso, \"Capo Cavallo\", e per il sistema di canali detti \"fossi\", realizzati per bonificare la zona precedentemente paludosa ed in parte al di sotto del livello del mare. A nord, in localit\u00e0 \"Molino a fuoco\", esiste una stazione di pompaggio che serve a regolare il livello dell'acqua nei canali.\nLe spiagge, composte in alcuni tratti da sabbia e in altri da ghiaia si accompagnano a fondali poco profondi e caratterizzati, al largo, da secche note come Secche di Vada. Sono visibili dalla spiaggia rovine di fortini della seconda guerra mondiale che affiorano dal mare.\nLa pineta, che ospita diversi campeggi, si estende a nord fino a Vada e a sud fino alla foce del fiume Cecina.\nSono presenti diverse strutture turistico-ricreative."}
{"id": "2180674", "revid": "486946", "url": "https://it.wikipedia.org/wiki?curid=2180674", "title": "Derzavin", "text": ""}
{"id": "2180679", "revid": "21421437", "url": "https://it.wikipedia.org/wiki?curid=2180679", "title": "Ansaldo A1", "text": ""}
{"id": "2180682", "revid": "599013", "url": "https://it.wikipedia.org/wiki?curid=2180682", "title": "Connie Dierking", "text": ""}
{"id": "2180687", "revid": "15128", "url": "https://it.wikipedia.org/wiki?curid=2180687", "title": "Svasso cornuto", "text": ""}
{"id": "2180690", "revid": "686936", "url": "https://it.wikipedia.org/wiki?curid=2180690", "title": "Carnell Williams", "text": "Carriera professionistica.\nTampa Bay Buccaneers.\nNel Draft 2005, Williams \u00e8 stato selezionato come 5\u00aa scelta assoluta dai Tampa Bay Buccaneers, firmando un contratto di 5 anni per un totale di 31 milioni di dollari.\nHa debuttato nella NFL l'11 settembre 2005 contro i Minnesota Vikings indossando la maglia numero 24. Dopo avere corso 1.178 yard e segnato 6 touchdown, viene premiato come rookie offensivo dell'anno.\nL'anno successivo non riesce a ripetersi e nelle stagioni 2007 e 2009 subisce due gravi infortuni alle ginocchia.\nSt. Louis Rams.\nIl 3 agosto 2011 dopo esser diventato \"unrestricted free agent\" firma con i Rams scegliendo il numero di maglia 33. A fine stagione viene svincolato, ritirandosi."}
{"id": "2180692", "revid": "43530", "url": "https://it.wikipedia.org/wiki?curid=2180692", "title": "Enrico Bossi", "text": ""}
{"id": "2180695", "revid": "599013", "url": "https://it.wikipedia.org/wiki?curid=2180695", "title": "Dave Gambee", "text": ""}
{"id": "2180696", "revid": "1573940", "url": "https://it.wikipedia.org/wiki?curid=2180696", "title": "Meru Puri", "text": ", conosciuto anche come \"Meru Puri: Il principe delle favole\" o \"Meru Puri: il principe dei sogni\", \u00e8 un manga in quattro volumi disegnato da Matsuri Hino originariamente pubblicato da Hakusensha su \"LaLa\" ed edito anche in Italia ad opera della Planet Manga.\nTrama.\nAiri Hoshino \u00e8 una normale quindicenne che frequenta le superiori, un giorno dallo specchietto a forma di stella a sette punte che porta sempre con s\u00e9 (e che le \u00e8 tramandato in famiglia da parecchio tempo), sbuca all'improvviso un bambino vestito in maniera stravagante.\nIl ragazzino dice di chiamarsi Alam Aster-Ey-Daimonia-Eucarystia e di provenire da un regno magico, ma Airi lo scambia per il figlio di qualche ambasciatore e, affascinata dal suo aspetto \"carino\" lo porta a casa con s\u00e9 mentre aspettano il suo servitore.\nAlam, come Airi apprender\u00e0 con l'arrivo del vice primo ministro Ley, \u00e8 davvero un principe e viene dal regno di Aster, si \u00e8 rifugiato sulla Terra per sfuggire all'incantesimo scagliatogli dal suo fratellastro Jeile che lo trasforma in un diciassettenne quando rimane al buio, magia da cui \u00e8 stato colpito solo parzialmente. La magia, per\u00f2, pu\u00f2 essere interrotta con il \"bacio della vergine\", un bacio che solo la ragazza di cui si \u00e8 innamorati pu\u00f2 dare e che fa tornare il protagonista al suo aspetto normale. Stranamente Alam afferma che la ragazza che gli piace di pi\u00f9 \u00e8 proprio Airi perch\u00e9 si \u00e8 presa cura di lui come una mamma e gli ha preparato le omelette al riso, sceglie quindi che sia lei a dargli il \"bacio della vergine\", ma Airi non \u00e8 disposta a dispensare i suoi baci cos\u00ec alla leggera perch\u00e9 lei possiede degli ideali molto alti e ha un piano ben preciso di come sar\u00e0 il suo futuro e, soprattutto, con chi.\nAnche a scuola le cose sono complicate perch\u00e9 Nakayoji, un compagno che piace ad Airi, le si dichiara all'improvviso e, bench\u00e9 lei sia decisa ad accettarlo, la loro scenetta romantica viene prima interrotta da Alam bambino, che Airi far\u00e0 passare per suo fratello, e poi da Alam diventato grande dopo essere rimasto in uno sgabuzzino buio, per cui lei non avr\u00e0 nessuno giustificazione e che Nakayoji scambier\u00e0 per il ragazzo di lei.\nAiri finir\u00e0 poi su Aster, rovinando la celebrazione del fidanzamento di Alam con Maribell ed essendo la discendente della \"traditrice\" per salvarla Alam sar\u00e0 costretto a compiere un gesto estremo e a farci porre il \"suggello del cuore\", ovvero un indissolubile patto di fidanzamento. Ma chiaramente in molti non sono felici di questo e al ritorno alla realt\u00e0 a scuola cominciano ad arrivare molti nuovi studenti e insegnanti: Razu Zelothya, discendente dell'uomo inizialmente promesse all'antenata di Airi, Maribell decisa a riconquistare Alam con qualsiasi mezzo, Jeile, tornato per far innamorare di s\u00e9 la dolce Airi e Ley, come studente del terzo anno. E naturalmente qualcuno di loro deve pur essere coinvolto nell'improvvisa sparizione dei ricordi di Alam legati ad Airi, come lei stessa scoprir\u00e0 tornando su Aster e visitando l'ala proibita del castello pur di far riacquistare la memoria al ragazzo di cui \u00e8 innamorata."}
{"id": "2180700", "revid": "599013", "url": "https://it.wikipedia.org/wiki?curid=2180700", "title": "Christopher Perry", "text": ""}
{"id": "2180705", "revid": "279027", "url": "https://it.wikipedia.org/wiki?curid=2180705", "title": "Meru puri", "text": ""}
{"id": "2180706", "revid": "599013", "url": "https://it.wikipedia.org/wiki?curid=2180706", "title": "Jeff Garcia", "text": "Carriera professionistica.\nCanadian Football League.\nAlto 1.85 Garcia venne considerato troppo basso per la NFL, non venendo scelto nel Draft NFL 1994. Disputa cos\u00ec 4 stagioni coi Calgary Stampeders della CFL, diventando presto il secondo quarterback nelle gerarchie della squadra dietro Doug Flutie. Diventa titolare dopo un infortunio al gomito di Flutie nel 1995, lanciando alla sua prima gara come titolare i record di franchigia per yard passate e passaggi da touchdown (6). Nel 1998 guida la squadra alla vittoria della Grey Cup.\nSan Francisco 49ers.\nDopo la vittoria del campionato CFL, Garcia firma coi 49ers per giocare come riserva di Steve Young. All'inizio della stagione 1999, Young viene colpito duro dal cornerback degli Arizona Cardinals Aeneas Williams, venendo costretto al ritiro. Garcia viene promosso a titolare ma dopo alcune prove incolori viene messo in panchina, salvo tornare titolare nelle ultime 5 gare della stagione, in cui passa un parziale di 8 touchdown e soli 2 intercetti.\nL'anno successivo e per 3 stagioni consecutive viene convocato per il Pro Bowl. A fine stagione 2003 viene rilasciato.\nCleveland Browns.\nIl 9 marzo 2004 ha firmato con i Browns ma la sua esperienza dura solamente un anno.\nDetroit Lions.\nIl 12 marzo 2005 ha firmato con i Lions, durante la pre-stagione si rompe il perone e salta parecchie partite della stagione regolare.\nA causa di questo infortunio trova pochi spazi e il suo contratto termina a fine anno.\nPhiladelphia Eagles.\nIl 15 marzo 2006 firma un contratto di un anno. Sceglie la maglia numero 7 e a met\u00e0 stagione riesce a giocare da titolare dopo l'infortunio occorso al titolare Donovan McNabb.\nA fine stagione gli Eagles decidono di non rinnovargli il contratto.\nTampa Bay Buccaneers.\nIl 3 marzo 2007 firma un contratto di due anni con i Buccaneers. Mantiene il numero di maglia 7.\nIn questa stagione Garcia torna a grandi livelli e viene convocato per il suo quarto Pro Bowl.\nL'anno successivo purtroppo dopo varie prove incolori viene sostituito e spostato nel ruolo di riserva.\nOakland Raiders.\nIl 6 aprile 2009 firma un contratto di un anno con i Raiders mantenendo il numero 7. Il 5 settembre viene rilasciato, prima dell'inizio della stagione regolare.\nRitorno agli Eagles.\nIl 14 settembre 2009 firma con gli Eagles un contratto di un anno. Il 29 sempre dello stesso mese viene per\u00f2 rilasciato.\nHouston Texans.\nIl 6 dicembre 2011 firma con i Texans come quarterback di riserva dopo l'infortunio del titolare Matt Schaub. A fine anno opta per il ritiro dal football professionistico."}
{"id": "2180714", "revid": "300067", "url": "https://it.wikipedia.org/wiki?curid=2180714", "title": "Steve Hamilton", "text": ""}
{"id": "2180720", "revid": "110157", "url": "https://it.wikipedia.org/wiki?curid=2180720", "title": "Thomas Percival", "text": "Egli ha scritto un opuscolo nel 1794, ampliato nel 1803, in cui ha coniato l'espressione \"etica medica\".\nNacque a Warrington nel Lancashire. Perse entrambi i genitori quando aveva tre anni, cosicch\u00e9 la sorella pi\u00f9 vecchia si assunse l'onere della sua prima educazione. \nUn po' pi\u00f9 cresciuto, fu mandato ad una accademia privata, sita nella sua citt\u00e0 natale. Frequent\u00f2 anche una \"grammar school\". Nel 1757 si iscrisse come studente alla Warrington Academy. Dopo aver ottenuto una buona reputazione in studi classici e Teologici, nel 1761 si trasfer\u00ec all'Universit\u00e0 di Edimburgo. Divenne un appartenente alla Royal Society nel 1765, attraverso una raccomandazione del suo amico e protettore Willoughby of Parham ed ottenne la sua laurea in Medicina, lo stesso anno.\nPersival \u00e8 anche conosciuto per i suoi primi lavori nella salute e sicurezza sul lavoro. Egli guid\u00f2 un gruppo di medici per supervedere le officine tessili: il loro resoconto influenz\u00f2 Sir Robert Peel ad introdurre il Health and Morals of Apprentices Act (legge per la tutela della salute e morale degli apprendisti). La legislazione stipulava che i bambini potessero lavorare solo 12 ore al giorno, le pareti dovessero essere lavate, ed i visitatori dovessero essere ammessi alle fabbriche in modo da poter fare proposte in materia di sanit\u00e0.\nIl'\"Medical Ethics\" di Percival serv\u00ec come fonte per il codice della American Medical Association (AMA) del 1847. Sebbene iperbolica nel suo riconoscimento a Percival, dichiara:\nIl contributo pi\u00f9 significativo alla storia della etica morale occidentale, successiva a Ippocrate, fu sostenuto da Thomas Percival, un medico inglese, filosofo e scrittore. Nel 1803, egli pubblic\u00f2 il suo \"Code of Medical Ethics\". La sua personalit\u00e0, i suoi interessi in materie sociologiche, e la sua stretta collaborazione con il Ospedale di Manchester, lo port\u00f2 alla formazione di uno schema di condotta professionale relativa agli ospedalied altre opere di beneficenza, dalle quali egli disegn\u00f2 il codice che porta il suo nome.\nCome scritto da un esperto: \"Il codice di Percival\", afferma l'autorit\u00e0 morale ed indipendenza dei medici al servizio degli altri, la responsabilit\u00e0 professionale nella cura dei malati, ed enfatizzava l'onore individuale. \""}
{"id": "2180721", "revid": "729019", "url": "https://it.wikipedia.org/wiki?curid=2180721", "title": "Federazione di rugby a 15 della Nigeria", "text": "La Federazione Rugby XV della Nigeria (in inglese \"Nigeria Rugby Football Association\" o \"NRFA\") \u00e8 l'organo che governa il Rugby a 15 in Nigeria.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2180729", "revid": "599013", "url": "https://it.wikipedia.org/wiki?curid=2180729", "title": "Bennie Swain", "text": ""}
{"id": "2180736", "revid": "767487", "url": "https://it.wikipedia.org/wiki?curid=2180736", "title": "Vern Hatton", "text": ""}
{"id": "2180740", "revid": "729019", "url": "https://it.wikipedia.org/wiki?curid=2180740", "title": "Operazione Whitecoat", "text": "Operazione Whitecoat fu il nome assegnato a un'operazione segreta effettuata dall'esercito statunitense, nel periodo compreso tra il 1954 e il 1973, in cui vennero condotti sperimentazioni su volontari soprannominati appunto \"White Coats\". I volontari, tutti obiettori di coscienza e membri della Chiesa Cristiana Avventista del Settimo Giorno acconsentirono, prima di essere arruolati, alla ricerca. Lo scopo ufficiale della ricerca era quello di difendere truppe e civili contro una eventuale guerra batteriologica in quanto si riteneva che l'URSS potesse effettuare tali attivit\u00e0.\nCirca 2300 \"White Coats\" contribuirono all'operazione, infettando i loro corpi con patogeni e germi, e testando successivamente l'efficacia di antibiotici e vaccini contro le malattie. Una volta che i volontari si ammalavano, veniva somministrato un trattamento medico. Ad alcuni soldati fu data una libera uscita di due settimane in cambio dell'utilizzo come cavie. Questi esperimenti furono eseguiti a Fort Detrick che \u00e8 un centro di ricerca dell'esercito USA localizzato nei dintorni di Washington DC.\nI \"White Coats\" furono esposti alla febbre Q, febbre gialla, Febbre della Rift Valley, epatite A, peste, tularemia, la encefalite equina del Venezuela e molte altre.\nRisultati.\nMolti dei vaccini proteggenti contro la guerra batteriologica, furono per prima testati su umani proprio nella Operation Whitecoat.\nIn accordo al USAMRIID (\"United States Army Medical Research Institute of Infectious Diseases\"), l'\"Operazione Whitecoat\", contribu\u00ec alla approvazione da parte della Food and Drug Administration (FDA) di vaccini per la febbre gialla l'epatite e di farmaci sperimentali per la febbre Q, l'encefalite equina venezuelana, la \"Rift valley fever\" e la tularemia. L'USAMRIID inoltre afferm\u00f2 che la Operazione Whitecoat aiut\u00f2 a sviluppare attrezzature di biosicurezza, inclusi armadi isolati, procedure di decontaminazione, \"fermentors\" (ovvero bioreattori usati per far crescere batteri, virus o funghi in una coltura liquida), incubatori, centrifughe, e filtri di particelle\nRapporto del US Accountability Office.\nIl United States Government Accountability Office ha fornito un rapporto il 28 settembre 1994 in cui riferiva che tra il 1940 ed il 1974, il Dipartimento della Difesa ed altre agenzie per la sicurezza nazionale avessero sottoposto centinaia di migliaia di soggetti umani ad esperimenti e test con sostanze dannose.\nSegue una citazione dallo studio:\nEffetti a lungo termine.\nNessun soggetto mor\u00ec durante la sperimentazione, n\u00e9 vi fu alcuna conosciuta morte post-test attribuibile alla sperimentazione.\nL'Esercito ha gli indirizzi di 1000 delle 2300 persone che parteciparono come volontari. Solo circa 500 (23 per cento) dei \"Whitecoats\" sono stati censiti e la autorit\u00e0 militare scelsero di non finanziare gli esami del sangue. Una manciata di intervistati affermano di avere effetti sulla salute persistenti, ed almeno un soggetto afferma di avere gravi problemi di salute a causa degli esperimenti."}
{"id": "2180742", "revid": "599013", "url": "https://it.wikipedia.org/wiki?curid=2180742", "title": "Barney Cable", "text": ""}
{"id": "2180748", "revid": "729019", "url": "https://it.wikipedia.org/wiki?curid=2180748", "title": "Crediop", "text": "Il Crediop (abbreviazione di \"Consorzio di Credito per le Opere Pubbliche\") \u00e8 un istituto di credito nato nel 1919, specializzato nella concessione di mutui e prestiti a lungo termine per la realizzazione di grandi infrastrutture\nStoria.\nFautore della sua istituzione fu Alberto Beneduce, economista vicino al Presidente del Consiglio Francesco Saverio Nitti. Beneduce vedeva nella specializzazione nella concessione del credito un modo per evitare gravi crisi bancarie; il Crediop e l'ICIPU furono soprannominati \u201cistituti Beneduce\u201d, per il ruolo avuto dall'economista nella loro creazione e gestione.\nIl capitale era sottoscritto dalla \"Cassa Depositi e Prestiti\", dall'\"INA\" e dalla \"Cassa di Previdenza\". \nL'istituto si finanziava soprattutto mediante l'emissione di obbligazioni garantite dallo Stato.\nI fondi raccolti venivano utilizzati per erogare finanziamenti a lungo termine, prevalentemente destinati agli enti locali. Un altro beneficiario dei finanziamenti del Crediop fu l'\"Opera Nazionale Combattenti\", incaricata della Bonifica integrale dell'Agro Pontino e diretta dallo stesso Beneduce.\nAttraverso questa struttura, si mirava a sganciare la realizzazione pluriennale delle opere dai vincoli posti dalla cadenza annuale del bilancio pubblico. D'altra parte il Crediop operava in un ambito in cui i privati non erano in grado di trovare soluzioni.\nNel Dopoguerra le maggiori partecipazioni nell'ente erano quelle della Cassa Depositi e Prestiti, dell'INA, dell'INPS e dell'Italcasse.\nNegli anni '90, con la riforma del sistema bancario italiano, il Crediop fu trasformato in societ\u00e0 per azioni, e nel suo capitale entrarono altre banche, tra cui l'Istituto bancario San Paolo di Torino che acquis\u00ec completamente il Crediop nel 1994.\nNel 1999 la banca franco-belga Dexia ha acquisito l'istituto cambiando nome in Dexia Crediop S.p.A..\nDexia mantiene il controllo dell'istituto con un pacchetto del 70% del capitale, le restanti quote sono detenute da Banca Popolare dell'Emilia Romagna (10%), Banca Popolare di Milano (10%) e Banco Popolare (10%).\nVicende dal 2012.\nIn data 28 dicembre 2012, la Commissione Europea ha approvato il piano di risoluzione ordinata del Gruppo Dexia presentato dagli Stati belga, francese e lussemburghese. Tale piano prevedeva essenzialmente oltre alle dismissioni gi\u00e0 realizzate e alla vendita delle entit\u00e0 considerate vendibili in tempi brevi, la gestione in ammortamento senza nuove attivit\u00e0 di tutte le entit\u00e0 del Gruppo Dexia ad eccezione di Dexia Cr\u00e9dit Local e di Dexia Crediop, soggette a una specifica disciplina. In particolare, per quanto concerne Dexia Crediop \u00e8 stata prevista la possibilit\u00e0 di generare nuovi attivi per un importo limitato a euro 200 milioni destinati peraltro solo alla clientela esistente per un periodo di un anno dalla data di approvazione del piano da parte della Commissione Europea, nel corso del quale Dexia Crediop doveva essere oggetto di cessione.\nA inizio 2014 la Commissione Europea estende fino al 28 giugno 2014 la predetta autorizzazione, al fine di agevolare il processo dell'eventuale cessione della partecipazione detenuta dal gruppo Dexia in Dexia Crediop.\nInfatti, fino al 28 giugno 2014, non si addiveniva alla sottoscrizione di un'offerta vincolante e questo ha determinato che la Commissione Europea, in assenza di un'offerta vincolante di acquisto, in data 15 luglio 2014 ha confermato la gestione in ammortamento senza nuova produzione di Dexia Crediop.\nDexia Crediop viene quindi posta in liquidazione e diviene parte integrante del piano di risoluzione di Dexia seppur alla data i suoi fondamentali economici e creditizi siano tutti positivi."}
{"id": "2180751", "revid": "260215", "url": "https://it.wikipedia.org/wiki?curid=2180751", "title": "Sede titolare di Walla Walla", "text": ""}
{"id": "2180756", "revid": "30297", "url": "https://it.wikipedia.org/wiki?curid=2180756", "title": "Wynona records", "text": ""}
{"id": "2180757", "revid": "1543377", "url": "https://it.wikipedia.org/wiki?curid=2180757", "title": "Ordine di Giorgio I", "text": "L'Ordine Reale di Giorgio I fu una decorazione del Regno di Grecia, dedicato al Re Giorgio I di Grecia. Esso venne rimpiazzato dal 1975 con l'Ordine d'Onore. L'ordine venne creato nel 1915 dal Re Costantino I di Grecia e veniva concesso a coloro che si erano distinti per la nazione greca.\nGradi.\nL'ordine aveva cinque classi:\nVi era anche una \"Croce alla memoria\", in oro, argento o bronzo, che raffigurava le insegne dell'ordine e veniva portata senza smalti e senza nastro sulla parte sinistra del petto e veniva concessa in occasioni specifiche di rilevanza nazionale a qualsiasi dei cinque gradi."}
{"id": "2180758", "revid": "92723", "url": "https://it.wikipedia.org/wiki?curid=2180758", "title": "Diocesi di Walla Walla", "text": "La diocesi di Walla Walla (in latino: \"Dioecesis Valle-Valliensis\") \u00e8 una sede soppressa e sede titolare della Chiesa cattolica.\nStoria.\nLa diocesi di Walla Walla fu eretta da papa Pio IX il 24 luglio 1846 con il breve \"In Apostolicae Sedis\", ricavandone il territorio dal vicariato apostolico del Territorio dell'Oregon, contestualmente elevato al rango di arcidiocesi metropolitana con il nome di \"arcidiocesi di Oregon City\" (oggi arcidiocesi di Portland), di cui la nuova diocesi divenne suffraganea.\nIl primo e unico vescovo di questa diocesi fu Augustin-Magloire Blanchet, fratello di Fran\u00e7ois-Norbert Blanchet metropolita di Oregon City; Augustin-Magloire ricevette la consacrazione episcopale nella cattedrale di Montr\u00e9al il 27 settembre 1846. Il 4 marzo 1847 part\u00ec per il territorio dell'Oregon assieme ad alcuni missionari tra cui 4 oblati di Maria Immacolata, ed arriv\u00f2 a destinazione il 5 settembre. Su richiesta dei nativi americani, Blanchet e il suo vicario generale Jean-Baptiste-Abraham Brouillet decisero di stabilirsi presso la trib\u00f9 dei Cayuse, a circa 25 miglia da Walla Walla.\nGli avvenimenti di novembre e dicembre 1847 misero in serio pericolo i missionari. Una epidemia di morbillo fece molti morti, soprattutto bambini, tra i nativi Cayuse, che accusarono i bianchi di esserne la causa. Il 29 novembre attaccarono la missione protestante di Waiilatpu, uccidendo 13 coloni americani e facendone prigionieri altri 53: il massacro pass\u00f2 alla storia come \"massacro Whitman\", dal nome del fondatore della missione Marcus Whitman. Il vescovo Blanchet intervenne di persona per ottenere la liberazione dei prigionieri, che furono rilasciati dopo l'intervento del vicario Brouillet. I coloni americani accusarono i cattolici di aver fomentato la rivolta dei Cayuse e di essere indirettamente la causa del massacro. La situazione divenne insostenibile e il vescovo prefer\u00ec ritirarsi presso il fratello a St. Paul lasciando Brouillet a dirigere la missione fino all'arrivo dell'esercito americano nel febbraio del 1848, che dette avvio alla Guerra cayuse.\nIl 31 maggio 1850 Augustin-Magloire fu trasferito alla sede di Nesqually e il fratello Fran\u00e7ois-Norbert Blanchet fu nominato amministratore apostolico della diocesi di Walla Walla.\nLa diocesi fu soppressa il 29 luglio 1853 con il breve \"Per similes\" dello stesso papa Pio IX, il suo territorio suddiviso fra le sedi di Nesqually e di Oregon City.\nDal 1974 Walla Walla \u00e8 annoverata tra le sedi vescovili titolari della Chiesa cattolica; dal 19 maggio 2015 il vescovo titolare \u00e8 Witold Mroziewski, vescovo ausiliare di Brooklyn."}
{"id": "2180767", "revid": "299827", "url": "https://it.wikipedia.org/wiki?curid=2180767", "title": "Your Sister Can't Twist (But She Can Rock 'n Roll)", "text": ""}
{"id": "2180769", "revid": "287204", "url": "https://it.wikipedia.org/wiki?curid=2180769", "title": "Luis de Gongora", "text": ""}
{"id": "2180772", "revid": "93556", "url": "https://it.wikipedia.org/wiki?curid=2180772", "title": "Chiesa cattolica alla fine del XIX secolo", "text": "La Chiesa cattolica alla fine del XIX secolo dovette confrontarsi con i nuovi temi socio-politici che la societ\u00e0 europea dell'epoca poneva prepotentemente.\nPio IX.\nPio IX aveva affrontato i drammatici problemi posti alla Chiesa dal liberalismo, dal socialismo, dalla fine del potere temporale dei papi in conseguenza dell'unificazione italiana.\nIl Sillabo segn\u00f2 l'assoluta condanna dottrinale sia del liberalismo che del socialismo.\nIl Concilio Vaticano I aveva a sua volta affermato in termini inequivocabili la supremazia del Papato nei confronti dei vescovi e delle chiese nazionali.\nUna simile politica, se rispondeva ad esigenze di raccoglimento interno, conteneva per\u00f2 in s\u00e9 un grave pericolo cio\u00e8 quello di un divorzio della Chiesa dalla realt\u00e0 politica e sociale dell'epoca, tale da portare ad un suo isolamento crescente.\nIl suo atteggiamento verso le conquiste della tecnica fu pi\u00f9 benevolo rispetto a quello del precedente pontificato, caratterizzato dalle condanne del segretario di Stato cardinale Lambruschini, tanto che nel 1865 papa Pio IX approv\u00f2 formule di benedizione per il telegrafo e le ferrovie.\nLeone XIII.\nIl tentativo coronato da notevole successo, di colmare il fossato e reinserire la Chiesa nella societ\u00e0 moderna venne intrapreso dal successore di Pio IX, Leone XIII, che si pose l'obiettivo di offrire una risposta cattolica alla questione operaia e pi\u00f9 in generale sociale e di porre su nuove basi i rapporti fra la Chiesa e gli Stati.\nIl disegno che Leone XIII pose al centro della sua azione fu di passare dalla contrapposizione e dall'isolamento ad una riconquista cattolica della societ\u00e0, fondata su un allargamento di influenza nel corpo sociale e sul suo inserimento nelle lotte sociali e politiche.\nL'elemento nuovo che papa Leone XIII introdusse, rispetto al suo predecessore, fu il suo consenso a che i cattolici utilizzassero, per i propri fini socio-politici, le libert\u00e0 politiche e civili introdotte dal liberalismo.\nVi erano, cos\u00ec, le condizioni perch\u00e9 potessero prendere corpo un concetto di democrazia cristiana e un pensiero sociale cattolico.\nAncora largamente sotto l'influenza del Sillabo e della reazione alla Comune di Parigi era stata l'importante enciclica di Leone XIII, 28 dicembre 1878, \"Quod Apostolici Muneris\", sul socialismo, comunismo, nichilismo che il papa assimilava e contrastava come peste da sradicare.\nLeone XIII esortava, al tempo stesso, i cattolici a organizzare, societ\u00e0 artigiane e operaie con lo scopo di dare un indirizzo all'esigenza di associazione delle masse lavoratrici.\nNel 1883 indicava come, non solo utile, ma doverosa, in certe circostanze, la partecipazione pi\u00f9 o meno larga dei cittadini alla gestione dello Stato, il che significava riconoscimento della legittimit\u00e0 dell'inserimento dei cattolici nella vita pubblica, dove e quando la Chiesa lo avesse ritenuto opportuno.\n\"Rerum Novarum\".\nCon l'enciclica \"Rerum Novarum\", del 15 maggio 1891, sulla condizione degli operai, Leone XIII intese non solo affermare la dottrina della Chiesa in materia sociale di fronte al mondo cattolico, ma anche dare una piattaforma comune per l'azione ai movimenti sociali cattolici divisi in diverse correnti.\nL'enciclica mise in evidenza come la Chiesa fosse ormai decisa a non sostenere indiscriminatamente l'ordine sociale costituito. Essa faceva una scelta di fondo a favore della propriet\u00e0 privata e del capitalismo, ma al tempo stesso ne condannava gli eccessi.\nL'indicazione fondamentale che Leone XIII avanzava era quella della necessit\u00e0 di opporsi agli effetti della concentrazione continua nelle mani di pochi della ricchezza da un lato e della proletarizzazione dall'altro.\nCondannata come pericolosa ed irrealizzabile utopia l'uguaglianza sociale, il Papa indicava la necessit\u00e0 di un nuovo corso cristiano nei rapporti fra capitalisti e operai ispirato al rispetto e alla concordia.\nInfine, la \"Rerum Novarum\" passava ad affrontare le modalit\u00e0 dell'intervento cattolico sul piano sociale e dei rapporti fra capitale e lavoro, cio\u00e8 sul terreno dell'organizzazione dell'impresa. Indicava, a questo proposito, nelle corporazioni delle arti e mestieri la forma organizzativa pi\u00f9 idonea.\nCirca l'esistenza delle classi sociali, Leone XIII la dichiarava naturale, necessaria e quindi giusta. Il problema non era dunque quello di agire in vista della loro modificazione, ma di un nuovo corso armonioso di rapporti.\n\"Au milieu des sollicitudes\".\nDi grande importanza fu anche l'enciclica del 1892, \"Au milieu des sollicitudes\", indirizzata ai francesi, sulle forme di governo, con la quale Leone XIII rivolse ai cattolici di Francia l'esplicito invito a riconoscere l'ordinamento repubblicano, cos\u00ec da non restare isolati in una chiusa opposizione di ispirazione monarchico legittimista.\nScopo politico generale del Pontefice era di evitare che i cattolici francesi potessero apparire quali sovversivi.\n\"Graves de Communi Re\".\nLa divisione fra cattolici moderati e cattolici progressisti preoccup\u00f2 Leone XIII, che, con l'enciclica del 1901, \"Graves de Communi Re\", sulla democrazia cristiana, afferm\u00f2 alcuni concetti fondamentali quali: la democrazia cristiana non doveva perseguire un fine politico per portare al potere il popolo, n\u00e9 doveva interpretarsi unicamente come una benefica azione cristiana a favore del popolo; non poteva in alcun modo mettersi in discussione l'integrit\u00e0 del diritto di acquisto e di possesso della propriet\u00e0; l'obbedienza alle autorit\u00e0 era fuori questione; era necessario mantenere tra i cattolici unit\u00e0 di intenti e concordia di volont\u00e0 e di azione; per mantenere l'unit\u00e0 interna il movimento politico e sociale cattolico doveva essere obbediente all'autorit\u00e0 dei vescovi ed al magistero della Chiesa.\nPio X.\nIl successore di Leone XIII, Pio X, inser\u00ec la propria opera nella scia di quella di Leone XIII, dandone per\u00f2 un'interpretazione che si potrebbe definire di destra ed in termini che accentuarono gli elementi pi\u00f9 conservatori.\nPio X pose fine a ogni velleit\u00e0 dei democratici cristiani di agire in modo politicamente autonomo, ribad\u00ec la dipendenza dell'azione politico-sociale dalla gerarchia ecclesiastica, richiam\u00f2 energicamente i cristiani al rispetto delle differenze sociali e di classe, indicando nel solidarismo con i poveri la via per risolvere la questione sociale e rifiutando qualsiasi proposito di potere popolare, anche se ispirato dalla religione.\nPio X dovette affrontare una grave crisi nelle file della cultura cattolica: il pensiero cattolico, nei suoi circoli pi\u00f9 sensibili, avvertiva un crescente disagio di fronte alle varie correnti di cultura, borghesi e socialiste, di cui le principali erano il positivismo, l'idealismo e il marxismo.\nRinnovamento cattolico.\nIl rinnovamento cattolico assunse due indirizzi fondamentali, neotomista e modernista.\nIl modernismo segn\u00f2 un tentativo di riforma cattolica che ebbe la sua origine nell'ultimo decennio dell'Ottocento ed il suo sviluppo fra la fine del secolo ed il primo decennio del Novecento, ponendo radici soprattutto in Francia ed in Italia. Esso intendeva trovare una chiave moderna d'interpretazione del cattolicesimo.\nL'insegnamento dei modernisti, che in un certo modo incarnava un tentativo di dare vita a un cattolicesimo dottrinalmente liberaleggiante con inclinazioni politiche e sociali progressiste, venne tollerato da Leone XIII, ma incontr\u00f2 l'ostilit\u00e0 frontale di Pio X che, con l'enciclica \"Pascendi Dominici Gregis\" del 1907, lo condann\u00f2 recisamente, arrivando nel 1910 a imporre al clero un giuramento antimodernista.\nIl modernismo veniva messo all'Indice come condotta che a breve termine avrebbe portato all'ateismo. L'azione politica e sociale dei movimenti cattolici era ormai una presenza inarrestabile tanto per la Chiesa che per le nazioni."}
{"id": "2180781", "revid": "1723025", "url": "https://it.wikipedia.org/wiki?curid=2180781", "title": "Ordine della Fenice (Grecia)", "text": "L'Ordine della Fenice (in greco \"\u03a4\u03ac\u03b3\u03bc\u03b1 \u03c4\u03bf\u03c5 \u03a6\u03bf\u03af\u03bd\u03b9\u03ba\u03bf\u03c2\") \u00e8 una decorazione onorifica della Grecia, stabilita il 13 maggio 1926 dal governo della seconda repubblica greca per rimpiazzare il soppresso Ordine di Giorgio I (restaurato poi dal ritorno della monarchia). L'ordine venne mantenuto attivo anche dopo il ritorno della monarchia nel 1935 e continua tutt'oggi ad essere conferito dalla Terza Repubblica Ellenica.\nL'ordine viene oggi concesso dal governo greco a cittadini greci che si siano distinti nelle arti, nella letteratura, nelle scienze, nella pubblica amministrazione, nella navigazione, nel commercio e nell'industria. Viene anche concesso agli stranieri che abbiano aiutato a far crescere la Grecia nel suo prestigio internazionale.\nClassi.\nL'ordine aveva cinque classi:\nInsegne.\nDue spade incrociate sopra l'insegna indicavano il conferimento per la classe militare."}
{"id": "2180783", "revid": "1543377", "url": "https://it.wikipedia.org/wiki?curid=2180783", "title": "Matt Bryant", "text": "Carriera professionistica.\nStagione 2002\nFirmato tra i rookie non scelti nel Draft dai New York Giants ha giocato 16 partite realizzando 26 su 32 field goal di cui uno bloccato con il pi\u00f9 lungo di 47 yard, 30 su 32 extra point, 75 kick off per 4528 yard di cui uno terminato fuori dal campo di gioco, 2 in touchback e 72 ritornati.\nStagione 2003\nHa giocato 11 partite realizzando 11 su 14 field goal di cui uno bloccato con il pi\u00f9 lungo di 47 yard, 17 su 17 extra point, 39 kick off per 2354 yard di cui 2 terminati fuori dal campo di gioco, 2 in touchback e 34 ritornati e un onside kick non recuperato. Infine ha fatto 4 tackle\"record personale\" da solo.\nStagione 2004\nPassa ai Indianapolis Colts dove gioca una partita facendo un field goal ma sbagliandolo, ha fatto 5 su 5 extra point, 6 kick off per 357 yard tutti ritornati ed infine un tackle da solo. Poi passa ai Miami Dolphins dove gioca 3 partite realizzando 3 su 3 field goal con il pi\u00f9 lungo di 47 yard, ha fatto 7 su 7 extra point, 12 kick off per 764 yard tutti ritornati.\nStagione 2005\nPassa ai Tampa Bay Buccaneers dove gioca 15 partite realizzando 21 su 25 field goal con il pi\u00f9 lungo di 50 yard, ha fatto 31 su 31 extra point, 66 kick off per 4139 yard di cui uno terminato fuori dal campo di gioco, 5 in touchback e 60 ritornati di cui uno in touchdown. Infine ha fatto un tackle da solo.\nStagione 2006\nHa giocato 16 partite realizzando 17 su 22 field goal con il pi\u00f9 lungo di 62 yard\"record personale\", ha fatto 22 su 23 extra point, 53 kick off per 3296 yard di cui 2 terminati fuori dal campo di gioco, 4 in touchback e 46 ritornati. Infine ha hatto 2 tackle di cui uno da solo.\nStagione 2007\nHa giocato 16 partite realizzando 28 su 33 field goal con il pi\u00f9 lungo di 49 yard, ha fatto 34 su 34 extra point, 78 kick off per 4683 yard di cui uno terminato fuori dal campo di gioco, 6 in touchback e 67 ritornati di cui uno in touchdown e 4 \"onside kick\" di cui ni recuperati. Infine ha fatto un tackle da solo.\nStagione 2008\nHa giocato 16 partite realizzando 32 su 38 field goal\"record personale\" con il pi\u00f9 lungo di 49 yard, ha fatto 35 su 36 extra point\"record personale\", 82 kick off per 5157 yard\"record personale\" di cui uno terminato fuori dal campo di gioco, 6 in touchback e 74 ritornati e un \"onside kick\" non recuperato. Infine ha fatto un tackle da solo.\nStagione 2009\nPassa agli Atlanta Falcons dove gioca 5 partite realizzando 7 su 10 field goal con il pi\u00f9 lungo di 51 yard, ha fatto 10 su 10 extra point e un punt per 36 yard con un \"faircatch\" nelle 20 yard avversarie.\nStagione 2012\nIl 13 gennaio 2013, nel divisional round dei playoff contro i Seattle Seahawks Bryan segn\u00f2 il field goal della vittoria con otto secondi al termine della partita qualificando la squadra alla finale della NFC.\nStagione 2014\nNella settimana 1 della stagione contro i New Orleans Saints, Bryan prima segn\u00f2 da 51 yard il field goal del pareggio allo scadere che mand\u00f2 la partita ai tempi supplementari e poi and\u00f2 ancora a segno da 52 yard, dando la vittoria alla sua squadra. Per questa prestazione fu premiato come miglior giocatore degli special team della NFC della settimana.\nIl 25 febbraio 2015, Bryant rifirm\u00f2 per tre anni con i Falcons per un totale di 8,5 milioni di dollari.\nStagione 2016\nNel 2016, Bryant fu convocato per il primo Pro Bowl in carriera dopo avere guidato la NFL con 158 punti segnati ed essersi classificato terzo nella percentuale di realizzazione dei field goal."}
{"id": "2180784", "revid": "400694", "url": "https://it.wikipedia.org/wiki?curid=2180784", "title": "Novelty Forever", "text": "Novelty Forever \u00e8 un album in studio del gruppo musicale statunitense Bracket, pubblicato nel settembre del 1997."}
{"id": "2180787", "revid": "21422883", "url": "https://it.wikipedia.org/wiki?curid=2180787", "title": "Ina casa", "text": ""}
{"id": "2180793", "revid": "54354", "url": "https://it.wikipedia.org/wiki?curid=2180793", "title": "Foveon, Inc.", "text": ""}
{"id": "2180796", "revid": "54354", "url": "https://it.wikipedia.org/wiki?curid=2180796", "title": "Panasonic Mobile Communications", "text": ""}
{"id": "2180799", "revid": "126257", "url": "https://it.wikipedia.org/wiki?curid=2180799", "title": "Bentley 4 \u00bc Litre", "text": ""}
{"id": "2180800", "revid": "126257", "url": "https://it.wikipedia.org/wiki?curid=2180800", "title": "Bentley 3 \u00bd Litre", "text": ""}
{"id": "2180803", "revid": "1723025", "url": "https://it.wikipedia.org/wiki?curid=2180803", "title": "Ordine di Beneficenza", "text": "L'Ordine di Beneficenza (in greco: \"\u03a4\u03ac\u03b3\u03bc\u03b1 \u0395\u03c5\u03c0\u03bf\u03b9\u0390\u03b1\u03c2\") \u00e8 una decorazione della Grecia, fondata nel 1948.\nEssa \u00e8 conferita tutt'oggi dal governo greco come ricompensa, in particolare per le donne greche o straniere che si siano distinte nel servizio alla patria nel campo delle organizzazioni caritatevoli, oltre che nelle arti e nelle lettere. L'Ordine accoglie anche alcuni uomini tra i propri beneficiari.\nClassi.\nL'Ordine \u00e8 suddiviso in cinque classi di merito:"}
{"id": "2180815", "revid": "466539", "url": "https://it.wikipedia.org/wiki?curid=2180815", "title": "Jacqueline Susann", "text": "La sua opera di maggior successo \u00e8 \"La valle delle bambole\", dalla quale sono stati tratti anche un film e una serie televisiva.\nBiografia.\nGiovent\u00f9.\nNonostante avesse ottenuto 140 punti nel test di misurazione del quoziente intellettivo, a scuola Susann dimostr\u00f2 d'essere una studentessa pigra. Dopo aver conseguito la laurea, la madre voleva che cominciasse ad insegnare, ma lei si trasfer\u00ec a New York per realizzare il suo sogno di diventare attrice, iniziando a ottenere alcune piccole parti in film commerciali.\nIl 2 aprile 1939 spos\u00f2 l'agente pubblicitario Irving Mansfield e inizi\u00f2 a trovare lavori migliori. Le venne affidato l'incarico di cronista e presto divenne una collaboratrice fissa del \"The Morey Amsterdam Show\". Successivamente fece un'apparizione al Teatro di Broadway nello spettacolo \"A Lady Says Yes\" con Carole Landis e Jack Albertson. L'anno seguente scrisse l'opera \"Lovely Me\" che non ebbe successo e a ci\u00f2 fecero seguito una serie di tensioni familiari e personali.\nSubito dopo l'arruolamento di Irving nell'esercito statunitense nel 1943, la Susann gli scrisse una lettera e la lesse agli attori del cast di \"Lovely Me\". Il loro unico figlio, Guy, affetto da autismo, venne ricoverato in un istituto assistenziale e la Susann, non volendo condividere i suoi problemi con gli amici, era solita dire che il figlio era stato mandato in un collegio, oppure inventava altre scuse per giustificare la sua assenza. Quando pi\u00f9 tardi riusc\u00ec ad affrontare la realt\u00e0 di tale disturbo, la scrittrice fin\u00ec per affidarsi unicamente al marito, escludendo dal problema tutti gli altri, persino la madre.\nNel 1955 prese con s\u00e9 la cagnolina Josephine ed ottenne un contratto come telecronista di moda per Schiffli Lace su \"Night Time, New York\", in onda tutte le notti della settimana dall'una alle sette del mattino. Scrisse, produsse e prese parte a due blocchi in diretta ogni notte e continu\u00f2 a lavorare come \"Schiffli Girl\" sino al 1961.\n\"La valle delle bambole\".\nInizialmente la Susann decise di cimentarsi con un'opera di denuncia sull'uso delle droghe nel mondo dello spettacolo intitolata \"The Pink Dolls\" ma fin\u00ec poi invece per scrivere \"Every Night, Josephine!\", il suo primo romanzo di successo, basato sulle esperienze della sua cagnolina a cui di tanto in tanto faceva indossare completini che ben si intonavano ai suoi vestiti. Considerato dai pi\u00f9 come una novit\u00e0, il libro vendette abbastanza da consentirle di pubblicare la sua seconda opera letteraria, \"La valle delle bambole\" (\"Valley of the Dolls\").\nIl libro ottenne un successo immediato e duraturo nel tempo, infrangendo molti record di vendita e giungendo ad una tiratura di 30 milioni circa di copie, tale da farlo ritenere il miglior best seller di sempre. Dal punto di vista culturale \u00e8 divenuta una pietra di paragone: sebbene alcuni considerassero il modo di scrivere della Susann grossolano, altisonante e sfrontato e l'argomento trattato inappropriato (critica condivisa peraltro dalla stessa autrice), il libro raggiunse un altissimo numero di vendite proprio grazie allo stile da soap-opera misto a personaggi baldanzosi e non tradizionali, quali una modella, una cantante e un'attrice strepitosa. Una tale popolarit\u00e0 scaturirebbe anche dal fatto che si tratta di un roman \u00e1 clef, dal momento che il personaggio di Neely O'Hara potrebbe essere stato vagamente ispirato da Judy Garland, mentre quello della leggendaria Helen Lawson da Ethel Merman e quello della stellina Jennifer North da Carole Landis. Nella trasposizione cinematografica la Susann interpret\u00f2 il ruolo di una reporter sulla scena del suicidio di Jennifer.\nUna volta ottenuta la notoriet\u00e0, Mansfield si dedic\u00f2 alla Susann a tempo pieno, sostenendola ed assistendola in qualit\u00e0 d'agente. La scrittrice continu\u00f2 a pubblicare romanzi, simili a \"La valle delle bambole\", e divenne ospite fissa in televisione, soprattutto nei talk show, facendosi notare per la sua battuta sempre pronta. Tuttavia non tutti furono suoi fan: Truman Capote, di per s\u00e9 un'istituzione dei talk show e una figura controversa, origin\u00f2 una tempesta mediatica quando apparve al \"The Tonight Show\" e disse a Johnny Carson che la Susann sembrava un \"camionista travestito\", salvo poi scusarsi con la categoria dei camionisti e suscitare la reazione infastidita della Susann.\nGli ultimi anni.\nPer tutta la vita la Susann ebbe parecchi problemi di salute e dovette lottare contro il cancro. Nel 1962 le venne diagnosticato un tumore al seno e si sottopose alla mastectomia. Nel gennaio 1973, la ricomparsa del cancro la sconvolse, ma ella fu risoluta nel portare a termine il suo ultimo romanzo, \"Once Is Not Enough\" (\"Una volta non basta\") che, al pari dei libri precedenti, conobbe un enorme successo, ma la Susann era ormai troppo malata e indebolita dalla chemioterapia per intraprendere il consueto giro promozionale dell'opera.\nLa salute della Susann velocemente si deterior\u00f2. Quando venne ricoverata all'ospedale per l'ultima volta, rimase in coma per sette settimane prima di morire all'et\u00e0 di 56 anni. Le sue ultime parole al marito furono: \"Tiriamoci fuori dall'inferno, tesoro!\"\nAlla fine degli anni settanta venne pubblicato postumo il suo romanzo fantascientifico \"Yargo\". Scritto alla fine degli anni '50, questo romanzo si differenzia dagli altri lavori per il suo spirito alquanto radicale e bizzarro e venne probabilmente pubblicato solo in virt\u00f9 del nutrito interesse nei confronti dell'autrice.\nNel 1996 \u00e8 stata pubblicata \"Love Me\", biografia su Jacqueline Susann ad opera di Barbara Seaman (fonte delle citazioni di questo articolo), dalla quale \u00e8 stato tratto nel 2000 il film \"Isn't She Great\" con Bette Midler nei panni di Jacqueline e Nathan Lane nei panni di Irving. Marlo Thomas ha interpretato la parte di Susann nell'opera teatrale \"Paper Doll\" e F. Murray Abraham la parte di Mansfield. Michele Lee e Peter Riegert hanno interpretato la coppia nel film televisivo \"Scandalous Me: The Jacqueline Susann Story\".\nIl suo ultimo romanzo \"Dolores\" riprende velatamente la storia di Jacqueline Kennedy Onassis e fu pubblicato nel 1976. Una versione ridotta intitolata \"Jackie by Jackie\" venne pubblicata nel \"Ladies' Home Journal\". Quando la malattia imped\u00ec alla Susann di scrivere, fu il suo caro amico Rex Reed a completare la sua ultima opera."}
{"id": "2180817", "revid": "729019", "url": "https://it.wikipedia.org/wiki?curid=2180817", "title": "Albatros Al 103", "text": "L'Albatros Al 103, o L 103 con la denominazione aziendale pre-RLM, era un monomotore monoplano da addestramento ad ala alta a parasole sviluppato dall'azienda tedesca Albatros Flugzeugwerke negli anni trenta.\nCaratterizzato da una freccia alare di 10\u00b0, venne costruito in un unico esemplare e fu l'ultimo modello progettato dall'azienda a portare il suo marchio.\nStoria del progetto.\nDopo l'assorbimento da parte della Focke-Wulf, nel settembre 1931, i velivoli continuarono ad essere prodotti con la vecchia denominazione fino all'avvento della nuova normativa emessa dal Reichsluftfahrtministerium. L'Al 103 era l'ultimo progetto originale dell'Albatros con il quale si concluse la produzione sotto quel marchio. Il prototipo venne realizzato nel 1933.\nDotato, tranne l'ala, di un aspetto convenzionale, era caratterizzato di una fusoliera con due abitacoli separati in tandem, l'anteriore per il pilota e il posteriore per l'istruttore o passeggero. Posteriormente terminava in un impennaggio cruciforme monoderiva dotato di un unico piano orizzontale in posizione avanzata e controventato. L'ala, caratterizzata dalla pronunciata freccia alare positiva di 10\u00b0, era posizionata alta a parasole, controventata, collegata alla fusoliera lateralmente tramite una struttura a V e centralmente con una struttura in tubi d'acciaio. Il carrello d'atterraggio era fisso, ammortizzato anteriormente ed integrato posteriormente da un pattino d'appoggio. La propulsione era affidata ad un motore Argus As 10 C, un 8 cilindri a V rovesciata raffreddato ad aria, capace di erogare 240 CV (177 kW)."}
{"id": "2180820", "revid": "119719630", "url": "https://it.wikipedia.org/wiki?curid=2180820", "title": "Windom Earle", "text": "Windom Earle \u00e8 un personaggio immaginario antagonista della serie televisiva statunitense \"I segreti di Twin Peaks\", creata da Mark Frost e David Lynch. \u00c8 interpretato da Kenneth Welsh, con la voce italiana di Sandro Iovino.\n\u00c8 uno psicotico ex-agente speciale dell'FBI tra i migliori mai avuti dall'agenzia, nonch\u00e9 partner e mentore di Cooper, dopo la diserzione si dedica alle arti occulte ossessionato dall'idea di trovare la Loggia Nera. Il personaggio appare solo nella seconda stagione della serie televisiva.\nProfilo.\nNel descrivere Windom Earle, Cooper dice che: \u00abla sua mente \u00e8 come un diamante: fredda, dura e brillante\u00bb. Il personaggio si presenta come deviato, perverso, violento e psicotico fino al punto da non mostrare il minimo riguardo per la vita umana, motivo per il quale durante la serie, pur comparendo solo nella parte finale della seconda stagione, \u00e8 uno dei personaggi che commette il maggior numero di omicidi.\nNonostante lo stato mentale tuttavia, Earle dimostra una capacit\u00e0 intellettiva rasentante la genialit\u00e0 e viene indicato come uno dei migliori investigatori che l'FBI avesse a sua disposizione. Maestro dei travestimenti, e profondo conoscitore dei misteri occulti di tutto il mondo, inclusi i \"dugpas\", maghi tibetani dediti al male, Earle dimostra spesso d'avere una cultura non indifferente, da cui attinge ispirazione per i suoi misfatti.\n\u00c8 ossessionato dagli scacchi, cosa che gioca un ruolo importante negli ultimi episodi, quando decide di usare esseri umani come fossero pedine giocando con le autorit\u00e0 di Twin Peaks e il suo vecchio pupillo una partita mortale in cui la posta in gioco sono delle vite. Quando lavorava con Cooper erano soliti giocare una partita a scacchi ogni giorno e, per ammissione dell'agente, Windom Earle non ha mai subito una sconfitta, cosa che di fatto, non avviene neppure nella serie dato che la \"partita a scacchi\" intrapresa dai due non giunge a conclusione.\nDedito alla magia nera e all'occulto, Earle \u00e8 estremamente attratto dalla Loggia Nera e tenta di scoprirne i segreti e il modo per entrarvi durante tutta la durata della sua permanenza nella serie. Curiosamente, ogni qualvolta gli altri personaggi lo nominano utilizzano sempre il suo nome per intero.\nAnche se in modo drammatico, Earle rappresenta l'altra faccia di Cooper: un agente dell'FBI una volta buono, onesto e ligio al dovere e al regolamento, trasformatosi in un essere corrotto dal male. La morale che ne emerge \u00e8 ovvia: anche un'anima pura come quella di Cooper potrebbe un domani diventare sporca e pericolosa come quella di Earle; si veda a questo proposito l'ultima scena della seconda stagione, con cui Twin Peaks si conclude.\nBiografia.\nAntefatti.\nWindom Earle nacque a Philadelphia, Pennsylvania, in data ignota. Quando entr\u00f2 nel Federal Bureau of Investigation prese servizio proprio nella citt\u00e0 natale e divenne uno dei migliori agenti speciali dell'istituzione, tanto da venire coinvolto nel Progetto Blue Book assieme al maggiore Briggs, con un compito non inerente agli UFO, bens\u00ec ai misteri che si nascondono nei boschi alla periferia di I segreti di Twin Peaks, nello specifico la localizzazione della Loggia Nera, cui l'uomo divenne ossessionato.\nIn questo periodo si spos\u00f2 con una donna di nome Caroline Powell.\nSuccessivamente nella sua squadra venne inserito il giovane Dale Cooper, che Earle prese sotto la sua ala e a cui insegn\u00f2 tutto ci\u00f2 che occorre per svolgere al meglio la professione. \nQuando la moglie dell'uomo fu testimone di un crimine federale, Earle e il suo pupillo furono assegnati alla sua protezione. Il giovane si innamor\u00f2 immediatamente di Caroline, all'insaputa del marito, tuttavia una notte mentre si trovava a Pittsburgh, Cooper abbass\u00f2 la guardia e Caroline venne uccisa da Earle con una coltellata all'aorta.\nDopo tale evento Earle fu dichiarato pazzo e rinchiuso in un centro di salute mentale, da cui tuttavia riusc\u00ec ad evadere divenendo latitante. Ci furono sospetti che fosse stato proprio Earle a commettere il delitto di cui Caroline era stata testimone.\nNe \"I segreti di Twin Peaks\".\nGiunto alla cittadina di Twin Peaks, molto tempo dopo la chiusura del caso Laura Palmer, Earle sfida le autorit\u00e0 locali, tra cui l'agente Cooper, soffermatosi nella cittadina per passarvi i giorni di ferie arretrati, ad una \"partita a scacchi\" mortale dichiarando che uccider\u00e0 una persona per ogni pezzo perso dagli avversari. Per tenergli testa, Cooper richiede l'aiuto di Pete Martell, tra le altre cose geniale scacchista, ottenendo cos\u00ec di riuscire a temporeggiare e compiere il maggior numero di mosse senza che alcuna pedina venisse mangiata.\nNel frattempo, Earle nasconde una cimice in un bonsai nell'ufficio dello sceriffo Truman, convinto sia un regalo di Josie Packard, e lascia una maschera della sua ex-moglie sul letto di Cooper, con un nastro sotto di essa. Inoltre rapisce e schiavizza Leo Johnson grazie ad un collare elettrificato per cani, rapisce il maggiore Briggs, e lo interroga duramente usando l'aloperidolo, facendosi cos\u00ec rivelare che \u00e8 la paura ad aprire i cancelli oscuri della Loggia Nera.\nForte della rivelazione, Earle sceglie tre \"Regine\": Audrey, Donna e Shelly. Consegna a ciascuna di loro una parte della poesia \"Love's philosophy\" di Percy Shelley e organizza per loro un incontro alla Roadhouse con l'intento di rapirne una e sfruttarne il terrore per entrare nella Loggia. Tuttavia decide infine di accanirsi contro Annie Blackburn, la nuova reginetta di Twin Peaks, dopo aver scoperto del legame tra lei e Cooper. Mascheratosi da Signora Ceppo si introduce dunque al concorso e la rapisce portandola con s\u00e9 nella Loggia Nera finalmente apertaglisi dinnanzi.\nProprio all'interno della Loggia, Earle trova la morte per mano di BOB, difatti, nel momento in cui Cooper vi si addentra l'ex-mentore gli propone di lasciare libera Annie in cambio della sua anima e, come risultato, il furibondo demone possessore lo assale spiegando che il \"neofita\" Earle non ha ancora raggiunto le alte gerarchie dello status demoniaco per poter reclamare l'anima di Cooper, dunque BOB si appropria della sua per diritto: infatti, per il solo desiderio di scandagliare gli abissi segreti della Loggia Nera, l'umana natura di Windom si assimiler\u00e0 comunque a quella infernale. Secondo alcuni fan, parte del carattere freddo e metodico di Bad Cooper, posseduto da BOB, sarebbe dovuta all'influenza dell'anima di Windom assorbita dal demone."}
{"id": "2180823", "revid": "1632387", "url": "https://it.wikipedia.org/wiki?curid=2180823", "title": "Ligeia", "text": "Ligeia \u00e8 un racconto horror di Edgar Allan Poe pubblicato per la prima volta il 18 settembre 1838 sull\"'American Museum Magazine\". In seguito \u00e8 stato aggiunto alla raccolta \"Racconti del grottesco e dell'arabesco\". \nSicuramente l'autore che nelle sue opere inserisce spesso numerose citazioni e rimandi (data anche la mole di studi classici effettuati in Inghilterra) in questo racconto sceglie appositamente il nome di Ligeia che nella mitologia greca \u00e8 una sirena che con le sue doti canore e seduttive attira e uccide gli uomini trascinandoli nel mare. \nTrama.\nIl narratore inizia il suo racconto sforzandosi di ricordare come e quando conobbe la sua amatissima e defunta moglie Ligeia, senza per\u00f2 riuscirci. Forse perch\u00e9 sono passati anni, forse perch\u00e9 il dolore gli ha fiaccato la memoria, o forse ancora perch\u00e9 l'immensa grazia, la bellezza, l'intelligenza e la straordinaria erudizione della donna gli sono penetrate nel cuore cos\u00ec nel profondo da dimorarvi in modo cos\u00ec tanto ignoto e inaccessibile. Ma sull'argomento della persona di Ligea, la memoria non gli viene meno. Alta e sottile di corporatura, aggraziata, bellissima in ogni lineamento del volto, con la pelle bianca avorio, le lunghe trecce ondulate nero corvino. Ma la cosa pi\u00f9 rilevante di Ligeia sono i suoi grandi occhi neri profondi, insondabili e il suo sguardo. E proprio su queste meravigliose sfere e sull'espressione dello sguardo di lei che il narratore si concentra e cerca di carpirne tutti i misteri, senza riuscire mai a venirne a capo. Dopo alcuni anni Ligeia si ammala e solo nel periodo precedente la morte, l'uomo capisce la forza dell'amore e l'idolatria che la moglie provava nei suoi confronti.\nAl culmine della notte in cui spira, Ligeia fa leggere al marito delle strofe che lei aveva scritto alcuni giorni prima di morire. Quando questi finisce la poesia, Ligeia sussurandogli: \"Non fosse per l'inadeguatezza della sua fiacca volont\u00e0, l'uomo non cederebbe agli angeli, n\u00e9 alla stessa morte.\", muore.\nDopo la morte di Ligeia, il narratore si ritrova la grande eredit\u00e0 economica della moglie ma non tollera pi\u00f9 la loro dimora nella metropoli sul Reno perch\u00e9 le ricorda la defunta moglie. Quindi dopo aver vagabondato in modo insensato e affranto, acquista e ristruttura un'antica e isolata abbazia in una zona dell'Inghilterra tra le pi\u00f9 appartate e meno frequentate. L'uomo lascia l'esterno tetro e torvo dell'abbazia cos\u00ec com'era, ma \u00e8 all'interno di questa che si cimenta in uno sfoggio di magnificenza assai pi\u00f9 che regale, decorandola riccamente, anche trascinato dalle sue fantasie oppiacee che gli suggeriscono, ad esempio, colori, stile e composizione. All'interno dell'abbazia fa quindi installare: fasti tendaggi, solenni statue egizie, oggetti estrosi, incensieri preziosi, mobili antichi, tappeti e arazzi. Il narratore si sofferma poi sulla descrizione della camera da letto, tappezzata con tanto di arazzi d'oro intessuti di nero, cangianti e fantasmagoricamente sospinti da una perpetua corrente d'aria nella parete, onde accrescere l'iridescenza dei ricami.\nL'uomo si ritrova sposato con Lady Rowena Trevanion di Tremaine, una donna bionda e dagli occhi cerulei, anche se ossessionato sempre dal ricordo di Ligeia, il narratore si d\u00e0 sempre pi\u00f9 all'uso dell'oppio e detesta la sua seconda moglie. L'uomo si chiede, inoltre, cosa meditassero i genitori di Rowena che per sete di denaro fecero varcare alla loro figlia vergine la soglia di una tale dimora inorpellata in quel modo. Rowena presto si ammala e forse complice la malattia, la donna ode voci e vede figure simili a spiriti che il marito non \u00e8 in grado di vedere. In occasione di uno di questi deliri, il narratore va a prendere un vino medicamentoso consigliato dal medico per curare Lady Rowena, che gi\u00e0 non molto tempo prima era caduta preda di una violenta malattia, da cui era faticosamente guarita, e gliene porge un bicchiere. Nell'atto di allontanarsi dal capezzale di lei, scorge un'ombra evanescente di aspetto angelico sul pavimento, proiettata dall'incensiere che pende dal soffitto. Subito dopo, mentre la moglie sta portando il vino alle labbra, l'uomo vede alcune gocce di liquido rosso comparire dal nulla e cadere nel bicchiere. Il narratore sconvolto, considera quanto visto, sicuramente, frutto della propria fervida immaginazione inacerbita dal terrore della moglie Rowena, dall'oppio, o dovuta all'affaticamento dell'ora tarda. Lady Rowena peggiora progressivamente fino alla morte. Nel corso della veglia funebre, l'uomo assiste a eventi incredibili: pi\u00f9 volte nel corso della notte, annunciato sempre da un singhiozzo, il cadavere riprende il colorito vivo, accenna momenti di vita a momenti di morte e quindi pi\u00f9 volte il narratore sussulta ad ogni risuscitazione seguita per\u00f2 da una successiva morte pi\u00f9 rigorosa e conclusiva. \nFinch\u00e9, stremato da tutto ci\u00f2, l'uomo cessa di lottare e di muoversi ogni volta che la salma sembra riacquistare vita, e resta seduto sull'ottomana, ma ad un certo punto il cadavere inizia a riprendere vita, alzarsi dal letto e barcollare fino al centro della stanza. Il narratore mentre osserva la donna in modo accurato \u00e8 assalito dal dubbio se si tratti proprio di Rowena e nota che sia l'altezza che i lineamenti non sembrano quelli della seconda moglie. Quando il dubbio \u00e8 pi\u00f9 forte, l'uomo balza ai suoi piedi ed ella ritraendosi al suo tocco e sciogliendo le fasce che le avvolgono la testa, mostra i lunghi capelli neri e i grandi occhi neri; il narratore \u00e8 estasiato, non ha pi\u00f9 dubbi, \u00e8 la sua Ligeia.\nAnalisi.\n\"Ligeia\" - come del resto \"Una discesa nel Maelstr\u00f6m\" - ha in epigrafe una frase di Joseph Glanvill che viene ripetuta anche durante la narrazione. Potrebbe per\u00f2 essere un falso creato ad arte dallo stesso Poe, per ammiccare alla tenace convinzione di Glanville nell'esistenza della stregoneria, visto che non ne \u00e8 stata trovata traccia negli scritti di quest'ultimo che ci sono pervenuti.\nCinema.\nIl racconto di Poe \u00e8 stato portato sullo schermo nel 1964 con il film \"La tomba di Ligeia\" con Vincent Price nel ruolo del protagonista.\nMusica.\nLa band thrash metal Annihilator ha dedicato una canzone a questo componimento di Edgar Allan Poe nel suo album di debutto \"Alice in Hell\" (1989).\nLa band symphonic black metal inglese Cradle of Filth, nel brano \"A Gothic Romance\", fa una similitudine fra il colore tenue dell'alba e il pallore di Ligeia: \u00abIn una alba azzurrina pallida come Ligeia rinata\u00bb.\nIl rapper Lanz Khan ha dedicato al racconto un brano, \"Occhi di Ligeia\"."}
{"id": "2180825", "revid": "299827", "url": "https://it.wikipedia.org/wiki?curid=2180825", "title": "Can You Feel the Love Tonight?", "text": ""}
{"id": "2180828", "revid": "299827", "url": "https://it.wikipedia.org/wiki?curid=2180828", "title": "Can you feel the love tonight?", "text": ""}
{"id": "2180832", "revid": "80598", "url": "https://it.wikipedia.org/wiki?curid=2180832", "title": "Ala Bianca", "text": "Ala Bianca Group Srl \u00e8 un editore musicale e casa discografica indipendente italiana.\nStoria.\nAla Bianca Group srl \u00e8 un'azienda italiana attiva nel campo della dell'editoria musicale e della discografia fondata da Toni Verona nel 1978 insieme ai soci Corrado Bacchelli e Wainer Tagliazzucchi. Nel 1984 Toni Verona rileva l'intero pacchetto azionario per poi, due anni dopo, entrare nel mercato discografico.\nLa distribuzione fu dapprima affidata ad EMI Italiana fino al 1991, successivamente a Warner Music Italy. Dopo un primo periodo in cui si \u00e8 dedicata alla produzione di musica dance, si \u00e8 poi orientata verso la canzone popolare e d'autore. A partire dal 1989 ha ripubblicato il catalogo di musica popolare \"I Dischi del Sole\" a seguito di un accordo esclusivo con l'Istituto Ernesto De Martino. Nel 1991 ha creato la collana di musica d'autore \"I Dischi del Club Tenco\" a seguito di un particolare accordo esclusivo con il Club Tenco.\nSuccessivamente ha prodotto musica latina e licenziato numerosi cataloghi da paesi dell'America Latina (Cuba, Colombia, Venezuela, Cile...).\nNegli anni 2000 ha iniziato a produrre colonne sonore per film e documentari.\nTra gli artisti prodotti e pubblicati dalla etichetta vanno citati Enzo Jannacci, Alan Sorrenti, Paolo Jannacci, Marlene Kuntz, Andhira, Roberto Murolo e Ciro Sebastianelli, Rudy Marra, Giovanna Marini, Ivan Della Mea, Silvia Nair, Paolo Pietrangeli, Gianni Maroccolo e Claudio Rocchi, Max Manfredi, T\u00eates de Bois, Il Parto delle Nuvole Pesanti, A Toys Orchestra, Debora Petrina, Giorgio Conte, Franco Eco.\nI dischi pubblicati.\nPer la datazione ci siamo basati sull'etichetta del disco o sulla copertina; qualora nessuno di questi elementi avesse una datazione, ci siamo basati sulla numerazione del catalogo.\nLa sigla DDCT, presente in alcune emissioni, significa \"Dischi Del Club Tenco.\""}
{"id": "2180835", "revid": "1318658", "url": "https://it.wikipedia.org/wiki?curid=2180835", "title": "Ordine di Leopoldo", "text": "L'Ordine di Leopoldo (\"Ordre de L\u00e9opold\" in francese, \"Leopoldsorde\" in fiammingo) \u00e8 uno dei tre ordini nazionali del Belgio. Esso \u00e8 il pi\u00f9 alto, ed \u00e8 stato dedicato al Re Leopoldo I del Belgio, fondatore dello stato belga. Esso consiste in onorificenze militare, marittime e civili.\nStoria dell'Ordine.\nLa decorazione venne istituita il 11 luglio 1832 su iniziativa del conte F\u00e9lix de Merode. All'epoca l'ordine comportava solo due categorie, quella militare e quella civile, e quattro classi: Cavaliere, Ufficiale, Commendatore e Gran Cordone. Nel 1838 fu aggiunta una quinta classe, quella di Grand'Ufficiale. Il 16 febbraio 1934 venne istituita anche la categoria marittima. L'onorificenza viene concessa per ricompensare estremi gesti di coraggio in combattimento o per meriti eccezionali verso la nazione belga. Il primo belga a ricevere tale onorificenza fu il capitano G\u00e9nie H. Hallart, che ricevette la nomina di Cavaliere dell'Oridine il 7 gennaio 1833. Il primo civile a essere insignito fu il sindaco di Bruxelles Nicolas Rouppe il 1 gennaio 1833.\nNel corso della Seconda guerra mondiale, l'Ordine di Leopoldo venne concesso soprattutto a militari stranieri che contribuirono a liberare il paese dalle truppe occupanti naziste. Tra i famosi onorati con tale medaglia si ricordano George Patton, Bernard Montgomery, Dwight Eisenhower e Wesley Clark. La medaglia venne concessa anche a Josip Broz Tito nel 1970.\nI membri possono essere nominati solo su proposta del Re, il quale conferisce questa onorificenza in due precisi momenti dell'anno: il suo compleanno (nel caso dell'attuale Re Filippo del Belgio, il 15 aprile) ed il 15 novembre (\"Giorno della Dinastia Belga\").\nL'et\u00e0 minima di coloro che ottengono la decorazione \u00e8 stata fissata a 40 anni.\nOrganizzazione.\nI membri dell'Ordine di Leopoldo sono suddivisi in cinque classi:\nTutte e cinque le classi sono divisibili in civile, militare e marittima.\nComposizione.\nIl Gran Maestro dell'ordine \u00e8 il Re dei Belgi ed il Gran Cordone \u00e8 riservato esclusivamente a membri della famiglia reale belga o a regnanti, principi e capi di Stato di altre nazioni.\nL'et\u00e0 minima per avere accesso all'ordine \u00e8 di 40 anni con alcune eccezioni:\nInsegne.\nL'insegna dell'Ordine \u00e8 una croce, simile alla croce di Malta, smaltata di bianco, in argento per le classi inferiori ed in oro per quelle superiori, attorniata da rami d'alloro e di quercia intrecciati a corona smaltati di verde. Sul diritto si trova un medaglione smaltato di nero con un leone dorato in centro. Sul retro si trova un monogramma affrontato con le lettere \"LR\". Entrambi i medaglioni sono circondati da un anello smaltato di rosso con il motto \"L'union fait la force\" (\"L'unione fa la forza\"). La croce \u00e8 sormontata da una corona che pu\u00f2 avere anche delle spade incrociate od un'ancora a seconda del tipo di concessione. In occasione delle cerimonie, la croce degli ufficiali e dei commendatori ufficiali \u00e8 appesa a un collare d'oro, con nove corone e nove monogrammi affrontati riproducenti le lettere \"LR\" (per \"Leopoldus Rex\"), e diciotto leoni (simboli del Belgio). Pi\u00f9 generalmente, la croce \u00e8 sospesa a un largo nastro completamente viola. I commendatori la portano intorno al collo. I cavalieri e i commendatori ufficiali portano inoltre una stella ad otto raggi d'argento riproducente una croce maltese con diversi raggi tra le sue braccia; al centro si trova sempre il medaglione nero con leone dorato e l'anello rosso col motto dell'ordine. Anch'essa \u00e8 sormontata da una corona che pu\u00f2 avere anche delle spade incrociate od un'ancora a seconda del tipo di concessione.\nSociet\u00e0 dell'Ordine di Leopoldo.\nLa prima societ\u00e0 dell'Ordine di Leopoldo fu creata nel 1856. Per farne parte era sufficiente essere stati decorati con l'Ordine di Leopoldo e \"godere di stima pubblica\". Nel 1862 ci fu gi\u00e0 una prima revisione dello statuto che prevedeva un aiuto, in caso di bisogno, per le spese di salute e funerarie. La societ\u00e0 attuale nacque nel 1932 all'occasione del centenario della nascita dell'ordine e per volere del re Alberto I del Belgio. La nuova societ\u00e0 ampli\u00f2 notevolmente il sostegno ai suoi membri e alla famiglia. \nIl primo presidente sar\u00e0 il Conte Charles de Broqueville, gli succeder\u00e0 il Luogotenente generale Alo\u00efs Biebuyck (1860-1944)."}
{"id": "2180842", "revid": "34392", "url": "https://it.wikipedia.org/wiki?curid=2180842", "title": "Universit\u00e0 del Regno", "text": ""}
{"id": "2180846", "revid": "1649409", "url": "https://it.wikipedia.org/wiki?curid=2180846", "title": "Ordine della Torre e della spada", "text": "L'Ordine militare della Torre e della spada, del valore, lealt\u00e0 e merito (precedentemente avente l'appellativo di \"reale\") in portoghese \"Ordem militar da Torre e espada do valor, lealdade e m\u00e9rito\") \u00e8 un ordine cavalleresco portoghese creato dal re Alfonso V del Portogallo nel 1459.\nEsso cadde in disuso nel corso dei tempi e venne ripristinato il 29 novembre 1808, dal principe reggente Giovanni, successivamente re col nome di Giovanni VI del Portogallo. Egli volle cos\u00ec commemorare l'arrivo incolume in Brasile della famiglia reale dopo che Napoleone aveva invaso il Portogallo nel 1808. Nell'ordine potevano essere accolti portoghesi o stranieri, appartenenti alle classi militari, politiche o civili. L'ordine non aveva restrizioni di religione, e infatti fu l'unico di cui i monarchi inglesi (che avevano assistito i portoghesi nella fuga brasiliana) poterono essere insigniti.\nNel 1832 Pietro IV del Portogallo, duca di Braganza, riform\u00f2 l'ordine che prese il nome di \"Antico e nobilissimo ordine militare della torre e della spada, del valore, lealt\u00e0 e merito\".\nClassi.\nEsso aveva quattro classi di merito:\nNel 1896 la crasse di grand'ufficiale venne aggiunta alle precedenti.\nIl 15 ottobre 1910 il governo repubblicano portoghese abol\u00ec tutti gli ordini militari, ad eccezione di questo. Malgrado questo, il 26 settembre 1917 l'ordine venne nuovamente rifondato e diviso nelle seguenti classi di merito:\nIl gran collare venne introdotto nel 1939 ed esso pu\u00f2 essere concesso solo a capi di stato stranieri."}
{"id": "2180847", "revid": "125446683", "url": "https://it.wikipedia.org/wiki?curid=2180847", "title": "Vent'anni dopo (romanzo)", "text": "Vent'anni dopo, scritto da Alexandre Dumas, \u00e8 il romanzo centrale del \"Ciclo dei moschettieri\", trilogia che inizia con \"I tre moschettieri\" e termina con \"Il visconte di Bragelonne\".\nIl romanzo comparve inizialmente sulla rivista \"Le Si\u00e8cle\", nelle uscite comprese tra il 21 gennaio 1845 e il 2 agosto dello stesso anno. La prima vera edizione fu in otto volumi, sempre nel 1845, a Parigi.\nTrama.\nIl romanzo ricomincia vent'anni dopo le vicende raccontate ne \"I tre moschettieri\". \nIl cardinale Richelieu \u00e8 morto nel 1642 ed \u00e8 stato sostituito dal cardinale italiano Giulio Mazzarino, \u201codiato\u201d da gran parte del popolo; era morto anche il re Luigi XIII, lasciando Luigi XIV, il Re Sole, ancora bambino, che regnava sotto la reggenza della madre Anna d'Austria. A Parigi, inoltre, dopo un aumento delle tasse da parte di Mazzarino scoppia la Fronda, che porta scompiglio nella citt\u00e0 e preoccupa il cardinale. D'Artagnan ha ormai quarant'anni, \u00e8 tenente nei moschettieri del re e non vede i suoi amici da molto tempo.\nDopo un'insurrezione del popolo, Mazzarino si traveste da moschettiere e si fa accompagnare da D'Artagnan a ispezionare i picchetti intorno alla citt\u00e0. D'Artagnan conduce Rochefort dalla Bastiglia al cardinale per un suo ordine; nel tragitto tra la Bastiglia e il palazzo di Mazzarino si promettono che se fossero tornati, avrebbero parlato in favore l'uno dell'altro. Rochefort, nel colloquio con Mazzarino racconta le imprese di D'Artagnan e Mazzarino desidera che D'Artagnan riunisca il quartetto di un tempo per controllare la Fronda, con la promessa di fare D'Artagnan capitano dei moschettieri.\nCos\u00ec D'Artagnan si mette sulle tracce degli amici. Per primo, ritrova Aramis, o meglio cavaliere d'Herblay, fattosi abate, che non nasconde di appoggiare la Fronda. Poi D'Artagnan va da Porthos, che ha acquistato molte propriet\u00e0 ed \u00e8 divenuto il signor du Vallon de Bracieux de Pierrefonds, con lui c'\u00e8 anche Mousqueton; pur essendo ricco non \u00e8 felice perch\u00e9 quelli che vivono nelle terre circostanti sono nobili e non lo trattano alla pari, quindi desidera il titolo di barone. D'Artagnan gli comunica che se servir\u00e0 anche lui il Mazzarino, potr\u00e0 ottenere il titolo di barone; Porthos, speranzoso, decide di seguirlo assieme a Mousqueton. Infine D'Artagnan va da Athos, il conte di La F\u00e8re, che abita nella tenuta di Bragelonne. Athos \u00e8 il tutore di un ragazzo che gli somiglia e di cui si sospetta sia il padre: il giovane, di nome Raoul e dal titolo di Visconte di Bragelonne, sta per intraprendere la carriera d'armi, come Athos, che rispetta e venera. Athos \u00e8 frondista e quindi non segue d'Artagnan.\nC'\u00e8 una specie di romanzo nel romanzo: si narrano le vicende di Francesco di Vend\u00f4me, duca di Beaufort, figlio di Cesare di Vend\u00f4me un figlio illegittimo (poi legittimato nel 1595), del re Enrico IV il Grande e di Gabrielle d'Estr\u00e9es. Il duca di Beaufort era stato rinchiuso nella prigione di Vincennes; faceva disegni che prendevano in giro Mazzarino, la corte aveva paura di lui. Fugge grazie a Grimaud, servo di Athos, d'accordo con la Fronda. Frattanto, Athos accompagna Raoul a Parigi perch\u00e9 conosca una sua cara vecchia amica: la Duchessa di Chevreuse. Athos, in segreto, le rivela di essere il padre di Raoul. Durante un suo viaggio aveva avuto un rapporto con la stessa Duchessa di Chevreuse, travestita sotto il suo pseudonimo di Maria Michon; lei pensava di aver rovinato un prete, per\u00f2 invece era Athos. Raoul, poi, va verso B\u00e9thune, presso l'esercito di Luigi, principe di Cond\u00e9.\nDurante il viaggio d\u00e0 soccorso a un uomo morente che fa chiamare un monaco per confessarsi. Il monaco uccide l'uomo, che si rivela essere stato il boia di B\u00e9thune, che uccise la perfida Milady, la madre del falso monaco, di nome Mordaunt, inglese venuto in Francia per vendicarsi dello zio lord di Winter e dei quattro moschettieri che decisero l'uccisione della madre. Athos e Aramis, fedeli a Enrichetta Maria, sorella di Luigi XIII e moglie del re d'Inghilterra, Scozia e Irlanda Carlo I, odiato dal suo popolo, vanno in Inghilterra in soccorso di Carlo I. Salpando, scorgono Mordaunt, di cui Winter rivela l'identit\u00e0, su uno scoglio. Aramis prova ad ucciderlo, ma Athos per paura che sia mandato dal diavolo glielo impedisce. Nel frattempo a Parigi scoppia una rivolta e d'Artagnan su ordine di Mazzarino aiuta la Corte a fuggire e poi si reca in Inghilterra con Porthos per portare una lettera a Oliver Cromwell. Athos, Aramis e Winter, al confine con la Scozia, dove il re sta combattendo, vengono nominati dal sovrano cavalieri, e giurano di sacrificarsi per salvarlo da Cromwell che vuole portarlo a Londra e giustiziarlo. Inoltre, gli scozzesi si schierano con il generale Cromwell e gli vendono il re. Lord Winter scambia i vestiti con il re, perch\u00e9 cos\u00ec avrebbe avuto qualche possibilit\u00e0 di fuggire, ma Mordaunt lo riconosce.\nArrivano D'Artagnan e Porthos, che fanno finta di far prigionieri Athos e Aramis per salvarli dal generale; inoltre, Mordaunt uccide lord di Winter per vendicare la madre. Il re viene condotto a Londra e i nostri amici lo inseguono tradendo Mordaunt che capisce chi sono. I quattro amici, dopo la fuga da Mordaunt arrivano a Tirsk e D'Artagnan escogita un piano per fare fuggire Carlo I: convince la guardia a fare una partita al lanzichenecco durante il suo turno notturno e quando stanno per scappare entra una guardia con l'ordine di consegnargli il re per poterlo condurre a Londra. Con la guardia c'\u00e8 anche Mordaunt, che riconosce i quattro amici: devono fuggire.\nD'Artagnan, Athos, Porthos, Aramis e i loro servitori si recano a Londra, da un oste amico di Athos, che gli d\u00e0 le sue migliori stanze. Il re viene condotto a Londra e processato dal parlamento: \u00e8 condannato a morte. I \u201cmoschettieri\u201d corrompono il boia per riuscire ad avere pi\u00f9 tempo per salvare il re e infatti la fuga \u00e8 fissata per il giorno dopo alle quattro, inoltre l'aiutante del boia si rompe una gamba e manda una lettera a un suo amico per farsi mandare quattro uomini ad aiutarlo; i quattro amici intercettano la lettera e si presentano loro a costruire il patibolo: lo costruiscono in modo che il re possa fuggire. Il boia sarebbe dovuto arrivare il giorno dopo, ma una persona sconosciuta si era offerta di fare il carnefice: l'esecuzione quindi \u00e8 fissata per le dieci di mattina. Lo sa solo Aramis che \u00e8 nella cella del re quando una guardia porta la notizia. Porthos e D'Artagnan assistono all'esecuzione del re nella piazza, mentre Athos si trova al di sotto del patibolo e riceve le ultime parole di Carlo I: egli ha nascosto un milione di lire nel castello di Newcastle, affida questo segreto ad Athos in modo che possa farne uso al momento opportuno a favore dei suoi figli. L'ultima parola pronunciata dal re prima dell'esecuzione, Remember, \u00e8 rivolta proprio ad Athos. i quattro amici, quindi, non riescono a salvare il re che viene condannato e giustiziato pubblicamente. Il boia si rivela essere Mordaunt.\nI quattro fuggono dall'Inghilterra su una barca su cui c'\u00e8 anche Mordaunt che tende loro una trappola: imbottisce l'imbarcazione di polvere da sparo per farli esplodere, mentre lui e i suoi complici sarebbero fuggiti con una scialuppa. Ma i \u201cmoschettieri\u201d scoprono il trucco grazie a Grimaud che per prendere del vino per l'amico Mosqueton trova la polvere da sparo nelle botti. Grimaud avverte i moschettieri e questi scappano subito sulla scialuppa. Mordaunt intanto accende la miccia, ma si accorge, troppo tardi, che manca la scialuppa, allora si getta in mare mentre la nave esplode. Sopravvissuto, chiede aiuto ai suoi nemici; solo Athos vuole salvarlo, perch\u00e9 ha dei rimorsi per l'uccisione di Milady e gli porge la mano. Ma Mordaunt, nel suo desiderio di vendetta, lo butta in mare e lo trascina gi\u00f9 con s\u00e9. Per\u00f2 Athos lo pugnala e riesce a tornare in superficie.\nTornati in Francia, D'Artagnan e Porthos sono arrestati dal cardinale Mazarino, per essere venuti meno al loro incarico di ambasciatori di Cromwell. Aramis e Athos cercano di ottenere la loro liberazione dalla regina, che fa rinchiudere Athos. D'Artagnan e Porthos riescono a fuggire con Athos e rapiscono il Mazzarino, che, ricattato, accetta i patti della Fronda assieme alla regina. Inoltre, D'Artagnan ottiene il grado di capitano, Porthos il titolo di Barone e Athos un altro cavalierato. Aramis fa s\u00ec che il re divenga padrino del figlio della sua amante, madame de Longueville.\nLa Corte ritorna a Parigi, con il popolo che fa sommossa per le strade: D'Artagnan, che scorta la carrozza ove vi sono Mazzarino, il re e la regina, per difenderli uccide un uomo che poi riconosce come il conte di Rochefort; Porthos, invece, uccide un mendicante frondista, il signor Bonacieux. Alla fine, Athos, Porthos, Aramis e D'Artagnan si ridividono: i primi tre tornano rispettivamente a Bragelonne, a Pierrefonds, a Herblay, mentre D'Artagnan resta a Parigi come tenente dei moschettieri. Nel successivo libro della trilogia sar\u00e0 infatti spiegato che il titolo di capitano dei moschettieri fu poi bloccato dal cardinale.\nAmbientazione storica.\nCome le altre opere della trilogia, Vent'anni dopo \u00e8 un modello di romanzo storico per come il racconto si intrecci nelle vicende storica dell'Europa del Seicento, in particolare tra Francia e Inghilterra. Tra i principali episodi narrati nel romanzo, realmente accaduti, spiccano la Fronda parlamentare (con l'arresto e la liberazione del consigliere Broussel), la liberazione del duca di Beaufort, la battaglia di Lens e la decapitazione di re Carlo I.\nMentre i protagonisti del romanzo, ad eccezione di D'Artagnan, sono tratti dalla fantasia dell'autore, altri personaggi sono realmente esistiti. Tra questi ricordiamo: il cardinale Mazzarino, Anna d'Austria, re Carlo I, Oliver Cromwell, il principe di Cond\u00e8, il duca di Beaufort, la duchessa di Chevreuse ed il coadiutore.\nFilmografia.\nDal romanzo di Dumas \u00e8 stato tratto il film \"Il ritorno dei tre moschettieri\" (The Return of the Musketeers) (1989)."}
{"id": "2180852", "revid": "767487", "url": "https://it.wikipedia.org/wiki?curid=2180852", "title": "Zanabazar", "text": "Fu il primo Jebtsundamba Khutuktu, capo spirituale del Buddhismo tibetano per i Khalkha della Mongolia esterna.\nNel 1640 fu riconosciuto dal Panchen Lama e dal Dalai Lama come \"Buddha vivente\" e ricevette il suo seggio a \u00d6rg\u00f6\u00f6, dopo situato a \u00d6v\u00f6rkhangai, a 400 miglia dal sito attuale di Ulaanbaatar, come capo della tradizione Gelug in Mongolia.\nNel 1647 a 12 anni fond\u00f2 il monastero Shankh."}
{"id": "2180856", "revid": "125727991", "url": "https://it.wikipedia.org/wiki?curid=2180856", "title": "Dallas (serie televisiva 1978)", "text": "Dallas \u00e8 una soap opera statunitense prodotta dalla CBS dal 1978 al 1991.\nIn Italia la serie \u00e8 andata in onda dal 4 febbraio al 29 aprile 1981 su Rai Uno, che ha trasmesso la miniserie e i primi episodi della prima stagione. Pochi mesi dopo, per guadagnare ascolti, gli episodi successivi vennero acquistati e mandati in onda da Canale 5 (a partire dal 2 giugno), che ha fatto della serie uno dei suoi cavalli di battaglia nella guerra dell'audience degli anni ottanta.\n\"Dallas\" \u00e8 stata una delle prime serie a essere distribuite in quasi tutto il mondo. \u00c8 stata tradotta e doppiata in 67 lingue diverse in pi\u00f9 di 90 nazioni, un record per la televisione americana ancora imbattuto. Fra i tanti episodi trasmessi, il pi\u00f9 famoso rimane sicuramente quello dell'attentato a J.R. e l'episodio in cui si svelava il colpevole fu seguito in America da pi\u00f9 di 83 milioni di persone, con uno share del 76%. Sebbene battuto poi in patria dall'episodio finale di \"M*A*S*H\", rimane l'episodio di una serie pi\u00f9 visto nel mondo con 360 milioni di spettatori al suo attivo.\nLe vicende della serie televisiva \"Dallas\" sono proseguite in due film per la televisione: \"Dallas - Il ritorno di J.R.\" (\"Dallas: J.R. Returns\") (1996) e \"Dallas - La guerra degli Ewing\" (\"Dallas: War of the Ewings\") (1998). Esiste anche la miniserie televisiva \"L'alba di Dallas\" (\"Dallas: The Early Years\") (1986), in cui vengono narrate le vicende dei protagonisti da giovani.\nPer il 2012 la TNT ha prodotto un sequel dall'omonimo titolo: \"Dallas\". Nel cast sono presenti come protagonisti gli storici Larry Hagman, Patrick Duffy e Linda Gray, mentre con un ruolo minore sono presenti altri personaggi storici del cast come Charlene Tilton, Ken Kercheval e Steve Kanaly. La serie trasmessa a giugno negli Stati Uniti \u00e8 stata seguita da quasi 7 milioni di telespettatori, cifra record per la TNT. In Italia \u00e8 andata in onda a partire dal 16 ottobre (dello stesso anno) sempre nelle reti Mediaset. Il 3 ottobre 2014 la nuova serie \u00e8 stata cancellata.\nGenesi.\nIl personaggio centrale dello show \u00e8 John Ross \"J.R.\" Ewing Jr., ambizioso petroliere senza scrupoli interpretato dal texano Larry Hagman (attore noto al pubblico per il suo ruolo nella sitcom \"Strega per amore\"). La serie nasce come ibrido di \"Romeo e Giulietta\" (i neosposi che aprono la storia, Bobby e Pamela, appartengono a due famiglie, acerrime nemiche) e di \"Bonanza\" (un agiato patriarca con 3 figli).\nIl creatore della serie, David Lewis Jacobs, dapprima propone alla CBS un'idea per la serie \"California\" (\"Knots Landing\"), ma la rete vuole una saga pi\u00f9 sfarzosa. Da questa richiesta, Jacobs crea \"Dallas\", imperniato su una ricca famiglia di petrolieri texani. Quando la serie risulta essere una miniera d'oro, la CBS prende di nuovo in considerazione la prima idea di Jacobs e mette in cantiere nel 1979 la serie \"California\" come spin-off di \"Dallas\".\nLa miniserie di \"Dallas\", composta di 5 episodi e oggi erroneamente considerata come \"prima stagione\", viene girata interamente proprio nella citt\u00e0 omonima e trasmessa nell'aprile del 1978. Il resto della serie viene invece girato negli studios della MGM a Hollywood (per gli interni) e a Parker (Texas) e Dallas (per gli esterni). Dal 1989, a causa degli alti costi di produzione, la serie viene girata totalmente in California.\nTrama.\nPremessa.\nLo show \u00e8 rimasto famoso soprattutto per gli argomenti trattati: ricchezza, sesso, intrighi e lotte senza esclusione di colpi per il potere. \u00abAlcolismo, droga, vendette familiari, divorzi, figli illegittimi e bugie sono la faccia che mostra nel privato una classe dominante che vuole restare tale, e per riuscirci deve imporsi con ogni mezzo sugli agguerriti concorrenti\u00bb. Agli inizi della storia vediamo la rivalit\u00e0 presente fra Jock Ewing e Digger Barnes. Jock (Jim Davis, \"Perch\u00e9 un assassinio\"), fondatore della Ewing Oil e capostipite della famiglia Ewing, \u00e8 ormai un anziano magnate che aveva presumibilmente macchinato ai danni del suo socio di un tempo, Digger Barnes. L'altro grande vecchio \u00e8 Digger Barnes (interpretato prima da David Wayne e poi da Keenan Wynn), che all'inizio della serie, nel 1978, \u00e8 un vecchio alcolizzato furioso con Jock sia per averlo estromesso dalla compagnia petrolifera che lui aveva contribuito a fondare, sia per avergli scippato la fidanzata di un tempo, ovvero Eleanor \"Miss Ellie\" Southworth Ewing (Barbara Bel Geddes, \"La 14\u00aa ora\", \"La donna che visse due volte\"). Man mano che la storia si evolve, i contrasti tra Jock e Digger aumentano, anche a causa di altri elementi della famiglia Barnes che reclamano una parte del patrimonio degli Ewing.\nJock e Miss Ellie hanno tre figli maschi: J.R., Gary (David Ackroyd/Ted Shackelford) e Bobby (Patrick Duffy, \"L'uomo di Atlantide\", \"Una bionda per pap\u00e0\", \"Beautiful\"). J.R., il primogenito, \u00e8 un uomo senza scrupoli infelicemente sposato a Sue Ellen Shephard (Linda Gray, \"Melrose Place\", \"Models, Inc.\"), ex Miss Texas, ed \u00e8 spesso in contrasto con Bobby, uomo integro e di alta moralit\u00e0.\nDopo aver avuto una breve relazione con Ray Krebbs (Steve Kanaly), mezzadro al Southfork Ranch (e che nel corso della serie si scoprir\u00e0 essere il figlio illegittimo di Jock Ewing), la giovane ed attraente Pamela Barnes (Victoria Principal) - figlia di Digger Barnes e sorella di Cliff (Ken Kercheval) - sposa Bobby. In seguito a questo matrimonio, J.R. comincia a mettere a repentaglio continuamente la pace in famiglia pur di ottenere la presidenza della Ewing Oil.\nCaratteristica principale della serie (e con essa, anche degli altri serial del periodo, \"Dynasty\" e \"Falcon Crest\") sono i finali di stagione con grandi colpi di scena (comunemente chiamati \"cliffhanger\"). Proprio a \"Dallas\" appartiene uno dei pi\u00f9 importanti colpi di scena della storia della tv americana, quel \"Chi ha sparato a J.R.?\" che ha tenuto incollati al televisore milioni di spettatori in tutto il mondo. Con esso, si ricordano anche il rapimento di miss Ellie da parte di sua cognata e Bobby che viene colpito da un colpo di pistola mentre \u00e8 seduto alla scrivania di J.R. Nonostante siano sopraggiunti spesso degli eventi drammatici nel corso delle stagioni del serial, nessun danno \"permanente\" viene fatto ai personaggi principali della saga, a meno che gli interpreti non siano intenzionati a lasciare la serie. Cos\u00ec, per esempio, quando Patrick Duffy decide di abbandonare lo show, gli sceneggiatori mettono in scena prima la sua morte e, in seguito, la sua resurrezione, quando l'attore cambia idea (la sua ricomparsa verr\u00e0 spiegata come un lungo incubo di Pamela), mentre Pamela rimarr\u00e0 ustionata in seguito a un grave incidente e si allontaner\u00e0 dalla famiglia per morire in solitudine pur di non far soffrire il suo amato Bobby.\nSebbene la prima soap opera serale sia stata \"Peyton Place\", negli anni '60, fino all'avvento di \"Dallas\" questo genere televisivo rimane ancorato alla programmazione pomeridiana. Con \"Dallas\" vengono riscritte le regole della soap opera di prima serata, cambiando definitivamente il volto della tv. Con \"Dallas\", per la prima volta, le storie raccontate sono continuative e l'espediente del cliffhanger finale da l\u00ec in poi diventa uno standard non solo per queste soap, ma anche per serie tv di altro genere, dalla sit-com alla fantascienza all'azione.\nI personaggi - Morti e partenze.\nNei suoi 13 anni, \"Dallas\" ha visto la defezione di molti personaggi importanti.\nI finali di stagione.\n\"Dallas\" - cos\u00ec come le sue serie rivali dell'epoca, \"Dynasty\" e \"Falcon Crest\" - \u00e8 famosa anche per i colpi di scena, pieni di suspense e mistero, che chiudono puntualmente ogni stagione e che vengono poi solitamente risolti all'inizio della stagione seguente. Lo scopo dei produttori \u00e8 quello di attirare un numero sempre pi\u00f9 alto di spettatori.\nEpisodi.\nIn Italia, la serie arriv\u00f2 il 4 febbraio 1981 su Raiuno e fu trasmessa fino al 29 aprile. Il primo episodio fu seguito da 16.400.000 telespettatori. In questo primo passaggio italiano del serial, la Rai trasmise 4 episodi della prima stagione e 9 episodi della seconda, senza un ordine cronologico e saltando alcune puntate. La serie pass\u00f2 qualche mese dopo su Canale 5 dove non furono replicati gli episodi della Rai ma venne seguita la cronologia originale (sebbene, poi, le varie stagioni furono trasmesse l'una dietro l'altra, rendendo quasi nulla la suspense che solitamente veniva a crearsi con il \"cliffhanger\" di fine stagione). La serie divenne, da l\u00ec in poi, un programma di punta della rete ammiraglia di Mediaset per tutti gli anni ottanta e fino al 1990. Nel 1991 la serie, con la sua ultima stagione, pass\u00f2 a Rete 4.\n. In quasi tutti i casi, le repliche si sono limitate alle prime nove stagioni del telefilm. In pi\u00f9, per le repliche sul canale RaiSat Premium, sono stati ridoppiati sei episodi della terza stagione. Altri 22 episodi, invece, sono stati ridoppiati per la trasmissione sul canale Hallmark.\nOpere correlate.\nGioco di ruolo.\nLa SPI pubblic\u00f2 \"Dallas The Television Role-playing Game\" (James F. Dunnigan, 1980), a met\u00e0 tra un gioco di carte e un gioco di ruolo. La confezione in scatola comprendeva tre libretti \"Rules of Play\", \"Major Characters\" e \"Scriptwriter's Guide\" di 16 pagine ognuno. Il gioco non venne ulteriormente supportato con altri prodotti e venne accolto con sfavore dal pubblico di giocatori di wargame della SPI, nonostante ci\u00f2 fu il primo gioco di ruolo a essere basato su una licenza di una propriet\u00e0 intellettuale.\n\"Dallas\" nella cultura di massa.\nIn un articolo scritto da David Jacobs per il New York Times, alla vigilia dell'inizio della penultima stagione di \"Dallas\" (aprile 1990), il creatore della serie (e del suo spin-off \"California\"), fa un'analisi di \"Dallas\" (e dei suoi cloni, \"Dynasty\" in primis). Jacobs ritiene che \"Dallas\" sia una \u00absingolare espressione\u00bb degli anni '80, se non addirittura il loro \u00absimbolo\u00bb. La comparsa di J.R. sulle televisioni di tutto il mondo coincise con l'inizio dell'era Reagan, e J.R. ne era il suo rappresentante. Secondo il suo creatore, \u00abla dedizione senza rimorsi di J.R. per i propri interessi personali, la sua palese convinzione che tutti siano corruttibili, lo mettevano in diretta relazione a una generazione che ben presto avrebbe capito che l'avidit\u00e0 era una cosa positiva\u00bb. Il tema principale di \"Dallas\", per Jacobs, \u00e8 stato \u00abla ricerca del denaro\u00bb, cio\u00e8 lo \u00abstrumento per provare a vincere\u00bb, mentre - al contrario - \"Dynasty\" ha parlato soprattutto di \u00abci\u00f2 che il denaro pu\u00f2 comprare\u00bb, facendo di esso \u00abil fine ultimo, il Santo Graal come obiettivo di ogni ricerca\u00bb.\nNel gennaio 1982, il sociologo Francesco Alberoni fu contattato da TV Sorrisi e Canzoni in concomitanza della trasmissione italiana dell'episodio \"Discordia in famiglia\" (l'episodio in cui spararono a J.R.) per spiegare il perch\u00e9 del grande successo della serie. Secondo Alberoni, \"Dallas\" riportava in auge il senso della famiglia, facendo cos\u00ec sparire \u00abtutte le altre formazioni sociali moderne: le Chiese, i partiti, lo Stato. Domina solo il clan\u00bb. In pi\u00f9, la serie \u00absoddisfa la nostra volont\u00e0 di potenza. [...] \u00c8 l'unico sentimento, l'unica meta, l'unica morale\u00bb e \u00absopravvive solo chi \u00e8 spietato\u00bb. Ultimo motivo che spiegava il successo della serie era la novit\u00e0 in s\u00e9, dato che era il primo telefilm in cui \u00abil cattivo riesce sempre a farla franca\u00bb. In breve, \u00ab\"Dallas\" \u00e8 un film del riflusso americano col ritorno della grande famiglia ricca, potente, che impone la Sua legge ma, in compenso, d\u00e0 ricchezza, sicurezza e immunit\u00e0\u00bb.\nA qualche giorno dalla trasmissione italiana dell'episodio con il secondo sospirato matrimonio tra J.R. e Sue Ellen Ewing, nel maggio 1983, il giornalista e critico televisivo Ugo Buzzolan de La Stampa diede una lettura socio-politica di \"Dallas\": \nQuando nel 1997, \"Dallas\" torn\u00f2 sugli schermi italiani con il film tv \"Dallas - Il ritorno di J.R.\", in un articolo per La Stampa, la giornalista Fulvia Caprara fece una breve analisi di ci\u00f2 che il serial aveva rappresentato per gli Anni '80:\nL'episodio pi\u00f9 famoso di \"Dallas\", quello con l'attentato alla vita di J.R., fu seguito da un bombardamento mediatico mai visto prima di allora, a partire dal quesito stesso, lanciato dalla CBS per promuovere la stagione del telefilm in cui sarebbe stato svelato il colpevole. Furono cos\u00ec stampate migliaia di magliette con la scritta \"Who shot J.R.?\" (t.l. \"Chi ha sparato a J.R.?\") o \"I shot J.R.!\" (\"Ho sparato io a J.R.\"), che divennero un \"must\" nell'estate 1980.\nUna sessione del Parlamento Turco fu sospesa per permettere ai suoi legislatori di tornare a casa in tempo per vedere l'episodio in cui veniva svelato il colpevole.\nPremi.\nI premi si intendono solo ed esclusivamente alla serie non agli interpreti o ad altre categorie.\nGolden Globe.\nNomination:\nEmmy Awards.\nNomination:\nTelegatto.\nVinti:\nPeople's Choice Awards.\nVinti:\nSoap Opera Digest Awards.\nNomination:"}
{"id": "2180857", "revid": "343906", "url": "https://it.wikipedia.org/wiki?curid=2180857", "title": "Gruppi parlamentari", "text": ""}
{"id": "2180858", "revid": "1452073", "url": "https://it.wikipedia.org/wiki?curid=2180858", "title": "Khalkha", "text": "I khalkha, o halh (mongolo classico: qalq-a; mongolo \u0425\u0430\u043b\u0445 [\u03c7\u0251\u026c\u03c7]) sono un sottogruppo di mongoli. Comprendono la maggioranza della popolazione dello stato indipendente della Mongolia.\nLa lingua standard della Mongolia si basa sul dialetto halh.\nLe prime notizie sugli halh sono agli inizi del XVI secolo. \u00c8 ampiamente supportato che sono chiamati cos\u00ec per il fiume Halh (qalq-a-yin \u03b3oul, \u0425\u0430\u043b\u0445 \u0433\u043e\u043b o \u0425\u0430\u043b\u0445\u044b\u043d \u0433\u043e\u043b) nel lontano Oriente mongolo dove vivevano originariamente.\nSotto Dayan Khan, furono organizzati in 3 tumen."}
{"id": "2180859", "revid": "767487", "url": "https://it.wikipedia.org/wiki?curid=2180859", "title": "Khalkha (fiume)", "text": "Il fiume Halh, o Halh gol (mongolo: \u0425\u0430\u043b\u0445 \u0433\u043e\u043b, \"gol\" in mongolo significa \"fiume\") o ancora Khalkhyn gol, Khalkha, in russo Halhin-Gol (\u0425\u0430\u043b\u0445\u0438\u043d-\u0413\u043e\u043b) e in cinese: \u54c8\u62c9\u54c8\u6cb3, \u00e8 un fiume della Mongolia esterna e interna, nel nord della Cina. Nasce dalla catena dei Grandi Hingan, in Cina (), entra in Mongolia e alimenta il lago Bujr () per tornare poi nuovamente nella Mongolia interna cinese. \u00c8 lungo 232\u00a0km e si trova a 1.443 m s.l.m.\n\u00c8 famoso per la battaglia di Khalkhin Gol dove le forze sovietiche e mongole sconfissero l'esercito giapponese Kwantung nell'agosto del 1939."}
{"id": "2180860", "revid": "287204", "url": "https://it.wikipedia.org/wiki?curid=2180860", "title": "Orrore ad Amityville", "text": "Orrore ad Amityville (\"The Amityville Horror\") \u00e8 un romanzo horror scritto da Jay Anson nel 1977, ispirato a presunti fatti accaduti nella casa al numero 112 Ocean Avenue di Amityville, Long Island. La prima pubblicazione fu nel 1977, da allora si contano 13 ristampe. Le vendite registrarono oltre 10 milioni di copie.\nTrama.\nIl racconto si ispir\u00f2 a dei fatti realmente accaduti a George e Kathy Lutz che, insieme ai tre figli di lei, nel dicembre 1975 si trasferirono nella casa 112 Ocean Avenue di Amityville, Long Island. La casa era gi\u00e0 nota alla cronaca, in quanto l'anno precedente Ronald DeFeo Jr. stermin\u00f2 brutalmente sei membri della sua famiglia. Dopo 28 giorni, i Lutz lasciano la casa, in preda al terrore, sostenendo di aver vissuto dei fenomeni paranormali di carattere demoniaco al suo interno.\nCritiche.\nFin dalla sua prima pubblicazione, il libro fu oggetto di diverse critiche. Scrittori e ricercatori si misero subito all'opera per individuare qualche incoerenza con quanto realmente accaduto. In particolare Stephen Kaplan, studioso di fenomeni paranormali, sostenne pi\u00f9 volte la tesi della storia inventata, fino a essere contattato dallo stesso George Lutz, con il quale ebbe accese discussioni in merito. Kaplan cominci\u00f2 ad accusare anche lo scrittore Jay Anson, sostenitore della bont\u00e0 dei racconti dei Lutz. Furono quindi chiamati degli allora esperti di demonologia e fenomeni paranormali, tali Ed e Lorraine Warren, che raccolsero, per anni, prove per confermare i racconti dei Lutz.\nLo scontro tra i ricercatori dur\u00f2 per molto tempo, Kaplan cedette, chiedendo pubblicamente scusa ai Ed e Lorraine Warren in un programma radiofonico, dichiarando \u00ab \"Non andr\u00f2 mai pi\u00f9 contro i Warren\" \u00bb. Tuttavia, nel 1995 lo stesso Kaplan scrisse, insieme alla moglie, il libro \"The Amityville Horror Conspiracy\", nel quale riprese la sua tesi sulla falsit\u00e0 degli eventi. Il dibattito sulla veridicit\u00e0 dei fenomeni di Amityville continu\u00f2 ad essere controversa, ma rimane comunque uno dei casi pi\u00f9 studiati nella ricerca sul paranormale.\nAvvenimenti legati al libro.\nLa realizzazione del romanzo fu funestata da alcuni avvenimenti:\nAl cinema.\nIl romanzo fu portato due volte sullo schermo:"}
{"id": "2180862", "revid": "15756", "url": "https://it.wikipedia.org/wiki?curid=2180862", "title": "Armata del Kwantung", "text": "L'armata del Kwantung (in giapponese: ; in cinese ; in coreano ) fu un grande gruppo d'armate dell'Esercito imperiale giapponese creato all'inizio del XX secolo come forza a protezione della Ferrovia della Manciuria meridionale e delle relative aree in concessione.\nDivent\u00f2 il pi\u00f9 grande e prestigioso comando all'interno dell'esercito e ne fecero parte numerosi esponenti di spicco della casta politico-militare giapponese; per tale motivo l'armata divenne negli anni trenta un polo alternativo di potere rispetto al governo centrale. Prova di ci\u00f2 fu la creazione dello Stato del Manciuku\u00f2, avvenuta indipendentemente dalla volont\u00e0 del governo nipponico (che riconobbe il nuovo Stato dopo sei mesi dalla sua fondazione) e la successiva invasione della Cina (seconda guerra sino-giapponese).\nDurante la seconda guerra mondiale l'armata del Kwantung rimase inattiva sul confine con l'Unione Sovietica anche se nel 1941 e nel 1942 vennero studiati possibili piani di invasione dell'Estremo Oriente sovietico per sfruttare la situazione creata dall'inizio della guerra sul fronte orientale. In conseguenza dell'andamento negativo per il Giappone della campagna del Pacifico contro gli Alleati, l'armata del Kwantung venne progressivamente indebolita anche se nell'agosto 1945 era costituita ancora da 31 divisioni di fanteria e 12 brigate autonome. Il 9 agosto 1945 l'Armata Rossa, che aveva raggruppato un formidabile schieramento di truppe e mezzi corazzati sul confine del Manciuku\u00f2, pass\u00f2 all'attacco con 80 divisioni e quattro corpi meccanizzati sbaragliando in breve tempo l'armata del Kwantung che si arrese il 19 agosto 1945; i sovietici catturarono prigionieri nipponici.\nStoria.\nFormazione dell'armata.\nDopo la guerra russo-giapponese del 1904-1905, il Giappone ottenne il possesso della cosiddetta concessione del Kwantung e del territorio circostante fino alla ferrovia manciuriana meridionale. \"Kwantung\" ha il significato di \"a est dello Shanhaiguan\", uno dei principali varchi della Grande muraglia cinese, ad est del quale si trova appunto la Manciuria.\nNel 1906 venne quindi costituita la \"guarnigione del Kwantung\" per difendere questo territorio; inizialmente questo nuovo reparto era costituito da una divisione di fanteria e un battaglione di artiglieria pesante d'assedio, rinforzati da sei battaglioni indipendenti da fortezza e da guardie ferroviarie schierate lungo la \"zona della ferrovia della Manciuria meridionale\", con una forza effettiva totale di militari. Il suo quartier generale era a Port Arthur, conosciuta in giapponese come \"Ryojun\". Dopo la riorganizzazione del 1919, la \"guarnigione del Kwantung\", venne ridenominata \"armata del Kwantung\".\nNegli anni venti e trenta, l'armata del Kwantung divenne, all'interno dell'Esercito imperiale lacerato da forti contrasti tra fazioni e altamente politicizzato, l'elemento di forza principale della cosiddetta \"K\u014dd\u014dha\" (\"Fazione della via imperiale\"); molti dei suoi ufficiali superiori pi\u00f9 importanti sollecitarono con intransigenza un cambiamento politico radicale in Giappone attraverso il rovesciamento violento del governo civile per arrivare alla restaurazione Sh\u014dwa, una riorganizzazione della societ\u00e0 e dell'economia in senso totalitario ad imitazione degli stati fascisti europei. Gli ufficiali dell'armata del Kwantung inoltre erano favorevoli ad una politica estera molto pi\u00f9 aggressiva ed espansionistica nei confronti dell'entroterra asiatico; alcuni membri dell'armata giunsero al punto di prendere parte ai numerosi tentativi di colpo di Stato contro le autorit\u00e0 governative civili che si verificarono in Giappone in questo periodo, culminati nel drammatico Incidente del 26 febbraio 1936.\nAzioni indipendenti.\nL'Armata del Kwantung formalmente era subordinata direttamente al Quartier generale Imperiale e allo stato maggiore dell'Esercito imperiale, ma in realt\u00e0 i suoi capi spesso agirono in totale e aperta violazione degli ordini della madrepatria senza peraltro subire alcuna conseguenza disciplinare. Gruppi di cospiratori presenti all'interno del corpo dei giovani ufficiali dell'armata complottarono contro il signore della guerra cinese della Manciuria Chang Tsolin che venne assassinato nell'Incidente di Huanggutun del 1928. Alcuni anni dopo, nel 1931, i capi dell'Armata del Kwantung architettarono il cosiddetto \"Incidente di Mukden\" che venne sfruttato come pretesto per la successiva invasione dell'intera Manciuria; si tratt\u00f2 di un flagrante e clamoroso atto di \"gekokuj\u014d\", insubordinazione contro gli ordini espliciti dell'autorit\u00e0 militare e politica di Tokyo.\nDi fronte a questo fatto compiuto, il Quartier generale imperiale non ebbe altra scelta che approvare tacitamente le azioni autonome dell'Armata del Kwantung e inviare importanti rinforzi per le susseguenti operazioni di pacificazione della Manciuria; in pratica questo comportamento del governo e i risultati ottenuti sul terreno, comportarono che l'Armata del Kwantung, invece di essere punita, venne premiata per il suo atto di aperta insubordinazione.\nNel 1932 venne costituito il nuovo stato-fantoccio del Manciuku\u00f2; in questo modo l'Armata del Kwantung assunse un ruolo di controllo dell'amministrazione civile del nuovo stato oltre a garantire la sua difesa militare. L'armata controllava tutti gli aspetti dell'amministrazione politica ed economica del nuovo stato e il comandante in capo dell'Armata del Kwantung divenne l'equivalente di un Governatore generale con l'autorit\u00e0 di approvare o annullare ogni disposizione esecutiva dell'imperatore-fantoccio del Manciuku\u00f2, Pu Yi. L'armata divenne anche il promotore dei grandiosi programmi di sviluppo industriale della Manciuria che sarebbe dovuta divenire, secondo gli ambiziosi propositi degli dirigenti nipponici, una seconda base industriale a disposizione dell'imperialismo aggressivo dell'Impero giapponese; venne in particolare potenziata l'acciaieria di Anshan che divenne il grande complesso siderurgico Sh\u014dwa (\"Sh\u014dwa Seitetsusho\"), e venne costituita la \"Mansh\u016b Juk\u014dgy\u014d Kaihatsu Kabushiki Kaisha\" (\"Mangy\u014d\"), la \"Compagnia per lo sviluppo industriale della Manciuria\".\nLa forza numerica dell'Armata del Kwantung aument\u00f2 costantemente negli anni successivi alla costituzione del Manchukuo; i suoi effettivi raggiunsero i uomini nel 1941, alla vigilia della seconda guerra mondiale, mentre il suo quartier generale venne trasferito a Hsinking, la nuova capitale dello stato-fantoccio. Lo stato maggiore dell'armata controll\u00f2 e diresse anche la creazione, l'addestramento e l'equipaggiamento delle forze militari ausiliarie dell'esercito imperiale del Manciuku\u00f2. In questo periodo il principe imperiale Tsuneyoshi Takeda svolse le funzioni di ufficiale di collegamento tra l'Armata del Kwantung e la casa imperiale a Tokyo.\nScontri con i sovietici e guerra con la Cina.\nDopo la campagna militare di occupazione della Manciuria, l'Armata del Kwantung continu\u00f2 ad essere impegnata in una serie di scontri di confine con la Cina nel quadro della sua strategia fondamentale per creare una vasta area-cuscinetto dominata dal Giappone nella Cina settentrionale. Nella fase immediatamente precedente all'inizio della seconda guerra sino-giapponese, l'armata prese parte nel 1933 alla operazione Nekka e a varie operazioni nella Mongolia Interna con l'obiettivo di estendere il predominio giapponese su ampie aree della Cina settentrionale e della Mongolia. Dopo l'inizio della guerra aperta con la Cina, a seguito dei confusi eventi dell'incidente del ponte di Marco Polo nel luglio 1937, l'Armata del Kwantung partecip\u00f2 con le sue forze alla battaglia di Pechino-Tientsin e alla operazione Chahar, mentre nelle fasi successive della guerra i suoi interventi diretti furono temporanei e limitati.\nDopo continui successi, l'Armata del Kwantung, ritenuta l'unit\u00e0 militare pi\u00f9 potente ed efficiente dell'Esercito imperiale, sub\u00ec la prima sconfitta combattendo contro l'Armata Rossa sovietica. L'armata giapponese si opponeva fanaticamente all'Unione Sovietica comunista e tra i suoi ufficiali, guidati dal comandante in capo dal 1936, generale Kenkichi Ueda, predominavano teorie strategiche oltranziste favorevoli ad un confronto diretto con i sovietici, ritenuti, secondo la dottrina del \"Hokushin-ron\" (\"avanzata a nord\") i principali nemici dell'Impero. Nonostante la sua reputazione di efficienza bellica, tuttavia, l'Armata del Kwantung non fu in grado di avere la meglio nei sanguinosi scontri di confine del 1938 (battaglia del lago Chasan) e soprattutto del 1939 (battaglia di Khalkhin Gol, nota ai giapponesi come \"incidente di Nomonhan\"). In quest'ultima occasione l'armata venne duramente sconfitta, palesando la netta inferiorit\u00e0 tecnica nipponica di fronte alle moderne forze meccanizzate dell'Armata Rossa.\nDopo la disfatta di Nomonhan, l'Armata del Kwantung perse parte della sua influenza, il generale Ueda venne destituito e molti ufficiali oltranzisti e insubordinati furono allontanti da incarichi di comando; la dottrina strategica del \"Hokushin-ron\", che prevedeva di concentrare l'espansione giapponese in Siberia contro l'Unione Sovietica, piuttosto che in Cina e nel Sud-est asiatico, venne abbandonata a favore della dottrina alternativa del \"Nanshin-ron\" (\"avanzata a sud\"), favorevole ad un espansionismo aggressivo a sud contro le potenze coloniali occidentali.\nNella seconda guerra mondiale.\nL'Armata del Kwantung era stata un focolaio di ribellione e sedizione durante gli anni trenta, ma al contrario nei primi anni quaranta caratterizzati dalla partecipazione del Giappone alla seconda guerra mondiale, l'armata rimase sorprendentemente tranquilla e disciplinata. La partecipazione diretta dell'Armata del Kwantung ai combattimenti nella guerra cino-giapponese dopo la prima fase si ridusse notevolmente, mentre il conflitto si concentrava nelle regioni della Cina centrale e meridionale dove era schierata l'Armata di spedizione in Cina. Con l'inizio della guerra del Pacifico, il Manciuku\u00f2 e l'Armata del Kwantung rimasero estranei agli scontri principali; nel 1941 e nel 1942 i dirigenti giapponesi al massimo livello discussero accanitamente su eventuali offensive dell'armata contro l'Unione Sovietica che sembrava indebolita in modo apparentemente decisivo dopo l'operazione Barbarossa, ma alla fine, per prudenza e timore dei sovietici che mantennero sempre forze rilevanti in Estremo Oriente, si decise di rinunciare ad attaccare a nord.\nDopo il 1942 la situazione politico-militare dell'Impero giapponese divenne progressivamente sempre pi\u00f9 difficile e ogni progetto offensivo con il coinvolgimento dell'Armata del Kwantung venne abbandonato; la prestigiosa armata, costituita da formazioni ben equipaggiate e bene addestrate, non pot\u00e9 neppure essere lasciata intatta per costituire una grande riserva strategica. Le sue migliori unit\u00e0 invece dovettero essere sistematicamente indebolite con la sottrazione dei reparti pi\u00f9 efficienti che furono inviati nel teatro meridionale della guerra del Pacifico per cercare di contrastare la massiccia controffensiva aero-navale-terrestre degli Alleati; molti di queste unit\u00e0 furono decimate combattendo contro gli americani nelle isole del Pacifico o nelle Filippine. Una parte dei reparti trasferiti dall'Armata del Kwantung venne inviata in Cina dove prese parte nel 1944 alla riuscita operazione Ichi-Go in direzione delle basi aeree statunitensi in territorio cinese.\nNella met\u00e0 del 1945, nel momento in cui la guerra stava per avere una svolta decisiva con la decisione americana di impiegare sul Giappone l'arma atomica e con l'imminente entrata in campo dell'Unione Sovietica, l'Armata del Kwantung appariva ancora una forza militare formidabile con 713.000 soldati suddivisi in 31 divisioni di fanteria, nove brigate di fanteria, due brigate corazzate e una brigata speciale; il suo equipaggiamento comprendeva carri armati, cannoni e aerei. In realt\u00e0 la qualit\u00e0 del personale e del materiale era peggiorata drammaticamente nel corso degli anni. La maggior parte dei soldati esperti e delle armi pi\u00f9 moderne erano stati trasferiti negli altri teatri d'operazione; queste forze erano state sostituite con miliziani, riservisti, reclute appena mobilitate, e tutto l'equipaggiamento era irrimediabilmente superato in confronto con i mezzi moderni dell'Armata Rossa sovietica. L'Armata del Kwantung comprendeva anche una formazione addestrata alla guerra batteriologica, l'Unit\u00e0 731, ma le armi convenzionali era originarie di progetti degli anni trenta, mentre solo un piccolo numero di soldati aveva reale esperienza bellica o era sufficientemente addestrato.\nIn queste condizioni fu impossibile per l'Armata del Kwantung contrastare con successo la grande offensiva in Manciuria sferrata con forze schiaccianti dall'Armata Rossa a partire dal 9 agosto 1945; disponendo di una netta superiorit\u00e0 numerica ed equipaggiate con migliaia di mezzi corazzati moderni, le forze sovietiche, guidate dai marescialli veterani del fronte orientale Aleksandr Michajlovi\u010d Vasilevskij e Rodion Jakovlevi\u010d Malinovskij, ottennero una brillante vittoria e occuparono in pochi giorni l'intera Manciuria sconfiggendo facilmente le unit\u00e0 dell'Armata del Kwantung che, peraltro, consapevoli dell'imminente resa totale del Giappone, cercarono soprattutto di guadagnare tempo e sfuggire alla prigionia. L'ultimo comandante dell'armata, il generale Otoz\u014d Yamada, ordin\u00f2 di cessare la resistenza il 16 agosto 1945, un giorno dopo l'annuncio di resa del Giappone pronunciato alla radio personalmente dall'imperatore Hirohito; alcune unit\u00e0 giapponesi tuttavia rifiutarono in un primo momento di arrendersi ai sovietici e i combattimenti continuarono per alcuni giorni, mentre le forze corazzate dell'Armata Rossa raggiungevano Port Arthur, Mukden e la Corea.\nLa resa formale e definitiva dell'Armata del Kwantung venne conclusa in un incontro il 19 agosto 1945 tra il maresciallo Shunroku Hata e il maresciallo Vasilevskij. Le forze giapponesi subirono durante la breve campagna di Manciuria, pesanti perdite e oltre soldati divennero prigionieri di guerra dell'Armata Rossa e furono trasferiti nei campi di lavoro allestiti dalle autorit\u00e0 sovietiche in Siberia, nell'Estremo Oriente sovietico e in Mongolia, per contribuire concretamente alla ricostruzione dell'economia dell'Unione Sovietica dopo le enormi distruzione del conflitto. I prigionieri dell'Armata del Kwantung subirono forti privazioni nei campi di lavoro e molti morirono in prigionia; la gran parte tuttavia sopravvisse e venne rimpatriata a scaglioni nei successivi cinque anni, anche se alcuni continuarono ad essere detenuti fino agli anni cinquanta.\nI crimini di guerra.\nDopo la resa del Giappone, l'Armata Rossa scopr\u00ec le installazioni segrete per la sperimentazione e la produzione di armi chimiche e batteriologiche dipendenti dalla Unit\u00e0 731 dell'Armata del Kwantung. In questi centri, il personale dell'armata, sotto la direzione del dottor Shir\u014d Ishii, fu responsabile di alcune dei pi\u00f9 gravi crimini di guerra giapponesi, tra cui programmi di sperimentazione sull'uomo con l'utilizzo di prigionieri cinesi, sovietici e statunitensi come cavie umane.\nArrestati dalle autorit\u00e0 di occupazione americane, Ishii e circa membri della Unit\u00e0 731 non furono perseguiti e ricevettero in pratica una immunit\u00e0 prima dell'inizio del processo di Tokyo del 1948, in cambio dei dati e della documentazioni disponibile sulla guerra batteriologica ottenuti con gli esperimenti su cavie umane. Il 6 maggio 1947 lo stesso generale Douglas MacArthur scrisse a Washington che \"ulteriori dati, forse documentazione proveniente da Ishii, potrebbero essere ottenuti comunicando ai giapponesi coinvolti che le informazioni rimarrebbero segrete e non sarebbero utilizzate come prove di crimini di guerra\". Nonostante queste oscure transazioni segrete, dodici membri della Unit\u00e0 731 e alcuni alti comandanti dell'Armata del Kwantung furono effettivamente processati e condannati come criminali di guerra nel Processo di Khabarovsk in Unione Sovietica e nei processi celebrati dal Tribunale militare internazionale per l'Estremo Oriente degli Alleati a Tokyo. Furono condannati a morte e giustiziati i generali Seishir\u014d Itagaki, ex-ministro della Guerra, Iwane Matsui, responsabile del massacro di Nanchino, Kenji Doihara, uno degli strateghi delle persecuzioni in Manciuria e dei teorici della politica dei \"Tre tutto\", Hideki T\u014dj\u014d, capo di stato maggiore dell'Armata del Kwantung nel 1937-38 e Primo ministro del Giappone durante la Seconda guerra mondiale, e Akira Mut\u014d, uno degli ideatori dei piani di guerra contro la Cina."}
{"id": "2180863", "revid": "358232", "url": "https://it.wikipedia.org/wiki?curid=2180863", "title": "Michele De Lucia", "text": "Biografia.\nLaureato in giurisprudenza all'Universit\u00e0 La Sapienza di Roma, Master di secondo livello in diritto europeo all'Universit\u00e0 di Roma Tre, a partire dal 1989 diventa attivista del Partito Radicale di Marco Pannella. Laico, liberale, antiproibizionista, partecipa a tutte le campagne referendarie promosse dai radicali negli anni novanta, tra cui: legge elettorale uninominale maggioritaria a turno unico, abolizione della Cassa integrazione straordinaria, abolizione del finanziamento pubblico ai partiti, abolizione delle sanzioni penali per i tossicodipendenti. Dal 1996 al 2000 cura la Rassegna stampa.\nNel novembre del 1997 viene fermato a Bruxelles dalla polizia belga, con altri militanti radicali (tra cui l'allora deputato europeo Olivier Dupuis), nel corso di una manifestazione nonviolenta organizzata davanti al quotidiano Le Soir per denunciare il silenzio del giornale su un importante convegno antiproibizionista in programma al Parlamento europeo, con la partecipazione dell'allora Commissario Ue Emma Bonino. Nel novembre del 2000, in occasione della celebrazione del \"Giubileo dei Politici\", viene fermato dalla polizia vaticana, assieme ad altri quattro militanti radicali, per aver aperto silenziosamente sul sagrato della Basilica di San Pietro a Roma uno striscione con la scritta \"S\u00ec alla RU 486, s\u00ec al preservativo\", durante l'omelia di Giovanni Paolo II. L'iniziativa prende di mira i politici italiani, incapaci per calcoli elettorali di difendere la laicit\u00e0 dello Stato e la libert\u00e0 di scelta individuale. \nDal luglio del 2001, dopo averne redatto lo Statuto, entra a far parte della Direzione nazionale di Radicali italiani, carica nella quale verr\u00e0 confermato ininterrottamente fino alla elezione a Tesoriere del Movimento (giugno 2008). Nell'autunno dello stesso anno inizia a collaborare con Radio Radicale, dando vita con Andrea De Angelis alla rubrica settimanale notturna \"Hyde Park Corner\".Nello stesso periodo De Lucia conduce la rubrica settimanale dedicata alle iniziative delle associazioni radicali sul territorio e diverse trasmissioni di approfondimento.\nNel 2002 pubblica per Stampa Alternativa \"Fiat, quanto ci costi? Come la grande industria italiana privatizza i profitti e socializza le perdite a spese dei contribuenti\", libro-inchiesta sull'abuso del ricorso alla Cassa integrazione straordinaria (duecentocinquantamila miliardi di lire in 25 anni, nessun posto di lavoro salvato). \nNel 2003 fonda, con Maurizio Turco, l'Associazione Radicale Anticlericale.net, per la difesa della laicit\u00e0 dello Stato e della libert\u00e0 religiosa. L'associazione sar\u00e0 attivissima nel denunciare lo scandalo della pedofilia clericale e, grazie al fiscalista Carlo Pontesilli, le agevolazioni fiscali dell'Italia al Vaticano. Sempre nel 2003 De Lucia coordina i \"Comitati per il no\" ai referendum su elettrodotto coattivo e articolo 18 promossi da Verdi e Rifondazione Comunista, e partecipa a numerose trasmissioni televisive (tra cui Uno Mattina e Primo Piano). \nNel 2004 \u00e8 il coordinatore nazionale della campagna radicale di raccolta firme sul referendum per la libert\u00e0 di ricerca scientifica e per la fecondazione assistita, contro i limiti imposti dalla legge 40 approvata dal Parlamento a maggioranza berlusconiana.\nAlla fine di ottobre del 2005 pubblica per Kaos edizioni il suo secondo libro: \"Siamo alla frutta. Ritratto di Marcello Pera\", biografia non autorizzata dell'allora Presidente del Senato. Il 5 dicembre il libro viene presentato a Roma: al dibattito, moderato dal direttore di Radio radicale Massimo Bordin, intervengono con l'autore i giornalisti Giuliano Ferrara e Gad Lerner, e il vaticanista Giancarlo Zizola.\nAprile 2006: \u00e8 candidato della Rosa nel Pugno per la Camera dei Deputati (circoscrizione Liguria).\nDa giugno 2006 ad aprile 2008 lavora presso la Commissione Attivit\u00e0 Produttive della Camera dei Deputati, come consigliere economico del Presidente (on. Daniele Capezzone da giugno 2006 a novembre 2007; on. Maurizio Turco da novembre 2007 a fine legislatura).\nIl 14 aprile 2008 pubblica per Kaos edizioni, \"Il baratto. Il Pci e le televisioni: le intese e gli scambi tra il comunista Veltroni e l'affarista Berlusconi negli anni Ottanta\". Nonostante il silenzio dei media (nell'imminenza delle elezioni politiche Repubblica e l'Espresso rifiutano la pubblicazione di una corposa anteprima), il volume ha grande successo, al punto che il termine \"baratto\" diventa di uso corrente nella cronaca e nel dibattito politico. Nella primavera del 2014, a sei anni dall'uscita, \"Il baratto\" sar\u00e0 ristampato da Kaos edizioni in edizione tascabile.\nAlla fine di giugno del 2008 viene eletto Tesoriere di Radicali italiani, carica che ricoprir\u00e0 ininterrottamente fino a novembre 2013.\nEsperto di diritto del lavoro, nella XV e nella XVI legislatura \u00e8 estensore di alcune tra le pi\u00f9 importanti proposte di legge depositate dai radicali nelle materie economico-sociali, tra cui quelle riguardanti: la riforma delle pensioni, per reperire le risorse da destinare all'istituzione di un sistema universalistico di ammortizzatori sociali, ancora inesistente in Italia; per il recupero dei cosiddetti \"contributi silenti\" a beneficio di chi li ha versati, per tutti coloro che, raggiunto il requisito anagrafico, non abbiano invece conseguito il requisito contributivo; per la possibilit\u00e0 del lavoratore di scegliere, in accordo con il datore di lavoro, se continuare a lavorare oltre i limiti di et\u00e0 attualmente previsti (proposta detta \"pdl Pannella\", depositata con l'identico testo dal prof. Pietro Ichino al Senato e dal prof. Giuliano Cazzola alla Camera).\nMarzo 2010: \u00e8 candidato alle elezioni regionali, nella circoscrizione di Roma e provincia, per la Lista Bonino-Pannella, al n. 2. Raccoglie 547 preferenze ed \u00e8 il secondo dei non eletti.\nEstate 2010: prepara, con Marco Pannella e Pietro Ichino, il lancio dell'Appello per l'Uninominale e la costituzione dell'associazione \"Lega per l'Uninominale\".\nOttobre 2010: \u00e8 eletto Tesoriere della Lega per l'Uninominale. I Presidenti sono Fulco Lanchester, Marco Pannella e Antonio Martino. Tra gli esponenti di punta dell'associazione vi \u00e8 il professor Mario Baldassarri (economista).\nIl 10 febbraio 2011, un anno prima dello scandalo Belsito, esce il nuovo libro-inchiesta \"Dossier Bossi-Lega Nord\" (Kaos edizioni), che dedica ampio spazio alle origini e agli \"affari\" del partito di Umberto Bossi.\nInverno-primavera 2011: \u00e8 l'ideatore, con Maurizio Turco, della campagna di Radicali italiani per il diritto alla restituzione dei \"contributi silenti\", ovvero di quei contributi previdenziali che non abbiano dato luogo ad un corrispondente trattamento pensionistico. La campagna, sostenuta con forza dall'Associazione Nazionale Consulenti Tributari presieduta da Arvedo Marinelli, raggiunge lo zenit con due Giornate nazionali dei contributi silenti (20 maggio e 6 ottobre): di fronte alle Direzioni provinciali dell'Inps di tutta Italia si tengono manifestazioni, cartellonate e soprattutto tavoli di informazione. Una delegazione composta da Michele De Lucia, Marco Pannella e Arvedo Marinelli viene ricevuta dal Direttore Generale dell'Inps, Mauro Nori.\nIl 24 giugno 2011 pubblica \"Se questo \u00e8 un giornalista. Ritratto biografico di Augusto Minzolini\". Il volume presenta in appendice, per la prima volta in versione integrale, il \u201cLibro bianco sul Tg1 da giugno 2009 a marzo 2011\", a cura del Comitato di redazione (Claudio Pistola, Alessandro Gaeta, Alessandra Mancuso), in carica dal 30 giugno 2009 al 23 marzo 2011.\nNella primavera del 2013 promuove, con il segretario di Radicali italiani Mario Staderini, la campagna referendaria \"Cambiamo noi\", sei quesiti che riguardano divorzio breve, immigrazione, droghe, finanziamento pubblico ai partiti e otto per mille. Nel mese di giugno, a seguito della presentazione da parte di Marco Pannella di altri sei quesiti \"per la giustizia giusta\", notizia che gli organi dirigenti eletti dal Congresso apprendono da internet, De Lucia rilascia una durissima intervista a Liberi.tv. In seguito De Lucia criticher\u00e0 aspramente la scelta di Pannella di tenere una conferenza stampa in largo Argentina, a Roma, con Silvio Berlusconi, davanti a un fondale che riproduce le storiche immagini di Enzo Tortora in manette, in quanto gi\u00e0 nel 2000 Berlusconi aveva appoggiato quesiti analoghi per poi, al momento del voto, invitare all'astensione. \nAl Congresso di Radicali italiani del novembre 2013 si consuma la rottura (pi\u00f9 personale che politica, pi\u00f9 subita che cercata) con Marco Pannella: De Lucia annuncia la propria indisponibilit\u00e0 a ricoprire da quel momento qualsivoglia incarico e l'inizio di un anno sabbatico. Il giorno successivo la direzione di Radio Radicale comunica a De Lucia la sospensione (annunciata inizialmente come provvisoria) della rubrica settimanale \"Hyde Park Corner\", condotta ininterrottamente per dodici anni. \nIl 9 dicembre 2013 De Lucia pubblica a sorpresa un nuovo libro, sempre per Kaos edizioni: \"Al di sotto di ogni sospetto. 1963-1993: trent'anni di scandali affaristici e di guai giudiziari di Silvio Berlusconi prima del 1994 (cio\u00e8 prima che adoperasse la politica per avere l'immunit\u00e0 parlamentare e per farsi l'impunit\u00e0 legislativa ad hoc)\". Il libro fa infuriare Pannella, che il 29 dicembre attacca De Lucia dai microfoni di Radio radicale. .\nNel 2014 De Lucia fonda, con l'autore Duccio Parodi e l'attore Riccardo Monopoli, \"Parole liberate: oltre il muro del carcere\", concorso per poeti della canzone riservato alle persone detenute nelle carceri italiane, di cui assume l'incarico di Direttore artistico. L\u2019idea originale di \u201cParole liberate\u201d\u00e8 quella \u2013 mai tentata prima in Italia \u2013 di chiedere ai detenuti non semplicemente di \u201cscrivere una poesia\u201d, ma di divenire co-autori di una canzone: il bando prevede infatti che la lirica vincitrice sia affidata a un \u201cbig\u201d della musica italiana, perch\u00e9 la trasformi in Canzone. La Prima edizione dell'iniziativa viene ospitata dal Premio Lunezia come sezione speciale e ottiene subito il patrocinio del DAP (Direzione dell'Amministrazione Penitenziaria del Ministero dell'Interno) e un grande riscontro di pubblico. Alla Prima edizione partecipa il cantautore Ron, che il 19 gennaio 2015 esegue alla presenza del Sindaco di Milano, Giuliano Pisapia, il brano \"Clown Fail\", composto musicando il testo scritto da Cristian Benko in arte \"Lupetto\", all'epoca detenuto nel carcere di San Vittore e vincitore del Premio. Dalla successiva edizione, Parole liberate diventa un Premio autonomo e un'Associazione di Promozione Sociale, e raccoglie il sostegno delle pi\u00f9 importanti associazioni che si occupano di carcere, come A buon diritto, Associazione Antigone e Ristretti Orizzonti. Il 13 febbraio 2016 il Premio viene rilanciato e promosso da Carlo Conti (conduttore televisivo) nel corso della finalissima del Festival di Sanremo. Nella stessa occasione Gabriel Garko legge davanti a dodici milioni di telespettatori la lirica vincitrice della Seconda edizione. Lo stesso giorno il quotidiano Avvenire dedica un\u2019intera pagina all\u2019iniziativa. Nelle edizioni successive il Premio si avvale della collaborazione di Virginio (cantante), che musica il testo di Giuseppe Catalano \"P.s. Post scriptum\", eseguito il 15 giugno 2017 alla presenza del Sindaco di Milano Giuseppe Sala (politico), e di Enrico Maria Papes, che musica il testo \"Frammento\", composto da Pietro Citterio, vincitore della Terza edizione. Al momento della loro partecipazione a Parole liberate sia Catalano che Citterio erano detenuti nel carcere milanese di Opera. Dal 2019 Radio radicale \u00e8 media partner ufficiale del premio.\nNel maggio 2014 De Lucia pubblica \"Il Berluschino. Il fine e i mezzi di Matteo Renzi\" (Kaos edizioni), che vola al primo posto della classifica di Amazon (categoria: \"politica\") e resta nelle classifiche di vendita fino alla fine dell'anno.\nIl 15 aprile 2015 esce l'ottavo libro di Michele De Lucia, \"Matteo Salvini sottovuoto spinto\" (Kaos edizioni).\nIl 24 febbraio 2016, al termine di una conferenza stampa tenuta nella sede del Partito radicale a Roma, De Lucia e Pannella si riappacificano. Dal 2018 De Lucia, che anche negli anni precedenti ha sempre rivendicato il suo essere radicale, torner\u00e0 a iscriversi al Partito Radicale (Italia) e all'Associazione Luca Coscioni. \nIl 21 luglio 2016 esce \"Il Ducetto di Rignano sull'Arno\" (Kaos edizioni): concepito come strumento per la campagna a sostegno del \"No\" al referendum sulla riforma costituzionale promossa dall'allora premier Matteo Renzi, il libro vende cinquecento copie nel solo mese di agosto. Nello stesso periodo De Lucia partecipa a diverse iniziative per il \"No\" assieme al magistrato e saggista Otello Lupacchini.\nDalla fine del 2016 De Lucia \u00e8 impegnato nella realizzazione di un ciclo di sette spot del fotografo Oliviero Toscani sulla malattia di Malattia di Alzheimer. De Lucia \u00e8 autore dei testi con il giornalista Francesco Merlo, attore in uno degli spot e coordinatore della campagna, che ha l'obiettivo di sostenere il progetto di assistenza domiciliare gratuita promosso da A.I.MA.N. - Associazione italiana malattie neurodegenerative. Gli spot, interpretati in parte da attori detenuti ed ex detenuti del Centro Europeo Teatro e Carcere, vengono trasmessi a febbraio e a marzo 2018 su Sky Italia e su LA7. \nIl 28 marzo 2018 esce in tutte le librerie, dopo due anni e mezzo di lavorazione, un'opera monumentale (475 pagine) e dal forte respiro internazionale: \"Sangue infetto. Una catastrofe sanitaria, un incredibile caso giudiziario\"(Mimesis). "}
{"id": "2180864", "revid": "2056951", "url": "https://it.wikipedia.org/wiki?curid=2180864", "title": "Tumen", "text": "Il tumen era il raggruppamento di guerrieri pi\u00f9 grande dell'esercito mongolo. La sua grandezza originaria era di diecimila uomini e ogni tumen era diviso abitualmente per dieci in unit\u00e0 pi\u00f9 piccole: i \"minghaan\" da mille uomini, lo \"yagun\" da cento, l\"'arban\" da dieci. Questo sistema decimale di raggruppamento dei guerrieri consentiva una catena di comando semplice e capillare: ogni raggruppamento era comandato da un ufficiale di grado via via superiore, fino ad arrivare al comandante del tumen, di solito un generale molto influente all'interno del popolo mongolo.\nAl tempo di Gengis Khan, ad esempio, i comandanti dei tumen erano alcuni tra i personaggi pi\u00f9 importanti della nazione mongola, come alcuni fratelli di Gengis Khan o il generale Tsubodai, famoso per la sua abilit\u00e0 strategica.\nI comandanti dei tumen e dei minghaan avevano il rango di \"noyan\", ma i generali dei tumen pi\u00f9 importanti ottenevano anche il titolo di \"orlok\".\nOgni ufficiale dell'esercito mongolo aveva una medaglia di metallo che ne segnalava il rango, detta \"paitze\". I \"noyan\" ne avevano una d'oro che pesava circa 600 grammi, gli \"orlok\" una che pesava circa 1500 grammi. "}
{"id": "2180865", "revid": "1543377", "url": "https://it.wikipedia.org/wiki?curid=2180865", "title": "Italo-peruviani", "text": "Gli italo-peruviani o italo-peruani sono gli Italiani residenti da molti anni, o discendenti da emigrati italiani, nel Per\u00f9.\nStoria.\nL'emigrazione italiana nel Per\u00f9 \u00e8 stata secondaria rispetto ai grandi flussi dell'emigrazione italiana.\nInizialmente nello Stato sudamericano si radicarono al seguito degli Spagnoli pochi italiani (principalmente marinai provenienti dalla Repubblica di Genova), molti dei quali raggiunsero posizioni politico-economiche di primo livello nella societ\u00e0 peruviana coloniale e postcoloniale.\nIl pi\u00f9 noto in questo periodo storico fu il generale Francisco Bolognesi, figlio di un italiano emigrato a Lima nei primi dell'Ottocento, che si distinse nella guerra del Pacifico diventando un eroe nazionale del Per\u00f9. A lui \u00e8 intitolata una delle principali piazze della capitale peruviana.\nSolo dopo l'Unit\u00e0 d'Italia si ebbe un'emigrazione di massa, anche se esigua, specialmente dalle campagne impoverite del Veneto e del Meridione italiano.\nAttualmente vi sono poche migliaia di Italiani, concentrati nella capitale.\nComunit\u00e0 italiana.\nLa comunit\u00e0 italiana si caratterizza dall'essere iniziata fin dai tempi della colonia spagnola nel Per\u00f9. Concentrati a Lima e dintorni, questi primi italiani (alcune centinaia solamente) provennero maggioritariamente dall'area di Genova.\nNel 1857 gli Italiani nel Peru erano 3.142 ma nel 1876 raggiunsero un massimo storico di circa 10.000. Successivamente vi fu un loro calo, a conseguenza della guerra tra Cile e Per\u00f9.\nNel Novecento si esaur\u00ec l'emigrazione ligure e si ebbe una consistente venuta di veneti e meridionali, specialmente dalla Basilicata. Nel 1910 vi erano solo 6.000 Italiani, concentrati a Lima e il suo porto Callao.\nDopo la seconda guerra mondiale ci fu una modesta ripresa dell'afflusso di Italiani in Per\u00f9, ma in un numero esiguo se paragonato a quello andato in altri Stati Sudamericani (come il Venezuela e l'Argentina).\nGli Italo-peruani erano 3.774 nel 1940, quasi come nel 1850. Essi crebbero a 5.716 nel 1961, e si ridussero ad appena 4.062 nel 1981.\nAttualmente in Per\u00f9 vivono circa 30.000 cittadini italiani, concentrati nella capitale e in altre grandi citt\u00e0. Alcune fonti calcolano che i discendenti ammontano a circa 1.400.000 persone, la seconda comunit\u00e0 pi\u00f9 importante dopo quella spagnola.\nLa comunit\u00e0 italiana ha nel \"Colegio Antonio Raimondi\" di Lima il suo maggiore centro didattico, specializzato nella diffusione della lingua italiana, e nel giornale \"Il Messaggero Italo-peruviano\" il suo migliore informatore.\nUna delle maggiori contribuzioni italiane si ha nella cucina peruviana, dove molti piatti tipici sono influenzati dalla gastronomia ligure (specialmente nelle specialit\u00e0 ittiche).\nAssociazioni italiane.\nAlcune associazioni degli Italo-peruani rappresentano la collettivit\u00e0, alla quale fanno riferimento i quasi 100.000 Peruviani, che hanno antenati italiani risalenti fino ai tempi dell'Impero spagnolo. Le pi\u00f9 importanti sono:"}
{"id": "2180867", "revid": "287204", "url": "https://it.wikipedia.org/wiki?curid=2180867", "title": "Lama (buddhismo)", "text": "Lama (\"bla-ma\" in tibetano) \u00e8 un titolo del Buddhismo tibetano.\nDescrizione.\nIl termine \"lama\", che in tibetano significa \"Essere con qualit\u00e0 straordinarie\", indica il maestro di Dharma. Il titolo, tradotto dal termine sanscrito \"guru\", viene attribuito a un monaco che abbia conseguito tre anni, tre mesi e tre giorni di ritiro in solitudine, solitamente in eremo di montagna, o a un praticante laico di tantra avanzato con lo scopo di designarne l'alto livello di realizzazione spirituale, sufficiente a conferirgli l'autorit\u00e0 di insegnare.\nIn Tibet, molti lama vengono riconosciuti da piccoli come tulku, cio\u00e8 reincarnazioni di altri lama vissuti prima di loro, e conseguentemente vengono subito condotti in monastero per avviare un'approfondita educazione religiosa.\nIl titolo di lama \u00e8 riconosciuto anche nel Buddhismo mongolo, dal momento che la scuola buddhista pi\u00f9 diffusa in Mongolia \u00e8 quella tibetana, oltre che in Nepal e Bhutan, Paesi dove la teocrazia di Lhasa ha sempre esercitato una certa autorit\u00e0.\nIl lamaismo.\nTanto in Tibet quanto in Mongolia, nel Seicento i lama acquisirono un notevole peso politico, affiancandosi alle rispettive aristocrazie nel governo e nelle questioni economiche, instaurando la teocrazia, che nel corso del tempo venne chiamata \u00ablamaismo\u00bb. Da quel momento le comunit\u00e0 monastiche vantarono la propriet\u00e0 di vasti possedimenti fondiari e il diritto sulla servit\u00f9 della gleba, oltre che ampi privilegi nella suddivisione delle tasse imposte ai ceti inferiori.\nIl braccio armato del sistema lamaista tibetano in particolare era costituito dai Dob Dob, la cosiddetta \u00abpolizia monastica\u00bb, un ordine di monaci rozzi, addestrati a combattere come soldati e assai temuti da tutti i tibetani. Si calcola che nel XX secolo i lama tibetani, tra reincarnati e non, fossero pi\u00f9 di mille.\nIl lamaismo termin\u00f2 soltanto nel XX secolo. In Mongolia decadde nel 1924, alla morte di Bogd Khan, VIII Jebtsundamba Khutuktu, evento a cui segu\u00ec la proclamazione della Repubblica Popolare Mongola, sorretta dall'Unione Sovietica. In Tibet, invece, venne a mancare nel 1959, quando Tenzin Gyatso, XIV Dalai Lama, scapp\u00f2 in India per ottenere il sostegno internazionale contro la Cina, che aveva invaso il suo Paese nel 1950."}
{"id": "2180868", "revid": "54354", "url": "https://it.wikipedia.org/wiki?curid=2180868", "title": "Stringa bosonica", "text": ""}
{"id": "2180869", "revid": "287204", "url": "https://it.wikipedia.org/wiki?curid=2180869", "title": "Denyce Graves", "text": "Biografia.\nCresciuta dalla mamma nella citt\u00e0 di Bellevue (Washington D.C.)|Bellevue, a Sud-Est di Washington Comincia gli studi musicali come contralto/mezzosoprano alla Duke Ellington School for the Arts, una delle scuole pubbliche pi\u00f9 prestigiose di Washington, negli anni ottanta, incoraggiata dai suoi insegnanti. Grazie al suo grande talento, si guadagna una borsa di studio all'\"Oberlin Conservatory of Music\".\nFa parte della Wolf Trap Opera Company, che permette a giovani cantanti di continuare gli studi e perfezionarsi ulteriormente nel periodo di transizione tra il loro periodo accademico e l'inizio della vera e propria carriera.\nI suoi primi ruoli importanti arrivano al Houston Grand Opera, dove lavora dal 1988 al 1998. I suoi cavalli di battaglia sono i personaggi principali in \"Carmen\" e \"Samson et Dalila\".\nDebutta ufficialmente al Metropolitan Opera House nel 1995 con \"Carmen\", che ritorna ad interpretare anche l'anno successivo per una nuova edizione del regista Franco Zeffirelli, cantando la serata d'apertura al fianco di Pl\u00e1cido Domingo.\nNel 1999 recita ancora in \"Carmen\" con Pl\u00e1cido Domingo, per l'apertura della stagione del Los Angeles Opera.\nIl 20 gennaio 2005, canta l'inno patriota \"American Anthem\" durante la 55\u00aa Inaugurazione Presidenziale.\nNel 2007 canta il brano Could Heaven Be contenuto nell'album We All Love Ennio Morricone.\nNel 2008 interpreta il ruolo di Margaret Garner al Michigan Opera Theatre e torna al Washington National Opera come Carmen, affiancata dal giovane Thiago Arancam nei panni di Don Jos\u00e8, sotto la guida del maestro Julius Rudel."}
{"id": "2180870", "revid": "253269", "url": "https://it.wikipedia.org/wiki?curid=2180870", "title": "Lassie", "text": "Lassie (in italiano ; in inglese ) \u00e8 un personaggio immaginario creato da Eric Knight; \u00e8 un cane femmina di razza Rough Collie, protagonista di una breve storia che venne poi estesa nel romanzo \"Torna a casa Lassie!\" pubblicato nel 1940, dal quale venne tratto nel 1943 un noto lungometraggio omonimo, \"Torna a casa, Lassie!\", con un cane di nome Pal ad interpretare Lassie. Pal apparve in seguito, sempre con il nome d'arte Lassie, in altri sei lungometraggi della MGM fino al 1951. Il proprietario e formatore di Pal, Rudd Weatherwax, acquis\u00ec poi il nome Lassie e il marchio dalla MGM ed apparve con Pal (ancora come Lassie) in rodei, fiere e eventi simili in tutta l'America nei primi anni cinquanta; nel 1954 debutt\u00f2 la serie TV \"Lassie\", vincitrice di un Emmy e destinata ad essere realizzata per quasi vent'anni, nella quale comparvero i discendenti di Pal nella parte di Lassie. Il personaggio compare in trasmissioni radiofoniche, televisive, cinematografiche, serie televisive, cartoni animati, fumetti, romanzi e altri media, oltre ad essere soggetto di un vasto \"merchandising\".\nLa fama di Lassie in Italia \u00e8 stata tale che, per decenni, veniva popolarmente - ed impropriamente - definita \"lassie\" l'intera razza canina collie (o pastore scozzese). Il collie era gi\u00e0 diventato popolarissimo nel Regno Unito nei primi anni del XX secolo, quando il regista e produttore Cecil M. Hepworth port\u00f2 sullo schermo Blair, il cane di casa, che divent\u00f2 protagonista di una serie di film dal grandissimo successo come \"Rescued by Rover\", il pi\u00f9 famoso tra tutti, dove il collie Rover salvava la sua padroncina rapita.\nStoria.\n1930-1940.\nDue anni dopo l'uscita del racconto, l'autore pubblic\u00f2 \"Torna a casa Lassie!\", fortunatissimo romanzo per ragazzi venduto in milioni di copie e tradotto in ben 26 lingue, tra cui l'italiano.\nLa storia racconta di una povera famiglia che per guadagnarsi qualche soldo vende Lassie, il collie (femmina) del figlio. Sia il cane sia il ragazzino soffrono di questa separazione, peggiorata quando il nuovo padrone porta Lassie nella sua casa di villeggiatura in Scozia. Comunque il coraggio e l'istinto del collie la portano a fuggire e il libro ne segue il disperato viaggio per ritornare dal ragazzo che ama.\nIn seguito nel 1943, la Metro Goldwyn Mayer acquist\u00f2 i diritti per realizzarne un film, dove anche la morte dello sceneggiatore (si trattava di E. Knight, morto in un incidente aereo) non interruppe la prosecuzione delle riprese. Il film \"Torna a casa, Lassie!\" diretto da Fred M. Wilcox e interpretato da Elizabeth Taylor e Roddy McDowall venne distribuito nei cinema con un enorme successo.\nLa MGM volle proseguire il successo del film, realizzando negli anni '40 molti altri film con come protagonista il cane eroe: Nel 1945, \"Il figlio di Lassie\" con Peter Lawford e June Lockhart. L'anno dopo \"Il coraggio di Lassie\" (con Elizabeth Taylor, dal primo film), e cominci\u00f2 il \"Lassie Radio Show\" (trasmesso fino al 1949).\nLa fama di Lassie in Italia \u00e8 stata tale che per decenni veniva popolarmente definito Lassie l'intera razza canina collie (o pastore scozzese).\n1950-1990.\nTra il 1954 e il 1973 fu realizzata negli Stati Uniti la longeva e famosa serie televisiva \"Lassie\". In seguito, altre serie furono realizzate negli anni '80 e '90 da altre compagnie di produzione. Nel 1997 una compagnia di produzione canadese, Cinar Inc. (ora \"Cookie Jar Entertainment\"), produsse una terza serie televisiva per l'Animal Planet network negli USA e YTV in Canada.\nLe varie serie hanno tutte un cast differente, ma i temi centrali del racconto rimangono sempre immutati.\nDopo il 2000.\nNel 2005 un remake dell'originale \"Lassie Come Home\" fu prodotto in Inghilterra e fu accolto calorosamente da critici come Michael Wilmington del \"Chicago Tribune\", che lo ha giudicato \"splendidamente interpretato\".\nLassie \u00e8 uno di soli tre animali (a parte i pochi animali fittizi, come Topolino e Bugs Bunny) ad aver ottenuto una stella sull'Hollywood Walk of Fame \u2013 le altre due star animali sono Rin Tin Tin e Strongheart. Nel 2005 il settimanale \"Variety\" lo ha inserito tra le \"100 icone di tutti i tempi\" ed era la sola star animale della lista.\nFilmografia.\nFilm TV.\nN.B: film TV tratti unendo episodi della serie classica.\nBibliografia.\n\"Seafarer Books\"\n\"Whitman Cozy-Corner\"\n\"Whitman Novels\"\n\"Big Little Books\"\n\"Golden Books\"\n\"Tell-a-Tale Books\"\n\"Tip-Top Books\"\n\"Wonder Books\"\n\"Marian Bray\"\n\"The New Lassie\"\n\"Other\""}
{"id": "2180871", "revid": "48040", "url": "https://it.wikipedia.org/wiki?curid=2180871", "title": "A.C. La Dominante", "text": ""}
{"id": "2180872", "revid": "1543377", "url": "https://it.wikipedia.org/wiki?curid=2180872", "title": "Teoria di stringa bosonica", "text": "La teoria di stringa bosonica \u00e8 la versione originale della teoria delle stringhe sviluppata alla fine degli anni 60 del XX secolo.\nAll'inizio degli anni '70, con la scoperta della supersimmetria, fu sviluppata la nuova versione della teoria detta teoria delle superstringhe, che da allora \u00e8 il nuovo riferimento, lasciando alla teoria di stringa bosonica solo il posto di modello di approccio alla teoria delle stringhe.\nProblemi.\nSebbene abbia molte caratteristiche attraenti, la teoria di stringa bosonica ha un paio di caratteristiche che la rendono inadeguata come modello fisico.\nPrima di tutto predice solo l'esistenza dei bosoni, mentre le particelle fisiche sono per lo pi\u00f9 fermioni.\nIn secondo luogo predice l'esistenza di particelle con massa immaginaria chiamate tachioni, che dovrebbero viaggiare pi\u00f9 velocemente della luce, in conflitto con la fisica che conosciamo. Tra l'altro queste particelle non sono mai state osservate.\nIn generale la teoria di stringa bosononica mostra inconsistenze dovute anche a un'anomalia conforme, che tuttavia uno spaziotempo a 26 dimensioni, 25 spaziali e una temporale cancellerebbe.\nSi pu\u00f2 anche dire che la teoria di stringa bosonica preveda stati \"fantasma\" di particelle. Nello spazio a 26 dimensioni questi particolari stati non hanno alcuna interazione con gli altri stati e pertanto possono essere ignorati rendendo consistente la teoria.\nQuesta alta dimensionalit\u00e0 non comporta problemi per la teoria bosonica, perch\u00e9 pu\u00f2 essere formulata in modo tale che lo spaziotempo si arrotoli lungo le 22 dimensioni extra, formando una struttura toroidale, che lascerebbe visibili solo le quattro dimensioni dello spaziotempo che conosciamo."}
{"id": "2180873", "revid": "729019", "url": "https://it.wikipedia.org/wiki?curid=2180873", "title": "Edelaraudtee", "text": "Edelaraudtee (in italiano Ferrovie sudoccidentali) \u00e8 una societ\u00e0 di ferrovie estone. Fu fondata nel 1997, possiede le linee da Tallinn a P\u00e4rnu e Viljandi.\nEdelaraudtee opera anche come servizio passeggeri da Tallinn a Narva, Orava e Valga.\nLa British railway company GB Railways ha acquistato la societ\u00e0 nel 2000, oggi fa parte di FirstGroup.\nEdelaraudtee ha attualmente chiuso il traffico di treni passeggeri tra Tartu e Valga."}
{"id": "2180874", "revid": "12109", "url": "https://it.wikipedia.org/wiki?curid=2180874", "title": "Tegola marsigliese", "text": "La tegola marsigliese \u00e8 un tipo di tegola laterizia piana.\nCaratteristiche.\nLa tegola marsigliese viene preferita ai coppi per vari motivi, tra cui il minor costo, il minor peso e la facilit\u00e0 di sostituzione.\nUna serie di sagomature sul perimetro permette l'incastro tra una tegola e l'altra ed evita infiltrazioni di pioggia.\nLe dimensioni medie di una tegola marsigliese sono comprese tra 41 cm. \u00d7 25 cm e i 45 cm. x 26,5 ed il peso va da 2,5 a 3,5 kg. Esistono in produzione da decenni anche tegole marsigliesi di dimensioni maggiori. \nPer coprire un m\u00b2 di falda occorrono mediamente 14 tegole.\nPosa.\nLa posa delle tegole marsigliesi si esegue per file orizzontali, su listelli in legno o su pannelli prefabbricati, predisponendo la prima fila allineata alla gronda del tetto. Le tegole vengono quindi posate sfalsate, in modo che le giunture non rimangano allineate, e sovrapponendo i terminali delle tegole. La parte di tegola che rimane scoperta \u00e8 quindi compresa tra 32 e 39 cm.\nEsistono pezzi speciali, chiamati \"mezza tegola\", che consentono di completare una falda senza dover tagliare tegole intere.\nPer completare il tetto vi sono altri pezzi speciali per colmi, converse, comignoli, paraneve, supporti per antenne. Esistono anche tegole marsigliesi realizzate in vetro anzich\u00e9 in laterizio, per permettere l'illuminazione dei vani sottotetto senza la necessit\u00e0 di dover posare serramenti.\nLe falde dei tetti coperti con tegole marsigliesi hanno solitamente una pendenza minima del 30% e possono arrivare fino al 100%.\nIn zone molto ventose, o su falde con elevata pendenza, le tegole debbono essere chiodate ai listelli di supporto per mezzo di un foro passante di cui solitamente sono dotate; alcune tegole prevedono anche un occhiello per la legatura con filo di ferro dalla parte inferiore.\nStoria.\nLa tegola marsigliese \u00e8 stata brevettata il 25 marzo 1841 dai fratelli Fran\u00e7ois \u2013 Xavier e Thi\u00e9baut \u2013 Joseph Gilardoni..\nSi trattava di una idea rivoluzionaria, per l'epoca, poich\u00e9 per la prima volta le tegole potevano essere prodotte industrialmente. Le tegole dei fratelli Gilardoni prevedevano, oltre agli incastri sui lati sinistro e superiore della tegola, anche un ispessimento a losanga al centro, nella faccia superiore, che permetteva di evitare il collasso della tegola durante l'essiccatura e serviva di supporto ai piedi dei posatori che camminavano sui tetti."}
{"id": "2180876", "revid": "125262228", "url": "https://it.wikipedia.org/wiki?curid=2180876", "title": "'Ndrina Giamp\u00e0", "text": "La 'ndrina Giamp\u00e0 \u00e8 una cosca malavitosa o 'ndrina del quartiere Nicastro di Lamezia Terme, nelle zone di Via del Progresso, Via Marconi, Via Aldo Moro, il quartiere Razionale, Contrada Scin\u00e0, il quartiere Bella e altre zone limitrofe, come la zona industriale di Marcellinara, Pianopoli e Feroleto Antico. Il capo-societ\u00e0, ovvero il boss della 'ndrina, \u00e8 Francesco Giamp\u00e0, alias \"Il professore\", attualmente in carcere a scontare l'ergastolo.\nLe loro attivit\u00e0 vanno dal traffico di droga: cocaina e mariuana e traffico di armi.\nStoria.\nAnni ottanta e novanta.\nLa 'ndrina Giamp\u00e0, la cosca pi\u00f9 potente di Lamezia Terme, si afferma sul finire degli anni ottanta, inizio anni novanta, quando Francesco Giamp\u00e0, \"Il professore\" conduce una faida contro la 'ndrina capeggiata da Pasquale Giamp\u00e0, detto \"Tranganiello\". Con l'omicidio di Pasquale Giamp\u00e0 del settembre 1992 finisce la faida, che vede vincitore \"Il professore\", nonch\u00e9 un conseguente mutamento della geografia criminale lametina. Francesco Giamp\u00e0 diviene difatti capo del nascente locale criminale Cerra-Torcasio-Giamp\u00e0, egemone all'epoca su tutta la zona di Nicastro.\nAnni 2000 - Faida di Lamezia Terme.\nA partire dal 2002, a seguito della sentenza del processo \"Primi passi\" i locali di 'ndrangheta dei Cerra-Torcasio-Gualtieri e quello dei Giamp\u00e0, che un tempo costituivano un'unica organizzazione criminale, a seguito di una grave scissione interna diventano protagonisti di una cruenta guerra di mafia. La faida di Lamezia Terme, che si \u00e8 conclusa nel 2011, ha prodotto decine e decine di omicidi e vari tentati omicidi.\nNel 2015 con l'operazione Andromeda viene fatta luce sulla pace tra gli Iannazzo-Giamp\u00e0 ed i Torcasio-Gualtieri avvenuta anche grazie alla mediazione di clan del reggino.\nOrganizzazione.\nAl vertice della 'ndrina c'\u00e8 \"Francesco Giamp\u00e0\", alias \"Il professore\", che secondo le ricostruzioni di numerosi collaboratori di giustizia, continua a ricoprire il ruolo di capo del Locale di Nicastro, riuscendo a impartire ordini anche dal carcere.\nAl di sotto di Francesco Giamp\u00e0 vi \u00e8 la Commissione formata da \"Giuseppe Giamp\u00e0\", Vincenzo Bonaddio, \"Pasquale Giamp\u00e0\", Aldo Notarianni e Rosario Cappello. Al di sotto della Commissione vi sono altri affiliati.\nTutti i componenti della sopracitata \"Cupola\" sono stati arrestati nell'Operazione Medusa, eseguita il 28 giugno 2012."}
{"id": "2180880", "revid": "287204", "url": "https://it.wikipedia.org/wiki?curid=2180880", "title": "Udo Jurgens", "text": ""}
{"id": "2180881", "revid": "93556", "url": "https://it.wikipedia.org/wiki?curid=2180881", "title": "Giuseppe De Stefano", "text": " \u00c8 stato il capo dell'omonima cosca della 'Ndrangheta.\nBiografia.\nDivenne latitante dal 2003 e fu incluso nella lista dei 30 pi\u00f9 ricercati d'Italia fino alla sua cattura il 10 dicembre, 2008 a Reggio Calabria.\n\u00c8 il figlio del noto ex capobastone Paolo De Stefano, ucciso nel 1985, considerato uno dei pi\u00f9 alti capi della 'Ndrangheta.\n\u00c8 stato condannato a 18 anni di carcere per traffico di droga e a 30 per associazione mafiosa.\nDivenne capobastone dei De Stefano dopo l'arresto dello zio Orazio De Stefano, fratello di Paolo nel febbraio 2004.\nSuo fratello maggiore Carmine De Stefano fu arrestato nel dicembre 2001."}
{"id": "2180882", "revid": "453359", "url": "https://it.wikipedia.org/wiki?curid=2180882", "title": "H\u00e1karl", "text": "Lo (: ; letteralmente \"squalo\" in islandese), noto anche come k\u00e6stur h\u00e1karl (; \"squalo fermentato\" oppure erroneamente \"squalo putrefatto\"), \u00e8 un cibo tipico della cucina islandese.\nTradizione.\nLa tradizione islandese racconta che le origini dell'h\u00e1karl risalgono al 1601 nei pressi nell'insediamento di Asparv\u00edk, a nord del fiordo di Bjarnarfj\u00f6r\u00f0ur. Fu una scoperta fortuita, dal momento che lo squalo era stato da sempre considerato velenoso per il forte contenuto di ammoniaca delle sue carni. In quell'anno uno squalo venne tirato a terra e lasciato a marcire, dopodich\u00e9 qualcuno pens\u00f2 di appenderlo ad asciugare, ma nessuno ebbe il coraggio di assaggiarlo a causa della puzza.\nA questo punto, la leggenda narra che il magistrato della contea e i suoi compari erano soliti chiedere cibo ovunque essi andassero, anche ai contadini che non erano neppure in grado di nutrire la propria famiglia. Cos\u00ec un giorno un contadino lo invit\u00f2 alla baracca di legno per assaggiare lo squalo e nessuno si preoccup\u00f2 di pensare che si sarebbe potuto rivelare come velenoso: al contrario, il magistrato e i suoi uomini, che soffrivano tutti di scorbuto e dissenteria, a distanza di una settimana dopo aver mangiato lo squalo si trovarono tutti in ottima salute.\nPer la sua particolare preparazione e per l'odore e gusto assai peculiari, lo \"h\u00e1karl\" \u00e8 spesso associato al folclore islandese; a volte \u00e8 chiamato (erroneamente) \"squalo putrefatto\" o \"squalo marcio\", denominazione ugualmente usata in inglese (\"rotten shark\"); in realt\u00e0 lo \"h\u00e1karl\" non \u00e8 putrefatto, ma fermentato. Si tratta della carne ottenuta principalmente da due specie di squalo: lo squalo groenlandese (\"Somniosus microcephalus\") e lo squalo elefante (\"Cetorhinus maximus\"). Lo \"h\u00e1karl\" ha un caratteristico odore di ammoniaca e un gusto simile al formaggio molto stagionato. \u00c8 un esempio tipico di alimento di gusto acquisito, anche se molti islandesi si rifiutano di mangiarlo, e non se ne sono mai cibati nella loro vita. \nCibarsi di \"h\u00e1karl\" \u00e8 considerato dalla tradizione come segno di coraggio e di forza e viene proposto al turista straniero come una sorta di \"sfida\". Nel comune di Stykkish\u00f3lmur \u00e8 presente il Museo dello squalo di Bjarnarh\u00f6fn, un luogo storico dove \u00e8 possibile osservare la lavorazione tradizionale del prodotto.\nCaratteristiche.\nLa carne fresca dello squalo appena pescato \u00e8 dura, coriacea e non commestibile in quanto tossica, dal momento che l'animale non possiede un sistema urinario come i mammiferi: l'urea e l'ossido trimetilamminico sono presenti nel sangue degli squali a livelli elevati, per mantenere l'equilibrio elettrolitico dell'organismo degli squali con l'ambiente marino.\nLa carne di squalo pu\u00f2 perci\u00f2 essere consumata solo dopo un lungo processo di trattamento, di cui lo \"h\u00e1karl\" islandese rappresenta uno dei rari esempi. Lo \"h\u00e1karl\" trattato ha un forte odore di ammoniaca, non dissimile da quello di molti prodotti per la pulizia domestica. \nLe propriet\u00e0 alimentari dello squalo della Groenlandia fermentato non sono state completamente studiate, anche se \u00e8 possibile che sia ricco di acidi grassi omega-3 e vitamine A e D. Peraltro, l'olio di fegato di squalo (chiamato dagli islandesi \"\u00deran\") \u00e8 stato per secoli un rimedio ai problemi del tratto respiratorio e del sistema digestivo.\nProduzione.\nSe l'odore e il gusto dello \"h\u00e1karl\" sono caratteristici, non meno lo \u00e8 la sua preparazione. Lo squalo appena pescato viene privato della testa e delle interiora e sistemato in una fossa scavata nella spiaggia ghiaiosa; la fossa viene poi ricoperta a sua volta di ciottoli in modo da formare una sorta di collinetta, sulla quale vengono poste infine delle pietre pi\u00f9 pesanti che servono a pressare lo squalo. In questo modo, i fluidi presenti nella carne dello squalo vengono espulsi. Lo squalo viene lasciato a fermentare nella fossa per un periodo che va da 3 a 6 mesi, a seconda della stagione, al fine di eliminare le tossine contenute nella carne.\nQuando l'odore di ammoniaca viene distintamente percepito, la carcassa dello squalo viene estratta dalla fossa e la sua carne, ormai ammorbidita, viene tagliata in spesse strisce ed appesa a seccare per diversi mesi in un luogo ventilato, lontano dalle abitazioni (a causa della puzza). Durante il periodo di essiccazione si sviluppa una crosta brunastra, che viene rimossa prima della consumazione. Lo \"h\u00e1karl\" viene quindi confezionato sotto vuoto, eventualmente tagliato a pezzetti, e commercializzato per il consumo. Modernamente, per\u00f2, la carne di squalo viene pressata anche in grossi contenitori plastici sottovuoto.\nConsumo.\nLo \"h\u00e1karl\" viene tradizionalmente servito come elemento del cosiddetto \"\u00deorramatur\", una selezione di piatti tipici islandesi consumata nel mese di febbraio (\"\u00feorramatur\" significa \"cibo del mese di \"\u00feorri\", \"secco\", antica denominazione del mese di mezz'inverno); tuttavia, lo si pu\u00f2 trovare facilmente in vendita nei negozi per tutto l'anno, e viene consumato in ogni stagione.\nLo \"h\u00e1karl\" viene in genere servito sul tagliere del \"\u00feorramatur\", in cubetti infilzati su uno stuzzicadenti oppure a macero dentro un cicchetto riempito di \"Brenniv\u00edn\", la tipica acquavite islandese che accompagna la specialit\u00e0 e che serve a mascherare l'odore e il sapore.\nEsiste in due variet\u00e0: il \"gl\u00e9rh\u00e1karl\" (lett. \"squalo vetroso\"), piuttosto duro e di colore rossastro, ottenuto dalla ventresca, e lo \"skyrh\u00e1karl\", (lett. \"squalo-skyr), pi\u00f9 morbido e bianco, ottenuto dal resto del corpo.\nSapore.\nIn generale, chi tenta di assaggiarlo la prima volta ha un immediato moto di repulsione dovuto all'odore nauseabondo e al gusto sgradevole; per questo, i \"neofiti\" sono spesso avvertiti di tapparsi il naso prima di ingerirlo, dato che l'odore \u00e8 assai pi\u00f9 forte del gusto. Usualmente, e cos\u00ec nel \"\u00feorramatur\", \u00e8 accompagnato da un bicchierino di acquavite locale, il cosiddetto \"brenniv\u00edn\" (letteralmente: \"vino ardente\"). \nLo chef Anthony Bourdain, che ha viaggiato a lungo per il mondo assaggiando ogni tipo di cucina locale per una trasmissione su Travel Channel, ha descritto lo \"squalo marcio\" islandese come \"la cosa peggiore, pi\u00f9 disgustosa e dal sapore pi\u00f9 schifoso\" che abbia mai mangiato.\nLo chef Gordon Ramsay, dopo avere sfidato il giornalista James May ad assaggiare tre \"delikatessen\" (il whisky al serpente laotiano, il pene di toro e lo h\u00e1karl), ha alla fine vomitato dopo avere assaggiato quest'ultimo, mentre May ha resistito. L'unica reazione di May \u00e8 stata: \"Lei mi delude, Ramsay\" \"(You disappoint me, Ramsay)\".\nAndrew Zimmern, conduttore della trasmissione \"Orrori da gustare\" trasmessa da Travel Channel, ha descritto l'odore dello \"h\u00e1karl\" come \"una delle cose pi\u00f9 orribili che abbia annusato nella mia vita\", ma ha anche detto che il sapore non era poi cos\u00ec tremendo come l'odore. Ha comunque affermato che lo h\u00e1karl non \u00e8 \"roba per stomacucci\"."}
{"id": "2180886", "revid": "1029394", "url": "https://it.wikipedia.org/wiki?curid=2180886", "title": "'Ndrina Tegano", "text": ""}
{"id": "2180887", "revid": "125958117", "url": "https://it.wikipedia.org/wiki?curid=2180887", "title": "Giovanni Tegano", "text": "\u00c8 stato il capo dell'omonima cosca della 'Ndrangheta, nonch\u00e9 capo-locale di Archi.\nLa 'ndrina proviene dal quartiere Archi di Reggio Calabria, di cui fanno parte anche i suoi fratelli Pasquale e Giuseppe.\nRuolo.\nRaggiunge i vertici della 'ndrangheta reggina, e avr\u00e0 il ruolo di capo-locale di Archi fino al suo arresto nel 2010. Verr\u00e0 sostituito da suo nipote, nonch\u00e9 cognato di Orazio De Stefano.\nCondanna e latitanza.\n\u00c8 stato condannato all'ergastolo per omicidio e associazione a delinquere di tipo mafioso. Latitante dal 1993, \u00e8 stato incluso nell'elenco dei 30 pi\u00f9 ricercati d'Italia. \nSuo fratello Pasquale Tegano, ricercato dal 1994, fu arrestato il 6 agosto 2004.\nArresto.\n\u00c8 stato arrestato il 26 aprile 2010 a Reggio di Calabria, in localit\u00e0 Perretti insieme ad altre 5 persone. A seguito del suo arresto dinanzi alla Questura di Reggio Calabria una donna grid\u00f2 \"Tegano \u00e8 uomo di pace\", nel 2011 il pentito Nino Lo Giudice svela il perch\u00e9 di quella frase sostenendo che durante la sua latitanza Tegano d'accordo con Pasquale Condello avrebbe mandato delle imbasciate nelle carceri per evitare frizioni all'interno delle 'ndrine e per affiliare poca gente ma che potesse garantire la pace, il tutto per far s\u00ec che la 'ndrangheta potesse operare indisturbata lontano dagli occhi dell'opinione pubblica e degli organi investigativi. Qualche giorno dopo, sempre dinanzi alla Questura di Reggio Calabria, alcuni giovani reggini insieme a molti cittadini esposero uno striscione con la scritta \"i veri uomini di pace siete voi\" riferito ai poliziotti della Questura di Reggio Calabria in segno di ringraziamento.\n\u00c8 morto il 7 luglio 2021 all'et\u00e0 di 82 anni mentre si trovava rinchiuso al 41 bis nel carcere di Opera."}
{"id": "2180890", "revid": "767487", "url": "https://it.wikipedia.org/wiki?curid=2180890", "title": "Flyleaf (album)", "text": "Flyleaf \u00e8 il primo album in studio del gruppo post-grunge statunitense Flyleaf, pubblicato negli Stati Uniti il 4 ottobre 2005 dalla Octone Records.\nIl brano \"I'm So Sick\" \u00e8 stato inserito nella colonna sonora del film \"Die Hard - Duri a morire\"."}
{"id": "2180899", "revid": "123621038", "url": "https://it.wikipedia.org/wiki?curid=2180899", "title": "Tyrone Power", "text": "\u00c8 ricordato in particolare per parti di eroe malinconico e spesso perdente oppure di \"bel tenebroso\", in film girati fra gli anni trenta e cinquanta.\nBiografia.\nFiglio d'arte, segu\u00ec ben presto il padre Tyrone Sr. (attore del cinema muto, morto nel 1931) nella carriera cinematografica, divenendo una sorta di sex-symbol, come accadde a Rodolfo Valentino. La madre era invece Helen Emma Reaume detta \"Patia\". Partecip\u00f2 alla seconda guerra mondiale come aviatore nel corpo dei marines. Mor\u00ec per infarto il 15 novembre 1958, sul set madrileno del film \"Salomone e la regina di Saba\". Colto da malore durante una pausa delle riprese del duello con l'attore George Sanders, Power mor\u00ec durante il trasporto all'ospedale. Verr\u00e0 poi sostituito da Yul Brynner nelle riprese. Fu sepolto all\"'Hollywood Forever Cemetery\", il cimitero dei \"divi\" sulla collina di Hollywood.\nVita privata.\nTyrone Power si spos\u00f2 tre volte e divorzi\u00f2 due. Furono proprio le sue relazioni extraconiugali a compromettere i matrimoni con l'attrice francese Annabella (sposata nel 1939 e da cui divorzi\u00f2 nel 1948) e con Linda Christian (sposata nel 1949 e da cui divorzi\u00f2 nel 1956). Dal matrimonio con la Christian nacquero nel 1951 Romina e nel 1953 Taryn. Dall'unione con la terza moglie, Deborah Ann Montgomery Minardos, sposata nel 1958, pochi mesi prima di morire, nacque l'anno successivo Tyrone William IV, diventato anch'egli un attore."}
{"id": "2180906", "revid": "280502", "url": "https://it.wikipedia.org/wiki?curid=2180906", "title": "Lasix", "text": ""}
{"id": "2180908", "revid": "21425506", "url": "https://it.wikipedia.org/wiki?curid=2180908", "title": "Banca Intermobiliare di Investimenti e Gestioni", "text": ""}
{"id": "2180910", "revid": "216538", "url": "https://it.wikipedia.org/wiki?curid=2180910", "title": "20000 leghe sotto i mari", "text": ""}
{"id": "2180912", "revid": "443057", "url": "https://it.wikipedia.org/wiki?curid=2180912", "title": "San Carlo (azienda)", "text": "San Carlo Gruppo Alimentare S.p.A. \u00e8 un'azienda italiana con sede a Milano e specializzata nella produzione di patatine, grissini, crostini, popcorn, pangrattato, toast, piadine e tramezzini.\nStoria.\nNel 1936 Francesco Vitaloni apre a Milano insieme alla moglie Angela una rosticceria in via Lecco 18, che chiama San Carlo come la vicina chiesa di San Carlo al Lazzaretto. Nel negozio si frigge di tutto, dal pollo alla verdura. Particolare successo hanno le patatine croccanti che i coniugi Vitaloni distribuiscono poi ogni giorno anche ai bar della zona. La produzione \u00e8 tale (20 chili di patatine al giorno) da dover trasferire l'attivit\u00e0 nel 1940 nel quartiere di Greco, in locali pi\u00f9 ampi.\nNegli anni cinquanta il figlio di Francesco, Alberto Vitaloni, prende la guida dell'azienda. Viene ampliata la gamma dei prodotti anche agli snack salati, pani e dolci. Nel 1970 la societ\u00e0, inizialmente chiamata \"San Carlo... le patatine\", prende il nome di \"San Carlo Gruppo Alimentare\". La sede centrale \u00e8 portata in via Turati, sempre a Milano, e viene estesa la rete distributiva. Nel 1988 inizia anche l'espansione in Europa attraverso una serie di acquisizioni: dapprima Irpa in Francia, nel 1989 Aperitivos Espa\u00f1oles in Spagna, nel 1990 Gardail e Painsol di nuovo in Francia, nel 1991 Tucker in Gran Bretagna e Soprex in Francia, nel 1992 Highlander in Gran Bretagna e Crespan in Spagna. Nel 1992, dopo aver dato vita a Unichips Finanziaria, la holding di controllo delle partecipazioni del gruppo, acquisisce dalla Pavesi di Novara, facente parte del gruppo IRI, il marchio aziendale Pai, controllando il 70% del mercato delle patatine. L'Antitrust dar\u00e0 il via libera all'intesa.\nNel 2000 sono aperte nuove linee: Wacko's chips e snack per bimbi, Autentica Trattoria (chips e bakery), Vivalia (linea chips dedicata all'area benessere). Nel 2011, in occasione dei 75 anni della societ\u00e0, entra in azienda anche la terza generazione dei Vitaloni, Susanna, figlia di Alberto. Nel 2014 altre linee: Pi\u00f9 Gusto, Lime e Pepe Rosa, La Rustica.\nNell'ottobre 2015 Alberto Vitaloni \u00e8 colpito da un ictus. Il 18 marzo 2016 dona a tre dei suoi 4 figli (Francesco, Susanna e Michele) tre identiche quote del 15% di Unichips Finanziaria legate da un patto di sindacato. Il 21 ottobre 2016, un mese dopo la morte della moglie Laura, Alberto dona a Susanna la nuda propriet\u00e0 di un ulteriore 35,04%, dandole cos\u00ec il controllo della holding e designandola di fatto come erede alla guida del gruppo. Il 5 giugno 2017, lo stesso Alberto chiede al Tribunale di Milano di revocare la donazione fatta a Francesco e Michele. Con sentenza del 6 maggio 2021 il Tribunale nega la revoca e condanna Alberto a rifondere ai due figli le spese legali del giudizio.\nStabilimenti.\nAttualmente i siti di produzione in Italia sono situati a:\nSponsorizzazioni.\nDal 2008 sponsorizza la squadra motociclistica Gresini Racing.\nDal 2009 \u00e8 sponsor istituzionale del .\nDal 2010 \u00e8 sponsor istituzionale del ."}
{"id": "2180918", "revid": "465169", "url": "https://it.wikipedia.org/wiki?curid=2180918", "title": "Festivit\u00e0 nell'antica Grecia", "text": "Il calendario civico-religioso greco si articolava in dodici mesi. Pur condividendo spesso \"nomi comuni\", ogni \"p\u00f3leis\" ne possedeva uno proprio. Tale calendario segnava soprattutto i momenti sacrificali, quindi le \"feste\" (\u1f11\u03bf\u03c1\u03c4\u03b1\u1f76 \"heorta\u00ed\"), che li caratterizzavano. Il mese di questo calendario \u00e8 di tipo \"lunare\" e corrisponde all'evolversi delle diverse fasi della luna. I nomi dei diversi calendari cittadini hanno sempre corrispondenze con i nomi delle divinit\u00e0 o delle festivit\u00e0.\nIl calendario che meglio conosciamo \u00e8 quello attico, quindi quello relativo ad Atene, che risale al periodo della riforma di Solone e all'intervento di Nicomaco (V secolo a.C.) che, su scelta popolare, fu incaricato di stilarlo indicandone i momenti sacrificali.\nIl calendario attico si svolgeva nella seguente suddivisione mensile:"}
{"id": "2180924", "revid": "216538", "url": "https://it.wikipedia.org/wiki?curid=2180924", "title": "Unit\u00e0 di misura anglosassoni", "text": ""}
{"id": "2180925", "revid": "216538", "url": "https://it.wikipedia.org/wiki?curid=2180925", "title": "Diametro terrestre", "text": ""}
{"id": "2180927", "revid": "196390", "url": "https://it.wikipedia.org/wiki?curid=2180927", "title": "E alla fine arriva mamma", "text": ""}
{"id": "2180928", "revid": "1505830", "url": "https://it.wikipedia.org/wiki?curid=2180928", "title": "Gian Mauro Borsano", "text": "Biografia.\nDopo essersi laureato in ingegneria in Svizzera, cominci\u00f2 la sua carriera da imprenditore fabbricando marmitte o \"aggiustando televisori\" come afferm\u00f2 e disse pi\u00f9 volte. Agli albori degli anni ottanta divenne presidente del colosso Gima, azienda che lavorava nel campo dell'edilizia con 400 dipendenti ed un fatturato di 600 miliardi di lire. Fa ingresso nel mondo del calcio comperando il nella primavera del 1989 per 8 miliardi, quando ormai era condannato alla retrocessione, e ricostruisce una squadra in grado di affrontare il campionato successivo in serie B.\nOttiene subito la promozione in serie A come primo in classifica, riuscendo a portare il Toro fino alla finale di Coppa UEFA l'anno successivo. Siamo nell'estate 1992, e iniziano i problemi. L'imprenditore era stato eletto deputato nelle file del PSI di Craxi, spuntando oltre 36000 preferenze, ma questo non fu sufficiente a evitargli una rapida caduta. L'autorizzazione a procedere per bancarotta fraudolenta in relazione al crack Ipifim (1990) viene concessa l'estate stessa dalla Camera. Per bisogno urgente di denaro, nel mese di luglio 1992 la societ\u00e0 cede Lentini al di Silvio Berlusconi, scatenando la rivolta dei tifosi. Vengono ceduti anche Cravero, Policano, Benedetti e Bresciani ad altre squadre.\nLa societ\u00e0 passa di mano per 12 miliardi di lire nei primi mesi del 1993, portando alla presidenza un notaio, Roberto Goveani. Solo a fine anno si scoprir\u00e0 il patto clandestino tra il vecchio presidente e il \"notaio cantante\" per il versamento di una quota in nero, che porter\u00e0 al sequestro delle azioni da parte della magistratura. La Gima fall\u00ec poco dopo. Negli anni successivi Borsano dovr\u00e0 rispondere di accuse come bancarotta fraudolenta, falso in bilancio e appropriazione indebita, e dovr\u00e0 chiarire una storia di fondi neri legato all'affaire Lentini.\nChiude le sue pendenze con la giustizia relative alla GIMA nel 1998. Nel 2001 viene arrestato con l'accusa di reati fiscali a Roma. Ricompare all'onore delle cronache nel 2009 per aver rilevato la catena di mobilifici Emmelunga, integrandola poi con l'altra storica catena Aiazzone. I mobilifici entrano per\u00f2 ben presto in una crisi finanziaria nella quale Borsano e i suoi soci Giampiero Palenzona (fratello del pi\u00f9 noto Fabrizio) e Renato Semeraro vengono nuovamente indagati per evasione fiscale. Il 28 marzo 2011 Gian Mauro Borsano insieme al suo socio Renato Semeraro e a Giuseppe Gallo, viene arrestato dalla Guardia di Finanza di Roma a seguito del crack Aiazzone: sono indagati per truffa, bancarotta fraudolenta, con un'evasione fiscale di 50 milioni di euro."}
{"id": "2180946", "revid": "158913", "url": "https://it.wikipedia.org/wiki?curid=2180946", "title": "Jean-Luc Marion", "text": "Orientamento filosofico.\nMarion \u00e8 stato allievo dell'\u00c9cole Normale Sup\u00e9rieure di Parigi, si \u00e8 poi confrontato con i filosofi pi\u00f9 importanti del panorama francese contemporaneo come Paul Ric\u0153ur, Emmanuel L\u00e9vinas, Jacques Derrida, avviando un confronto originale con la fenomenologia di E. Husserl e l'ermeneutica e l'ontologia di M. Heidegger, in un contesto filosofico postmetafisico. \u00c8 giunto ad elaborare un'originale \u00abfenomenologia della donazione\u00bb. L'autore ha inoltre studiato approfonditamente Cartesio (Ren\u00e9 Descartes), di cui \u00e8 tra i pi\u00f9 noti interpreti internazionali; si \u00e8 inoltre occupato di storia della metafisica e di teologia, con particolare riferimento ai temi dell'essere, del dono e del rapporto tra ontologia e teologia.\nIl 10 dicembre 2011 papa Benedetto XVI lo ha nominato membro del Pontificio Consiglio della Cultura.\nJean-Luc Marion fa parte del Comitato Scientifico della collana editoriale \"Forme del possibile. Estetica, arte, letteratura\" dell'editore Mimesis di Milano.\nNel 2020 \u00e8 stato insignito da Papa Francesco del prestigioso Premio Ratzinger. "}
{"id": "2181064", "revid": "108035123", "url": "https://it.wikipedia.org/wiki?curid=2181064", "title": "Dhundiraj Govind Phalke", "text": "\u00c8 conosciuto come il \"padre del cinema indiano\".\nHa firmato la regia del primo classico di Bollywood: Raja Harishchandra del 1913.\nIl Dadasaheb Phalke Award \u00e8 stato istituito in suo onore nel 1966 ed \u00e8 riconosciuto come il pi\u00f9 importante premio della cinematografia in India."}
{"id": "2181065", "revid": "234959", "url": "https://it.wikipedia.org/wiki?curid=2181065", "title": "Dadasaheb Phalke", "text": ""}
{"id": "2181070", "revid": "80339", "url": "https://it.wikipedia.org/wiki?curid=2181070", "title": "Suhobuzimskij rajon", "text": ""}
{"id": "2181072", "revid": "80339", "url": "https://it.wikipedia.org/wiki?curid=2181072", "title": "Sukhobuzimskij rajon", "text": ""}
{"id": "2181073", "revid": "80339", "url": "https://it.wikipedia.org/wiki?curid=2181073", "title": "Sukhobuzimsky rayon", "text": ""}
{"id": "2181074", "revid": "80339", "url": "https://it.wikipedia.org/wiki?curid=2181074", "title": "Sukhobuzimsky", "text": ""}
{"id": "2181075", "revid": "80339", "url": "https://it.wikipedia.org/wiki?curid=2181075", "title": "Sukhobuzimskij", "text": ""}
{"id": "2181076", "revid": "80339", "url": "https://it.wikipedia.org/wiki?curid=2181076", "title": "Suchobuzimskij", "text": ""}
{"id": "2181077", "revid": "80339", "url": "https://it.wikipedia.org/wiki?curid=2181077", "title": "Suhobuzimskij", "text": ""}
{"id": "2181078", "revid": "80339", "url": "https://it.wikipedia.org/wiki?curid=2181078", "title": "Distretto di Suhobuzimskoe", "text": ""}
{"id": "2181079", "revid": "122246", "url": "https://it.wikipedia.org/wiki?curid=2181079", "title": "World Grand Prix 1999", "text": "Il VII World Grand Prix di pallavolo femminile si \u00e8 svolto dal 13 al 29 agosto 1999. Dopo la fase a gironi che si \u00e8 giocata dal 13 al 22 agosto, la fase finale, a cui si sono qualificate le prime tre squadre nazionali classificate nella fase a gironi, pi\u00f9 la Cina, paese ospitante, si \u00e8 svolta dal 27 al 29 agosto a Yu Xi, in Cina. La vittoria finale \u00e8 andata per la seconda volta alla Russia.\nPodio.\nCampione.\nRussia(Secondo titolo)\nSecondo posto.\nBrasile\nTerzo posto.\nCina"}
{"id": "2181080", "revid": "80339", "url": "https://it.wikipedia.org/wiki?curid=2181080", "title": "Distretto di Sukhobuzimskoe", "text": ""}
{"id": "2181081", "revid": "80339", "url": "https://it.wikipedia.org/wiki?curid=2181081", "title": "Distretto di Suchobuzimskoe", "text": ""}
{"id": "2181082", "revid": "1566286", "url": "https://it.wikipedia.org/wiki?curid=2181082", "title": "Shammi Kapoor", "text": "Biografia.\nAppartiene ad una delle famiglie pi\u00f9 importanti di Bollywood: \u00e8 il figlio di Prithviraj Kapoor e fratello di Raj e Shashi Kapoor. Ha sposato Geeta Bali nel 1955.\nHa ricevuto nel corso degli anni svariate nomination ai Filmfare Awards, alcune coronate dalla vittoria."}
{"id": "2181083", "revid": "80339", "url": "https://it.wikipedia.org/wiki?curid=2181083", "title": "Distretto di Sukhobuzimskoye", "text": ""}
{"id": "2181084", "revid": "80339", "url": "https://it.wikipedia.org/wiki?curid=2181084", "title": "Distretto di Suhobuzimskoje", "text": ""}
{"id": "2181085", "revid": "400694", "url": "https://it.wikipedia.org/wiki?curid=2181085", "title": "Ben Cross", "text": "Biografia.\nNel 1978 recit\u00f2 nel ruolo dell'avvocato Bill Flynn nel musical \"Chicago\", ricevendo una nomination al Laurence Olivier Awards per il miglior attore in un musical.\nDopo la fama internazionale per \"Momenti di gloria\" si trov\u00f2 a recitare in ruoli da caratterista, e in film minori, o in ruoli per la TV, \nSuo il ruolo del protagonista, il Dr. Andrew Manson, nella miniserie \u201cLa cittadella\u201d nel 1983, adattamento televisivo BBC tratto dal romanzo di AJ Cronin \u201cLa Cittadella\u201d, originariamente pubblicato nel 1937; sempre per la TV, la sua interpretazione nel telefilm inglese andato in onda nel 1984 \"Padiglioni lontani,\" tratto dall'omonimo libro di Mary Margaret Kaye.\nInterpret\u00f2 il ruolo del malvagio Malagant nel film del 1995 \"Il primo cavaliere\" di Jerry Zucker.\nTorn\u00f2 a recitare in un film blockbuster nel 2009, interpretando Sarek in \"Star Trek\".\nCross \u00e8 morto il 18 agosto 2020 a Vienna dopo una breve malattia, all'et\u00e0 di 72 anni."}
{"id": "2181086", "revid": "88740", "url": "https://it.wikipedia.org/wiki?curid=2181086", "title": "Giovanni Ferretti (filosofo)", "text": "Carriera Accademica.\nProfessore emerito di Filosofia dell'Universit\u00e0 degli Studi di Macerata(Italia), ha insegnato come professore ordinario Filosofia teoretica dal 1976 al 2008 e di cui \u00e8 stato per sei anni Preside della Facolt\u00e0 di Lettere e filosofia (1979-1985) e per sei anni Rettore (1985-1991). Nonch\u00e9, fra l\u2019altro, \nDirettore dell\u2019Istituto di filosofia (1979-85)\nDirettore del Dipartimento di filosofia e scienze umane (1999-2002)\nDirettore del Corso di dottorato in Filosofia e teorie delle scienze umane (1999-2008).\nOrdinato presbitero per la chiesa di Torino nel 1957, si \u00e8 laureato in filosofia all\u2019Universit\u00e0 Cattolica del Sacro Cuore di Milano nel febbraio del 1962 e nello stesso anno, in ottobre, si \u00e8 licenziato in teologia presso l\u2019allora Facolt\u00e0 teologica della diocesi milanese in Venegono (VA). Ha insegnato inizialmente filosofia nel seminario di Torino (1962-1968) e nella Facolt\u00e0 teologica dell'Italia settentrionale, sede centrale di Milano (1968-1976) e sede di Torino (1968-1985).\n\u00c8 stato tra i soci fondatori dell\u2019Associazione Teologica Italiana (ATI, 1967) e dell\u2019Associazione Docenti Italiani di Filosofia (ADIF, 1967).\n\u00c8 stato tra i fondatori della rivista \u201cFilosofia e teologia\u201d (1987), e fa parte della sua direzione dall\u2019inizio.\n\u00c8 stato tra i fondatori del \u201cCentro studi filosofico-religiosi Luigi Pareyson\u201d (1995), di cui \u00e8 stato il primo Presidente (1995-1998) e del cui comitato scientifico e consiglio di amministrazione fa parte. Dal 1995 fa parte del Comitato direttivo dell\u2019\u00abAnnuario filosofico\u00bb, pubblicato a cura dello stesso Centro.\nDal 2011 al 2017 \u00e8 stato presidente del Centro Studi filosofici di Gallarate, del cui comitato scientifico e consiglio di amministrazione fa parte.\nDal 2015 \u00e8 Rettore della chiesa di San Lorenzo in Torino.\nSi \u00e8 occupato prevalentemente di filosofia contemporanea, filosofia della religione, dei rapporti tra filosofia e teologia e di ermeneutica del cristianesimo.\nPubblicazioni.\nTra gli ultimi scritti: "}
{"id": "2181088", "revid": "80339", "url": "https://it.wikipedia.org/wiki?curid=2181088", "title": "Rybinsky rayon", "text": ""}
{"id": "2181092", "revid": "46291", "url": "https://it.wikipedia.org/wiki?curid=2181092", "title": "Beaucarnea recurvata", "text": "Beaucarnea recurvata \u00e8 una pianta caudiciforme della famiglia Asparagaceae. \u00c8 una pianta ornamentale adatta anche alla coltivazione in appartamento. \u00c8 volgarmente detta pianta mangiafumo (ma anche piede d'elefante).\nDistribuzione e habitat.\n\u00c8 una pianta originaria delle zone semidesertiche del Messico.\nColtivazione.\nPredilige un'esposizione molto luminosa in quanto in natura cresce in pieno sole.\nCome la maggior parte delle piante succulente pu\u00f2 tollerare per alcuni periodi la carenza di acqua e d'altro canto, soprattutto nei periodi invernali, soffre i ristagni d'acqua. \u00c8 una pianta a crescita lenta che nella parte bassa del caule assume con il tempo una tipica forma globosa e \"panciuta\".\nIn natura pu\u00f2 raggiungere anche i 10 metri d'altezza con un aspetto arboreo."}
{"id": "2181093", "revid": "889336", "url": "https://it.wikipedia.org/wiki?curid=2181093", "title": "Prithviraj Kapoor", "text": "Si tratta di uno dei pionieri del cinema indiano.\n\u00c8 il patriarca della famosa famiglia Kapoor, una delle pi\u00f9 influenti di Bollywood.\nHa avuto quattro figli, una femmina e tre maschi: questi ultimi lavorano nel mondo del cinema e sono Raj, Shammi e Shashi Kapoor.\n\u00c8 morto di cancro quindici giorni prima della moglie, anch'essa malata."}
{"id": "2181101", "revid": "188323", "url": "https://it.wikipedia.org/wiki?curid=2181101", "title": "Dual spark", "text": ""}
{"id": "2181104", "revid": "6923", "url": "https://it.wikipedia.org/wiki?curid=2181104", "title": "Shashi Kapoor", "text": "Biografia.\nApparteneva ad una delle famiglie pi\u00f9 importanti di Bollywood, essewndo figlio di Prithviraj Kapoor e fratello minore di Raj e Shammi Kapoor; inoltre era padre di Karan, Kunal e Sanjana Kapoor.\nLo si ricorda in alcuni film di successo, accanto ad Amitabh Bachchan, come \"Deewar\", \"Do Aur Do Paanch\" e \"Namak Halaal\". Lavor\u00f2 anche in Occidente, diretto da Stephen Frears in \"Sammy e Rosie vanno a letto\", dove recit\u00f2 da protagonista.\nMor\u00ec il 4 dicembre 2017 di cirrosi epatica."}
{"id": "2181105", "revid": "114177456", "url": "https://it.wikipedia.org/wiki?curid=2181105", "title": "Pecilotermia", "text": "La pecilotermia \u00e8 la condizione degli organismi viventi la cui temperatura corporea varia molto nel tempo. \u00c8 un tipo di termoregolazione. Il suo contrario \u00e8 chiamato omeotermia. Questi animali sono impropriamente chiamati \"a sangue freddo\". Rappresenta con il bradimetabolismo uno dei due sistemi di termoregolazione degli animali ectotermi."}
{"id": "2181106", "revid": "125349644", "url": "https://it.wikipedia.org/wiki?curid=2181106", "title": "Il complotto contro l'America", "text": " \nIl complotto contro l'America (\"The Plot Against America\") \u00e8 un romanzo fantapolitico del 2004 dello scrittore statunitense Philip Roth. La storia si presenta come una ucronia il cui punto di divergenza \u00e8 la vittoria di Charles Lindbergh alle elezioni presidenziali del 1940, evento che porta gli Stati Uniti d'America a divenire un alleato della Germania nazista.\nIl libro ha vinto il Premio Sidewise per la storia alternativa.\nTrama.\nLa vicenda \u00e8 una storia alternativa che si svolge negli Stati Uniti, dove vive Philip Roth, un ragazzino ebreo che abita in un quartiere semita. L'autore immagina che alle elezioni presidenziali del 1940 venga eletto Charles Lindbergh, un famoso aviatore di stampo antisemita invece di Roosevelt, che - dopo aver scelto il senatore Burton K. Wheeler come vicepresidente e l'industriale Henry Ford come ministro dell'Interno - proclama la pace dell'America e la sua neutralit\u00e0 nella seconda guerra mondiale. Per questi motivi stringe un patto di non aggressione con Hitler e con l'Imperatore Hirohito del Giappone.\nIn seguito all'elezione di Lindbergh, gli ebrei di tutta l'America temono ritorsioni antisemite e non credono pi\u00f9 nella loro patria, intesa come ideale di libert\u00e0 e uguaglianza. \u00c8 cos\u00ec che Alvin, il cugino di Philip, decide di andare ad arruolarsi nelle forze militari canadesi che cercano di combattere lo strapotere della Germania in Europa. Tuttavia Alvin perde una gamba in combattimento e torna a casa in congedo per malattia portando con s\u00e9 una protesi, che user\u00e0 per camminare.\nIntanto nella famiglia di Philip si stanno creando divergenze tra il padre e il fratello del protagonista, Sandy, che prende parte assieme a sua zia Evelyn a congressi di \"Just Folks\", progetto sponsorizzato dal presidente che cerca apparentemente di integrare gli ebrei nella societ\u00e0, ma in realt\u00e0 li vuole individuare e separare tra di loro, distruggendo quei piccoli \u201cghetti\u201d come quello di Newark, cittadina in cui abita la famiglia Roth. Nel frattempo, proprio a causa di uno dei progetti approvati da Lindbergh, molte famiglie ebree vengono trasferite in stati storicamente antisemiti, come il Kentucky, dove viene \u201cinvitata\u201d a trasferirsi la famiglia di Seldon, uno dei migliori amici di Philip.\nLa situazione si aggrava ulteriormente quando viene ucciso Walter Winchell, uno dei principali giornalisti che si opponevano a Lindbergh, accusandolo di non rispettare la costituzione degli Stati Uniti e di essere uno \u201csporco nazista\u201d per essersi alleato con Hitler. In seguito alla morte del giornalista si scatena infatti l'ira degli antisemiti e nasce quasi una \u201ccaccia all'ebreo\u201d, che sfocia in 122 morti. \u00c8 in questo momento che Lindbergh scompare con il suo aereo e la presidenza degli Stati Uniti viene presa da Wheeler, che non cerca di fermare il pogrom, bens\u00ec lo alimenta. In seguito a settimane di continua paura la moglie di Lindbergh chiede alla nazione di mantenere la calma e prega i membri del parlamento di togliere dalla carica di presidente Wheeler, che sta palesemente violando la carta costituzionale. Le sue richieste vengono esaudite, si indicono nuove elezioni in seguito alle quali torna a governare Franklin Delano Roosevelt che rimette pace in America, ma partecipa alla guerra dopo l'attacco giapponese di Pearl Harbor, vincendo e facendo terminare il conflitto nel modo conosciuto.\nNell'epilogo del romanzo la zia di Philip, Evelyn, moglie del rabbino Bengelsdorf, importante funzionario del governo Lindbergh, rivela che un complotto era in atto contro l'America: Lindbergh e sua moglie non erano altro che dei burattini nelle mani di Hitler, che aveva rapito loro il figlio e minacciava di ucciderlo (il figlio venne veramente rapito, per\u00f2 da altre persone in altre circostanze: vedi rapimento Lindbergh); il dittatore preparava i loro discorsi e apriva loro la strada verso la Casa Bianca, in modo da avere sotto controllo l'America ed assicurarsi che essa non attaccasse la Germania n\u00e9 nessun altro stato appartenente all'Asse. Si suppone che Lindbergh sia stato rapito e poi fatto sparire proprio dai tedeschi perch\u00e9, anche se in apparenza stava mettendo in atto misure antisemite, in realt\u00e0 non stava facendo granch\u00e9, limitato dal suo sentimento di libert\u00e0 e di uguaglianza americano. Lo stesso Philip ammette che la teoria, contenuta in un bestseller successivamente pubblicato dal rabbino Bengelsdorf e fermamente smentita dalla vedova Lindbergh, era molto poco credibile, per quanto, tra le varie teorie complottiste, non fosse comunque la meno convincente."}
{"id": "2181111", "revid": "55935", "url": "https://it.wikipedia.org/wiki?curid=2181111", "title": "Ginnopedie", "text": ""}
{"id": "2181112", "revid": "228587", "url": "https://it.wikipedia.org/wiki?curid=2181112", "title": "IT service management", "text": "L'IT service management (o gestione dei servizi IT, abbreviato in ITSM) \u00e8 una disciplina che si occupa di pianificare, progettare e gestire i sistemi di \"information technology\" (IT) di un'organizzazione.\nLa seguente \u00e8 una delle classiche affermazioni che troviamo in letteratura quando si parla di ITSM:\nITSM \u00e8 incentrata sui processi ed in questo senso ha legami ed obiettivi comuni con altre discipline, framework e metodologie incentrate sul miglioramento dei processi (es. TQM, Six Sigma, Business Process Management, CMMI).\nLa disciplina non \u00e8 interessata ad illustrare i dettagli di un determinato prodotto o i dettagli tecnici di un sistema informativo. \u00c8 invece interessata a fornire un framework in grado di mettere in relazione le attivit\u00e0 IT e le persone in esse coinvolte con business, clienti e utilizzatori.\nITSM \u00e8 generalmente legata al concetto di \"back office\" o meglio al concetto di gestione dell'IT, e non quindi allo sviluppo della tecnologia. Ad esempio, la realizzazione di un software per la scrittura di testi o la progettazione di un microprocessore, non sono oggetto di interesse di questa disciplina, lo \u00e8 piuttosto il sistema informativo utilizzato dal marketing. Molte compagnie non appartenenti al settore della tecnologia, quali ad esempio societ\u00e0 finanziarie, commerciali, hanno significativi sistemi informativi che non sono visibili ai loro clienti.\nLa gestione dei servizi IT \u00e8 spesso equiparata all'ITIL, anche se ci sono una variet\u00e0 di standard e framework che contribuiscono alla disciplina ITSM complessiva. ITIL \u00e8 nato come pubblicazione ufficiale delle agenzie governative del Regno Unito (prima CCTA, poi OGC, poi Cabinet Office). Nel gennaio 2014, la propriet\u00e0 di ITIL \u00e8 stata trasferita ad Axelos, una joint venture del governo del Regno Unito e Capita, una societ\u00e0 di servizi professionali e di outsourcing di processi aziendali internazionali.\nIl libro della Fondazione ITIL 4 \u00e8 stato rilasciato il 18 febbraio 2019. Nella sua versione precedente (nota come ITIL 2011), ITIL \u00e8 pubblicato come una serie di cinque volumi principali, ognuno dei quali copre una diversa fase del ciclo di vita ITSM."}
{"id": "2181115", "revid": "767487", "url": "https://it.wikipedia.org/wiki?curid=2181115", "title": "Saeta", "text": "Le \"Saetas\" sono canti religiosi spagnoli di venerazione. La saeta \u00e8 generalmente improvvisata e senza accompagnamento, eseguita nelle processioni della Settimana Santa e ha origine nel folclore andaluso. Si tratta di una melodia di esecuzione libera, piena di lirismo, di influenza araba. Attinge allo stile del cante jondo proprio della tradizione musicale del flamenco.\nIl testo \u00e8 composto di vari versi ottonari e ha sempre un significato religioso che allude ai fatti e personaggi della Passione. Si canta in onore delle immagini dei pasos che sfilano per le strade durante la Settimana Santa.\nMusica e interpretazione.\nLa Saeta \u00e8 un canto religioso spagnolo risalente molti secoli addietro. La \"Saeta antigua\" [vecchia Saeta] probabilmente sorse dalla recitazione di salmi sotto l'influenza della musica liturgica. \"Le Saetas variano fortemente in forma e stile, classificabili dalle semplici melodie sillabiche alle molto pi\u00f9 complesse e ornamentali.\" Fin dal XIX secolo, comunque, le Saetas pi\u00f9 in uso hanno incorporato distinti elementi associati alla musica del Flamenco, particolarmente le siguiriyas.\nLa Saeta \u00e8 meglio conosciuta per il suo risvolto doloroso e luttuoso durante la Settimana Santa, quando dalla tradizione cattolica il canto \u00e8 eseguito durante le processioni da religiosi confraternite che vanno per le strade di citt\u00e0 e villaggi nel sud della Spagna. Possedendo una intensit\u00e0 emozionale nei lamenti, e pregnanza drammatica, la Saeta \u00e8 cantata dal \"saetero\", spesso da un balcone, e pu\u00f2 essere indirizzata alla statua di Ges\u00f9 sottostante, nella sua agonia lungo la via Via Dolorosa, o a quella della sofferente madre Maria. Queste e altre statue sono montate su piattaforme e portate lungo le strade sulle spalle dai \"penitenti\" che passano tra la folla. L'immediata commovente risposta della Saeta, spesso di intensa contrizione, pu\u00f2 essere la ragione del suo nome, poich\u00e9 la parola \"saeta\" in spagnolo significa \"freccia o freccetta\" (o anche \"germoglio di vite\" o \"lancetta di orologio\" o \"ago magnetico\").\nLe Saetas sono cantate devozionalmente all'aperto nei giorni di Quaresima, o anche durante il periodo di Natale. Una speciale forma di Saeta (la \"saeta carcelera\") \u00e8 cantata durante le visite nelle prigioni da parte di alcune confraternite. Molte delle citt\u00e0 dell'Andalusia hanno un loro peculiare stile di Saeta.\n\u00c8 frequente cantare a cappella. Derivate dal flamenco, le musiche sono le melismas, \"tercios\", e altri ornamenti. Essendo una dei cantes a palo seco, il cantore pu\u00f2 anche essere accompagnato da tamburi battenti, o da corni. Ogni accompagnamento \u00e8 in genere in 2/4 o 6/8. Comunemente il \"saetero\" canta in chiave minore finendo sulla dominante; la velocit\u00e0 [meter] dei differenti versi sar\u00e0 spesso variata secondo l'interpretazione. Vengono considerate le origini Arabe ed ebraiche.\nI \"palos\" del flamenco adottati dalla Saeta includono specialmente le siguiriyas e le martinetes, altri includono la \"saeta por soleares\", \"por polos\", \"por ca\u00f1as\", e \"por fandangos\". Il cantore Manuel Torre (1878-1933) era rinomato per le sue Saeta.\nDi un diverso retaggio, la Saeta \u00e8 diventata un frutto artistico emozionante di molte culture. I Gitani \"si sentono identificati con gli episodi della Passione e considerano Ges\u00f9 come un fratello caduto in disgrazia che soffre persecuzione e morte.\" Niente ovviamente pu\u00f2 sostituire, per la dedizione e il contegno, il testimone della Saeta.\n\"La saeta, dunque, costituisce la sintesi antropologica dell'andaluso (profondit\u00e0, plasticit\u00e0, signoria, dolore metafisico) incoronata a santit\u00e0. La saeta esige il massimo di veracit\u00e0 passionale, per il fatto che a nessuno \u00e8 dato arrampicarsi nell'audacia delle sue \"ayes\" senza la potenza e la certezza che offre la possessione eroica del dolore.\"\nSi dice che gli Andalusi devono parlare a Dio durante la Settimana Santa, cantando la Saeta durante la processione della cofrad\u00eda essendo una modalit\u00e0 di scelta.\nFonti.\n *Saeta en Encarta"}
{"id": "2181116", "revid": "181699", "url": "https://it.wikipedia.org/wiki?curid=2181116", "title": "Caricature di Maometto sul Jyllands-Posten", "text": ""}
{"id": "2181120", "revid": "95251", "url": "https://it.wikipedia.org/wiki?curid=2181120", "title": "Coloman d'Ungheria", "text": ""}
{"id": "2181121", "revid": "1873017", "url": "https://it.wikipedia.org/wiki?curid=2181121", "title": "Lettiga", "text": "Nell'antichit\u00e0 romana la lettiga (\"lectica\") era una sorta di lettino mobile in legno, con all'interno materassi e cuscini, di solito ricoperto da un tettuccio con tende (dette \"vela\", o \"pallia\") ai quattro lati, usato, tramite delle lunghe aste che lo attraversavano per tutta la lunghezza, per condurre a spalle le persone. Fornita di quattro piedi, quando appoggiata in terra permetteva di far discendere agevolmente la persona trasportata.\nVi erano anche lettighe particolari a due posti, mentre la \"sella gestatoria\" era una portantina pi\u00f9 semplice trasportata da soli due schiavi.\nIl divieto di circolazione.\nNell'antica Roma non esistevano mezzi di locomozione di massa e per lo pi\u00f9 ci si spostava a piedi poich\u00e9 anche l'utilizzo di cavalli e di carri era soggetto a severe regole che ne proibivano l'uso nelle citt\u00e0, specialmente a Roma.\nFin dal 45 a.C., Cesare aveva emanato una legge (\"Lex Iulia municipalis\") che instaurava in citt\u00e0 il divieto di traffico privato, fatta eccezione per i carri che trasportavano materiali per l'edilizia pubblica, per gli spostamenti dei sacerdoti, per i carri trionfali, per le processioni dei giochi circensi, per la raccolta dei rifiuti e per i carri entrati in citt\u00e0 senza carichi durante la notte. \nPer tutti gli altri carri la circolazione era vietata per circa dieci ore, dalla mattina al tardo pomeriggio, \u00abintra ea loca, ubi continenti habitabitur\u00bb\nL'uso dei veicoli specie durante la notte provocava naturalmente un forte rumore, quello \"strepitus rotarum\" che disturbava il sonno di molti cittadini.\nChi arrivava a Roma a cavallo o su un carro, doveva scendere alle porte della citt\u00e0 e andare a piedi o noleggiare appositamente una lettiga. \nA questo proposito gli storici sono discordi nel ritenere che a Roma fosse possibile noleggiare lettighe: l'unica fonte \u00e8 in Giovenale che malignamente allude a una ricca matrona che affitta vestiti, \"amiche\" e una \"sella\". \nSembra tuttavia legittimo ipotizzare che a Roma, nei pressi delle vie consolari che portavano in citt\u00e0, vi fossero dei portantini professionisti adibiti al trasporto dei viaggiatori e dei loro bagagli.\nLa lettiga come \"status symbol\".\nL'uso della lettiga agli inizi in Roma era poco diffuso, solo nel II secolo a.C. varie fonti ne attestano l'uso pi\u00f9 frequente specie da parte dei membri pi\u00f9 influenti della societ\u00e0 romana. \nAumentato nel I secolo a.C. il diffondersi delle lettighe, il divieto della legge di Cesare fece s\u00ec che l'uso fosse riservato alle matrone di et\u00e0 superiore ai 45 anni mentre gli uomini furono costretti a rinunciarvi.\nL'imperatore Augusto spesso ne fece uso, quasi sempre di notte, per spostarsi a piccole tappe, ed impiegando cos\u00ec anche due giorni, per percorrere il tragitto da Roma a Preneste oppure a Tivoli. \nIl divieto fu abolito sotto Nerone ma tuttavia l'uso della lettiga rimase abbastanza poco frequente poich\u00e9 molto costoso soprattutto perch\u00e9 richiedeva di solito quattro schiavi portatori che potevano aumentare sino a sei o otto. Il farsi trasportare in lettiga era quindi uno \"status symbol\" riservato a personaggi ricchi e apparentemente rispettabili mentre era vietato, proprio per una ipocrita questione di severit\u00e0 morale, alle prostitute sia pure facoltose.\nSolo l'imperatore e i senatori e i pi\u00f9 ricchi potevano permettersi di circolare per le strade romane comodamente sdraiati, leggendo o scrivendo e osservando la plebe dall'alto delle loro lettighe dove potevano permettersi anche di dormire\nIl divieto di circolazione fu ulteriormente moderato nel III secolo d.C. quando fu consentito ai funzionari imperiali e ai senatori di usare carrozze per spostarsi cos\u00ec che, come racconta Ammiano Marcellino, nel IV secolo d.C. non era raro veder in Roma sconsiderati che sfrecciavano a gran velocit\u00e0 \u00ab... sulle ampie piazze della citt\u00e0 e sul selciato delle strade, quasi dovessero spronare con speroni d'oro i cavalli del servizio postale\u00bb\nLa lettiga nell'Islam.\nFin dall'epoca preislamica, nella Penisola araba era invalso l'uso di montare una lettiga - costituita da una struttura lignea, ancorata a una piattaforma dello stesso materiale, e dotata di cortine contro il sole, la polvere, la sabbia e gli occhi indiscreti - sul dorso di un dromedario al fine di concedere maggior comfort alle donne che dovevano spostarsi, garantendo loro piena discrezione.&lt;br&gt;\nIl termine usato era \"hawdaj\" () e tra tutti forse il maggiormente noto fu quello usato da \u02bf\u0100\u02beisha bint Ab\u012b Bakr, vedova del profeta Maometto, che assistette dall'interno di una lettiga corazzata con placche metalliche allo svolgimento della battaglia del Cammello, dagli esiti per lei infausti."}
{"id": "2181134", "revid": "123209580", "url": "https://it.wikipedia.org/wiki?curid=2181134", "title": "Torta Dobos", "text": "La torta Dobos (in lingua ungherese \"dobos torta\" ) o pi\u00f9 semplicemente Dobos \u00e8 una torta ungherese, inventata dal pasticciere J\u00f3zsef Dobos (1847-1924) nel 1884. Presto si diffuse pure in alcune delle principali citt\u00e0 austroungariche, ad esempio Vienna, Trieste, Fiume, Pola, Zara. Ancora adesso la si pu\u00f2 trovare presso alcune pasticcerie triestine, oppure nelle case istriane e in quelle degli esuli sparsi per il mondo. \u00c8 composta di sei strati di pan di Spagna, su cui \u00e8 spalmata una crema di cioccolato e burro, mentre sulla cima \u00e8 presente uno strato sottile di caramello.\nIl bordo \u00e8 ricoperto di nocciole macinate, castagne, noci o mandorle, e la farcitura al caramello aiuta a prevenire l'essiccamento.\nStoria.\nFu presentata all'esibizione nazionale di Budapest del 1885. I primi a poter provare la nuova delizia furono Francesco Giuseppe e la consorte Elisabetta. La torta guadagn\u00f2 presto fama in tutta Europa, grazie anche alla promozione fatta da Dobos, che viaggi\u00f2 a lungo presentando la propria creazione. Il caramello serviva a mantenerla pi\u00f9 a lungo in un periodo in cui la refrigerazione non era ancora di uso comune. La ricetta rimase segreta fino a quando Dobos si ritir\u00f2 e la regal\u00f2 alla camera dei pasticcieri di Budapest.\nTorte ispirate alla Dobos sono l'olandese Spekkoek, la statunitense Doberge e l'italiana Ungherese, creata dalla pasticceria Pagani di Parma nel 1914."}
{"id": "2181135", "revid": "339392", "url": "https://it.wikipedia.org/wiki?curid=2181135", "title": "Tampografia", "text": ""}
{"id": "2181136", "revid": "207457", "url": "https://it.wikipedia.org/wiki?curid=2181136", "title": "Stampa Tampografica", "text": ""}
{"id": "2181137", "revid": "292162", "url": "https://it.wikipedia.org/wiki?curid=2181137", "title": "Foot-Ball Club Juventus 1905-1906", "text": "Questa voce raccoglie le informazioni riguardanti il Foot-Ball Club Juventus nelle competizioni ufficiali della stagione 1905-1906.\nStagione.\nLa stagione 1905-1906 inizi\u00f2 con la vittoria nella Coppa Luigi Bozino del 1905 per 2-1 sul Milan a Torino con due reti di Forlano. In campionato i bianconeri chiusero al primo posto del girone finale, a pari merito con il , fatto che rese necessario uno spareggio-scudetto da disputarsi sul campo della societ\u00e0 col maggior numero di reti segnate. In teoria, essa sarebbe dovuta essere il Milan, grazie ai 2 gol assegnati a tavolino contro il Genoa, che portavano il loro computo a 6 contro i 5 juventini. La FIF, per\u00f2, stabil\u00ec che i suddetti gol non andavano conteggiati a tal fine in quanto fittizi: di conseguenza i campioni in carica, grazie alle loro 5 reti \"reali\" contro le 4 rossonere, ottennero che lo spareggio si disputasse a Torino. La sfida termin\u00f2 in parit\u00e0 e si dovette individuare, come da regolamento, un campo neutro per la nuova sfida. Essendo per ovvie ragioni di ordine pubblico impossibile giocare a Genova, la FIF individu\u00f2 come campo neutro il terreno di Milano della , forse come gesto di cortesia nei confronti del Milan per il mancato conteggio dei succitati gol a tavolino. La Juventus per\u00f2 non accett\u00f2 la designazione, ritenendo la sede non neutrale, e diede \"forfait\" attraverso un comunicato ufficiale:\nIl Milan fu dichiarato vincitore di quella partita per 2-0 a tavolino grazie alla deliberazione dalla Federazione Italiana Foot-Ball, e quindi del titolo del IX Campionato Federale. Nell'autunno del 1906 la Juventus vinse per la seconda volta la Coppa Luigi Bozino dopo le vittorie contro F.C. Torinese (8-0) e Milan (1-0) e raggiunse il terzo posto del Campionato di Seconda Categoria.\nNello stesso anno il presidente della societ\u00e0, Alfred Dick, decise, dopo la mancata riconferma alla presidenza da parte dei soci juventini, di lasciare la Juventus per fondare \u00abper dispetto\u00bb, insieme ad alcuni giocatori come Diment, Ballinger, Mazzia e Squair, il (oggi, Torino F.C. 1906) unendosi al che aveva gi\u00e0 assorbito l' (un'altra squadra dell'epoca) qualche anno prima. In seguito all'abbandono del presidente svizzero la squadra bianconera rimase per due anni a corto di risorse finanziarie e di giocatori, senza pi\u00f9 neanche il contratto d'affitto del Velodromo Umberto I. La presidenza della societ\u00e0 fu assegnata a Carlo Vittorio Varetti, uno dei fondatori.\nMaglie.\nLa maglia utilizzata per gli incontri di campionato era a strisce verticali bianche e nere.\nOrganigramma societario.\nArea direttiva\nArea tecnica"}
{"id": "2181140", "revid": "2088125", "url": "https://it.wikipedia.org/wiki?curid=2181140", "title": "Baragon", "text": " \u00e8 un kaij\u016b apparso nei film di Godzilla, \u00e8 un dinosauro evoluto.\nAspetto.\nBaragon \u00e8 un enorme dinosauro evoluto alto 30 metri con grosse orecchie sulla testa e un corno sulla fronte. Ha scaglie del corpo di un color rosso-marrone e presenta delle grosse scapole lungo la schiena. Baragon ha le fauci irte di zanne affilate e usa le sue zampe fornite di grossi artigli per muoversi a quattro zampe e combattere.Utilizza anche gli artigli per scavare. In certi videogiochi Baragon \u00e8 capace di muoversi anche sulle zampe posteriori quando \u00e8 in parata.\nAbilit\u00e0.\nBaragon \u00e8 capace di sputare fuoco dalla bocca ed ha anche una forte mandibola. Nonostante la sua grandezza, \u00e8 in grado di spiccare lunghi salti. Utilizza le sue possenti zampe per colpire e graffiare l'avversario e riesce a scavare per lunghissime distanze.\nPu\u00f2 saltare addosso al nemico e sbranarlo.\nStoria.\nBaragon appare la prima volta nel film \"Frankenstein alla conquista della Terra\" e combatte contro il mostro di Frankenstein che in quel film \u00e8 gigantesco. Tuttavia Baragon viene sconfitto.\nRiappare in seguito nel film \"Gli eredi di King Kong\", dove vive in cattivit\u00e0 insieme agli altri kaij\u016b. Sempre in quel film, secondo il trailer, Baragon avrebbe dovuto assediare la citt\u00e0 di Parigi dal momento che c'\u00e8 una scritta a lettere cubitali \"BARAGON ATTACCA PARIGI\", tuttavia il mostro che attacca la citt\u00e0 \u00e8 chiaramente Gorosaurus.\nLa sua ultima apparizione si verifica in \"\" dove Baragon sarebbe uno dei tre mostri guardiani del Giappone ed \u00e8 il primo a scontrarsi con Godzilla. Dopo un duro combattimento, Godzilla brucia Baragon con un potente raggio atomico."}
{"id": "2181147", "revid": "253269", "url": "https://it.wikipedia.org/wiki?curid=2181147", "title": "Shelley Hack", "text": "\u00c8 nota per aver interpretato il ruolo di Tiffany Welles nella serie televisiva \"Charlie's Angels\"."}
{"id": "2181148", "revid": "154893", "url": "https://it.wikipedia.org/wiki?curid=2181148", "title": "Paleomesolitico", "text": ""}
{"id": "2181149", "revid": "767487", "url": "https://it.wikipedia.org/wiki?curid=2181149", "title": "Ecco la felicit\u00e0!", "text": "Ecco la felicit\u00e0! (\"La Com\u00e9die du bonheur\" nella versione francese) \u00e8 un film del 1940 diretto da Marcel L'Herbier.\nGirato a Roma, presso gli studi della Scalera Film, in doppia versione italo-francese, il film \u00e8 tratto dalla commedia \"La com\u00e9die du bonheur\" (1926) di Fernand Nozi\u00e8re (1874-1931), adattata dal testo \"Samoe Glavnoe\" (\"Ci\u00f2 che pi\u00f9 importa\") di Nikolaj Evreinov.\nTrama.\nIl banchiere Giordano, avendo dilapidato una fortuna a causa della sua filantropia, viene fatto rinchiudere dai parenti in manicomio. Riesce a fuggire rifugiandosi in una pensione dove si adopera con successo per dare la felicit\u00e0 ai pensionanti, rendendoli attori di una commedia di cui egli \u00e8 il regista."}
{"id": "2181150", "revid": "599013", "url": "https://it.wikipedia.org/wiki?curid=2181150", "title": "Diabete mellito di tipo 1", "text": "Il diabete mellito di tipo 1 \u00e8 una forma di diabete, che si configura come malattia autoimmune, caratterizzata dalla distruzione delle cellule \u03b2 pancreatiche (dalle CD4+ e CD8+ cellule T e infiltrazione dei macrofagi nelle isole pancreatiche), e che comporta solitamente associazione all'insulino-deficienza.\nStoria.\nLa prima classificazione, per quanto riguarda i due tipi principali di diabete (il tipo 1 e il tipo 2), \u00e8 stata proposta da Avicenna intorno all'anno 1000.\nEpidemiologia.\nSi manifesta maggiormente in Scandinavia (specie in Finlandia), in Sardegna e in diversi stati del nord degli USA, mentre in paesi come il Giappone o il sud dell'Europa l'incidenza \u00e8 minore.\nPer quanto riguarda l'et\u00e0, in circa la met\u00e0 dei casi esordisce in et\u00e0 inferiore ai 20 anni (proprio per questo in passato veniva chiamato \"diabete giovanile\") e pi\u00f9 frequentemente nel corso della pubert\u00e0.\nL'incidenza a livello mondiale \u00e8 stata calcolata del 3%.\nEziologia.\nLe cause sono un insieme di fattori che riguardano la genetica, l'ambiente e l'immunologia: ad una predisposizione genetica di base si unisce uno stimolo immunologico che, con il passare del tempo, porta alla distruzione delle cellule beta; quando la percentuale di cellule beta perse arriva all'80%, ci si ritrova di fronte al diabete mellito di forma 1.\nL'insorgenza ha variazione stagionale e pu\u00f2 seguire, tra l'altro, il morbillo, l'epatite o infezioni da Coxsackie virus. Si teorizza che tali infezioni realizzino una risposta autoimmunitaria con la comparsa di linfociti T citotossici, che completino la distruzione delle cellule \u03b2 del pancreas, producenti insulina.\nFattori autoimmunitari.\nDurante il processo di distruzione delle cellule beta, le altre forme cellulari (alfa, PP e altre simili) non vengono intaccate; il processo infiammatorio termina quando ha completato la distruzione cellulare.\nFattori ambientali.\nSi sospetta che i fattori ambientali possano sviluppare forme di diabete, ma non esistono prove certe al riguardo. Virus e composti della nitrosourea sono i possibili responsabili. Una recente ipotesi prende in considerazione fenomeni di mimetismo con antigeni del \"Mycobacterium avium\" sottospecie \"paratuberculosis\", gi\u00e0 chiamato in causa per la patogenesi della malattia di Crohn. Infezioni croniche subcliniche di tale micobatterio, contratto durante l'infanzia, comporterebbero, in individui suscettibili, interazioni crociate di stampo autoimmunitario, come rilevato in alcuni studi.\nIn relazione alle infezioni da Coxackie, il sierotipo B4 \u00e8 stato correlato all'insorgenza di diabete insulino-dipendente. La ragione va ricercata nell'omologia di sequenza con l'antigene self GAD65, un'isoforma della glutammico decarbossilasi espressa dalle cellule \u03b2 del Pancreas, che condurrebbe ad una cross-reattivit\u00e0 con esito di autoimmunit\u00e0 contro le insule stesse.\nFattori genetici.\nSembra che, come altre malattie autoimmuni, sia correlata a particolari combinazioni di alleli HLA.\nAlcuni studi hanno evidenziato un ruolo del timo, tramite la produzione di insulina da parte della ghiandola, negli eventi che fisiologicamente portano alla tolleranza immunologica da parte delle cellule T verso le cellule beta pancreatiche. L'isorgenza di autoimmunit\u00e0 verso queste cellule, quindi, deriverebbe da un difettoso funzionamento di tale processo.. La presenza di HLA del cromosoma 6 fu il primo locus ad essere sospettato di una correlazione col diabete di tipo 1 mentre i B8 o B15 aumentano di circa tre volte il rischio di sviluppare diabete I e le combinazioni di antigeni DR4-DQ8 e DR3-DQ2 si manifestano nel 90% delle persone affette dal diabete. Tuttavia lo stato omozigote per un allele non fa aumentare ulteriormente il rischio. \u00c8 stata dimostrata l'importanza delle posizioni 45 e 57 della catena DQb nella suscettibilit\u00e0 al diabete I. L'eziologia genica \u00e8 per\u00f2, sottolineiamo ancora, incerta: l'indice di concordanza per i gemelli monozigoti con meno di 40 anni \u00e8 inferiore al 50%. Inoltre non c'\u00e8 prevalenza nella trasmissione verticale.\nSintomatologia.\nI sintomi si sviluppano tipicamente in un breve periodo di tempo.\nFra i sintomi e segni clinici si riscontrano poliuria, polidipsia (secondaria alla poliuria), polifagia paradossa (il paziente mangia molto, ma dimagrisce) e perdita di peso; spesso il sintomo di esordio \u00e8 costituito dalla chetoacidosi diabetica.\nUlteriori sintomi possono includere visione offuscata, sensazione di stanchezza e scarsa guarigione.\nSpesso si ha una interruzione dei sintomi subito dopo la fase di esordio. Questa fase, nota come luna di miele, dura per alcuni mesi, dopodich\u00e9 i sintomi si presentano nuovamente e permangono stabilmente, dando luogo, definitivamente, allo stato di diabete. La spiegazione di questo fenomeno \u00e8 da ricercarsi nell'iperproduzione compensatoria di insulina da parte delle cellule \u03b2.\nComplicanze.\nSi riscontrano inoltre, come complicanze temibili della malattia:\nQuest'ultima complicanza pu\u00f2 evidenziarsi nella forma normale e in quella proliferativa, anche se in misura minore rispetto al passato.\nDiagnosi.\nIl diabete mellito \u00e8 caratterizzato da iperglicemia ricorrente o persistente e viene diagnosticato dimostrando uno dei seguenti segni:\nCirca un quarto delle persone con nuovo diabete di tipo 1 ha sviluppato un certo grado di chetoacidosi diabetica (un tipo di acidosi metabolica causata da alte concentrazioni di corpi chetonici, formata dalla rottura degli acidi grassi e dalla deaminazione degli amminoacidi) per il momento il diabete \u00e8 riconosciuto. La diagnosi di altri tipi di diabete viene solitamente effettuata in altri modi. Questi includono lo screening sanitario ordinario, l'individuazione dell'iperglicemia durante altre indagini mediche e sintomi secondari come cambiamenti della vista o stanchezza inspiegabile. Il diabete viene spesso rilevato quando una persona soffre di un problema che pu\u00f2 essere causato dal diabete, come infarto, ictus, neuropatia, scarsa guarigione della ferita o ulcera del piede, alcuni problemi agli occhi, alcune infezioni fungine o il rilascio di un bambino con macrosomia o ipoglicemia (basso livello di zucchero nel sangue).\nUn risultato positivo, in assenza di iperglicemia inequivocabile, dovrebbe essere confermato da una ripetizione di uno dei metodi sopra elencati in un giorno diverso. La maggior parte dei medici preferisce misurare il livello glicemico a digiuno a causa della facilit\u00e0 di misurazione e del notevole impegno nel tempo del test formale di tolleranza al glucosio, che richiede due ore per completare e non offre alcun vantaggio prognostico rispetto al test del digiuno.\nAutoanticorpi\n\u00c8 stato dimostrato che la comparsa di autoanticorpi correlati al diabete \u00e8 in grado di predire la comparsa del diabete di tipo 1 prima che si verifichi un'iperglicemia, i principali sono autoanticorpi anti-insulina, autoanticorpi insulinici, autoanticorpi diretti all'isoforma 65-kDa di decarbossilasi dell'acido glutammico (GAD), autoanticorpi diretti contro la molecola IA-2 correlata alla fosfatasi e autoanticorpi trasportatori di zinco (ZnT8).\nPer definizione, la diagnosi di diabete di tipo 1 pu\u00f2 essere fatta prima all'apparizione di sintomi e / o segni clinici, ma l'emergenza di autoanticorpi pu\u00f2 essere definita \"diabete autoimmune latente\". Non tutti con autoanticorpi progrediscono verso il diabete di tipo 1, ma il rischio aumenta con il numero di tipi di anticorpi, con tre o quattro tipi di anticorpi che danno il rischio di progredire verso il diabete di tipo 1 del 60-100%. L'intervallo di tempo tra l'emergenza di autoanticorpi e il diabete clinicamente diagnosticabile pu\u00f2 essere di alcuni mesi nei neonati e nei bambini piccoli, ma in alcune persone possono essere necessari anni - in alcuni casi pi\u00f9 di 10 anni. Gli autoanticorpi delle cellule delle isole sono rilevati mediante immunofluorescenza convenzionale, mentre il resto viene misurato con specifici test di radiobinding.\nPrevenzione.\nNel corso dei tempi molti sono stati i tentativi di prevenzione del diabete mellito di tipo 1, ma non si sono mai avuti risultati degni di nota e si registrano fallimenti, come quello degli studi condotti dal \"Diabetes Prevention Trial-type 1\" sulla somministrazione di insulina alle persone con elevati fattori di rischio del diabete.\nTerapia.\nLa terapia si avvale di esercizio fisico, dieta a basso contenuto calorico, monitorando soprattutto l'apporto di glucosio, somministrazione di insulina, trapianto di pancreas o trapianto di cellule beta pancreatiche. L'insulina utilizzata per il trattamento pu\u00f2 essere somministrata per via sottocutanea o con infusore, avviando il rilascio di insulina prima dei pasti.\nIl trattamento con insulina predispone all'ipoglicemia, nella cui eventualit\u00e0 \u00e8 necessario apporto di zuccheri. In caso di crisi ipoglicemica severa il trattamento \u00e8 invece con somministrazione di glucagone.\nComorbilit\u00e0 psicologica.\nAlcune ricerche dimostrano come le difficolt\u00e0 incontrate dalle persone affette da una malattia cronica come il diabete mellito di tipo 1 si ripercuotano sul piano psicologico ed emotivo del paziente, ostacolando talvolta la gestione stessa della malattia. Quando la persona malata \u00e8 sopraffatta dalle responsabilit\u00e0, dai controlli periodici e dalle restrizioni (perlopi\u00f9 alimentari), che la malattia stessa comporta, la probabilit\u00e0 che si sviluppino contemporaneamente alla malattia cronica anche disturbi psicologici come la depressione e l\u2019ansia, aumenta. La presenza di comorbilit\u00e0 comporta, inoltre, un ulteriore peggioramento della cura di s\u00e9 in generale, e del controllo dell\u2019andamento glicemico in particolare. A questo quadro clinico potrebbero associarsi disturbi dell\u2019appetito e anedonia. Tra gli studi effettuati su campioni di pazienti con diabete mellito emergono:\nGli studi citati, mostrano come la comorbilit\u00e0 possa comportare problemi e disagi ben pi\u00f9 gravi rispetto alla presenza esclusiva di sintomi depressivi o ansiosi e per questo motivo la sfera emotiva del paziente diabetico dovrebbe essere essa stessa parte integrante del trattamento terapeutico poich\u00e9 tanto la situazione medica quanto quella psicologica e sociale condizionano la capacit\u00e0 del paziente di adottare correttamente tutti i mezzi a disposizione per curarsi."}
{"id": "2181151", "revid": "2128848", "url": "https://it.wikipedia.org/wiki?curid=2181151", "title": "Foot-Ball Club Juventus 1906-1907", "text": "Questa voce raccoglie le informazioni riguardanti il Foot-Ball Club Juventus nelle competizioni ufficiali della stagione 1906-1907.\nStagione.\nCome conseguenza della partenza di Alfred Dick avvenuta l'anno precedente (andato a dar vita al ), la squadra juventina venne privata di alcuni suoi elementi e ritorn\u00f2 al campo di piazza d'Armi, quello dei primi anni societari.\nNel campionato di Prima Categoria, la prima squadra bianconera venne estromessa alle eliminatorie regionali a opera proprio dei neonati concittadini granata, perdendo sia la sfida di andata (1-2) del 13 gennaio 1907 \u2014 quest'ultima, la prima stracittadina tra i due club \u2014 sia quella di ritorno (1-4). Anche la squadra riserve, impegnata nel campionato di Seconda Categoria, dopo aver superato le eliminatorie cittadine contro e Torino Riserve, vide interrompersi il proprio cammino alle eliminatore regionali cadendo nella doppia sfida contro la .\nMaglie.\nLa maglia utilizzata per gli incontri di campionato era a strisce verticali bianche e nere.\nOrganigramma societario.\nArea direttiva\nArea tecnica"}
{"id": "2181153", "revid": "1048993", "url": "https://it.wikipedia.org/wiki?curid=2181153", "title": "Tanya Roberts", "text": "Biografia.\nSecondogenita di un venditore di penne stilografiche di Manhattan di origini irlandesi, e di una donna ebrea, aveva una sorella maggiore, Barbara Chase. Dopo il divorzio dei suoi genitori, si trasfer\u00ec con la madre a Toronto, in Canada, dove inizi\u00f2 a elaborare un portfolio fotografico e a preparare i progetti per una carriera di attrice, passione maturata durante i primi anni della sua adolescenza.\nNel 1971, poco dopo aver abbandonato il liceo, si spos\u00f2 in segreto a soli 15 anni con un ragazzo boh\u00e9mien; la coppia visse per qualche tempo facendo l'autostop attraverso gli Stati Uniti. La madre di Victoria, venuta a sapere del matrimonio, li rintracci\u00f2 e riport\u00f2 la figlia a casa propria, causando quindi l'annullamento del loro matrimonio.\nVictoria ritorn\u00f2 a New York per seguire la carriera di fotomodella. Conobbe lo studente di psicologia Barry Roberts, che spos\u00f2 nel 1974. Mentre Roberts avrebbe intrapreso la carriera di sceneggiatore, Victoria inizi\u00f2 a seguire i corsi presso l'Actors Studio tenuti da Lee Strasberg e Uta Hagen: fu allora che scelse lo pseudonimo di Tanya Roberts, prendendo il cognome del marito.\nDivenne nota soprattutto per aver interpretato il ruolo di Julie Rogers nella serie televisiva \"Charlie's Angels\", il personaggio di Sheena nel film \"Sheena, regina della giungla\" (1984) e la Bond girl Stacey Sutton in \"007 - Bersaglio mobile\" (1985), accanto a Roger Moore. Apparve inoltre in un film italiano, \"\" (1983), per la regia di Giacomo Battiato. Da segnalare la sua presenza anche nel film di Don Coscarelli \"Kaan principe guerriero\" (1982).\nDopo aver partecipato negli anni novanta ad alcuni thriller erotici quali \"Occhi nella notte\" (1990), \"Patto a tre\" (1991), \"Torbido desiderio\" (1993) e a commedie come \"Quasi incinta\" (1992), a cavallo del nuovo millennio torn\u00f2 alla notoriet\u00e0 prendendo parte alla sitcom \"That '70s Show\". Lontana dal 2005 dalle luci della ribalta, l'anno seguente rimase vedova del marito Barry Roberts. La sorella, Barbara Chase, \u00e8 stata l'ultima moglie dello scrittore Timothy Leary. \nColta da un malore intestinale nel dicembre 2020 mentre portava a spasso i cani, venne ricoverata in gravi condizioni presso il Cedars-Sinai Medical Center di Los Angeles, morendo poi la sera del 4 gennaio 2021 a 65 anni, a causa di una grave infezione delle vie urinarie che si era poi estesa ad altri organi e al flusso sanguigno fino a provocare una fatale batteremia.\nDoppiatrici italiane.\nNelle versioni in italiano dei suoi lavori, Tanya Roberts \u00e8 stata doppiata da:"}
{"id": "2181157", "revid": "17204", "url": "https://it.wikipedia.org/wiki?curid=2181157", "title": "The King of Fighters '98 - The Slugfest", "text": ""}
{"id": "2181160", "revid": "767487", "url": "https://it.wikipedia.org/wiki?curid=2181160", "title": "Bandslam - High School Band", "text": "Bandslam - High School Band \u00e8 un film del 2009 diretto da Todd Graff ed interpretato da Gaelan Connell, Vanessa Hudgens e Alyson Michalka. La pellicola segna l'ultima apparizione cinematografica di David Bowie, morto all'inizio del 2016 a 69 anni.\nTrama.\nWill Burton \u00e8 un sedicenne che scrive mail a David Bowie, suo grande idolo, raccontandogli ci\u00f2 che gli succede. Grazie al lavoro della madre Karen, riesce a sfuggire dalla sua vecchia vita come vittima di bulli e trasferirsi in un'altra citt\u00e0 nel New Jersey. Nella nuova scuola la situazione non sembra diversa dalla precedente: Will continua ad essere ignorato dai suoi compagni e importunato dai bulli. La situazione cambia quando conosce Sa5m (il 5 \u00e8 muto), una ragazza molto simile a lui, con cui stringe una forte amicizia. Il loro legame, per\u00f2, sembra essere messo in pericolo quando Charlotte Barnes, una ragazza dell'ultimo anno, fra le pi\u00f9 popolari della scuola ed ex capo cheerleader, comincia ad interessarsi a Will. Scoperta l'ampia conoscenza musicale del ragazzo, Charlotte lo nomina manager del suo gruppo musicale, con il quale ha deciso di partecipare alla Bandslam, un'importante gara musicale tra gruppi provenienti da diverse scuole che mette in palio un vero e proprio contratto discografico. Il ragazzo inizia a trascurare Sa5m per dedicarsi alla band e, nonostante fosse riuscito a baciarla e farle capire i suoi sentimenti, la ragazza si sente incompresa e trascurata e chiude il loro rapporto quando lui dimentica il loro appuntamento per andare ad un concerto con Charlotte. I due riescono a fare pace, ma una notizia mette a repentaglio l'attivit\u00e0 del gruppo: il padre di Charlotte, gi\u00e0 ammalato da tempo, muore e la ragazza, sconvolta dall'accaduto, rivela di essere diventata loro amica solo per \"esperimento\", avendo fatto un fioretto (sperando nella guarigione del padre) che consisteva nell'abbandonare la sua vita da superpopolare nella scuola e cercando di fare amicizia con gli \"sfigati\", rompendo l'amicizia con tutta la band. Ma tutto il lavoro fatto per partecipare alla Bandslam non pu\u00f2 essere gettato all'aria: con Sa5m al posto di Charlotte, il gruppo riesce a partecipare alla competizione, nonostante i numerosi problemi, come la canzone copiata dall'ex ragazzo di Charlotte. Nonostante ci\u00f2, il gruppo trionfa e viene contattato dall'idolo di Will (David Bowie) che propone loro un secondo contratto. Charlotte decide inoltre di lasciare per sempre la vita da popolare e restare con i suoi amici del gruppo, i pi\u00f9 veri e sinceri che lei abbia mai avuto.\nColonna sonora.\nLa colonna sonora di \"High School Band\" , \u00e8 uscita l'11 agosto 2009 negli Stati Uniti, in Italia \u00e8 stata pubblicata a settembre. Le tracce sono quelle presenti all'interno del film, con l'aggiunta di altri brani.\nDistribuzione.\nNegli Stati Uniti il film \u00e8 stato distribuito il 14 agosto 2009, mentre in Italia \u00e8 uscito il 25 settembre 2009.\nAccoglienza.\nIncassi.\nNonostante le buone recensioni ottenute, il film non fu un successo al botteghino. Proiettata in oltre 2.100 cinema statunitensi, la pellicola incass\u00f3 circa 2.2 milioni di dollari nel primo fine settimana, piazzandosi alla tredicesima posizione della classifica settimanale degli incassi. A livello globale, il film incass\u00f3 circa 12.2 milioni di dollari a fronte di un budget di 20 milioni; di questi, circa 5.2 provenienti dalle sale statunitensi ed i restanti 7 milioni dal resto del mondo. In Italia incass\u00f3 225.000 dollari.\nCritica.\nSull'aggregatore di recensioni online Rotten Tomatoes il film ha ottenuto un punteggio medio dell'81%, su Metacritic ha ottenuto invece un voto di 66 su 100, mentre su Imdb il pubblico lo ha votato con 6.3 su 10."}
{"id": "2181161", "revid": "83531", "url": "https://it.wikipedia.org/wiki?curid=2181161", "title": "Tony Ward (modello)", "text": "Biografia.\nFiglio di Robert Borden Ward e Karen Elizabeth Castro, nasce a Santa Cruz, in California, ma cresce a San Jose in una fattoria nel nord della California.\nInizia la sua carriera di modello nel 1981, nel 1984 lavora per i COLT Studio venendo immortalato dal fotografo Jim French in un servizio di nudo integrale destinato ad un pubblico omosessuale. Ward raggiungere la fama internazionale e lo status di supermodel grazie agli scatti di Herb Ritts per la campagna di intimo di Calvin Klein, successivamente lavora per i pi\u00f9 noti fotografi, Karl Lagerfeld, Bruce Weber, Steven Klein, Steven Meisel e Terry Richardson e gli stilisti Roberto Cavalli, Chanel, Dolce &amp; Gabbana, Diesel, Fendi, H&amp;M e Hugo Boss. Ward \u00e8 stato sotto contratto con diverse agenzie come la Public Image Worldwide di New York, \"Why Not Model Agency\" di Milano, Premier Model Management di Londra, Nous Model Management di Los Angeles, Unique Models a Copenaghen e Seeds. Management di Berlino.\nWard \u00e8 divenuto famoso verso gli inizi degli anni novanta per la sua relazione con la popstar Madonna, per la quale \u00e8 apparso in diversi videoclip come \"Justify My Love\", \"Cherish\" e \"Erotica\" e nel controverso libro \"Sex\". Nel 1996 appare nei videoclip \"Fastlove\" e \"Say You'll Be There\", rispettivamente di George Michael e delle Spice Girls.\nModello atipico ed artista poliedrico, Ward ha usato il suo corpo e la sua sessualit\u00e0 per opere controverse, ottenendo il rispetto e l'ammirazione della comunit\u00e0 gay. Nel 1996 \u00e8 protagonista del film di Bruce LaBruce \"Hustler White\", dove \u00e8 coinvolto in scene esplicite di sesso gay, mentre nel 1998 lavora nel film-documentario \"Sex/ Life in L.A\", che racconta il mondo della pornografia gay.\nNel 2009, al fianco della modella Siri Tollerod, \u00e8 protagonista dalla campagna autunno-inverno di Guess by Marciano. Nel 2010 prende parte al controverso film di Bruce LaBruce \"L.A. Zombie\" ed \u00e8 protagonista della campagna pubblicitaria internazionale dei profumi \"D&amp;G International\", fotografato da Mario Testino insieme a Naomi Campbell, Noah Mills, Claudia Schiffer, Eva Herzigov\u00e1 e Tyson Ballou.\nVita privata.\nWard vive a Los Angeles con la moglie Shinobu Sato Ward e i loro tre figli, Tora (Tiger) Dali Sato Ward, Lilli Tatsu (Dragon) Sato Ward e Ruby Love Sato Ward."}
{"id": "2181162", "revid": "253269", "url": "https://it.wikipedia.org/wiki?curid=2181162", "title": "David Doyle", "text": "Biografia.\nFiglio dell'avvocato Lewis Raymond Doyle e di Mary Ruth Fitzgerald, David Doyle studi\u00f2 alla Campion High School di Prairie du Chien (Wisconsin), dove si diplom\u00f2 nel 1947.\nInterprete inizialmente teatrale, apparve sul palcoscenico in numerosi lavori, tra i quali da ricordare \"Il Tartufo\" di Moli\u00e8re, nel quale interpret\u00f2 il ruolo del capofamiglia Orgon, nell'adattamento del poeta Richard Wilbur messo in scena al Fred Miller Theater di Milwaukee. Successivamente lavor\u00f2 in diverse occasioni a Broadway durante gli anni sessanta.\nLa sua fama \u00e8 principalmente legata al personaggio di John Bosley nel telefilm \"Charlie's Angels\", di cui Doyle interpret\u00f2 tutti i 110 episodi della serie, dal 1976 al 1981. Successivamente, dal 1991 fino alla morte, prest\u00f2 la sua voce dal ruvido timbro al personaggio di Lou Pickles, il nonno della serie televisiva a cartoni animati \"Rugrats\".\nMor\u00ec a Los Angeles il 26 febbraio 1997, all'et\u00e0 di 67 anni, per un attacco cardiaco."}
{"id": "2181163", "revid": "110157", "url": "https://it.wikipedia.org/wiki?curid=2181163", "title": "Rebel Music", "text": "Rebel Music \u00e8 un album postumo di Bob Marley, realizzato nel 1986."}
{"id": "2181164", "revid": "547034", "url": "https://it.wikipedia.org/wiki?curid=2181164", "title": "John Bosley", "text": "John Bosley \u00e8 un personaggio della serie televisiva \"Charlie's Angels\" interpretato da David Doyle. \u00c8 presente in tutte e 5 le stagioni del telefilm.\nJohn Bosley - spesso chiamato dagli Angeli familiarmente Bos - \u00e8 l'unico a conoscere personalmente il fantomatico Charlie e tenter\u00e0 per tutta la serie di difendere la sua identit\u00e0.\nUomo spiritoso e pieno di \"sense of humor\", anche Bosley - come gli Angeli - non \u00e8 esente da innamoramenti, nonostante la sua et\u00e0 avanzata. A parte questi brevi flirt (che comunque si concludono nel giro di un episodio), poco viene rivelato sulla sua vita privata nel corso del telefilm.\nCaloroso, divertente e intelligente, Bosley rappresenta il lato comico e burlesco della serie e viene spesso visto in situazioni anche paradossali che stemperano la tensione che talvolta viene a crearsi nei vari episodi.\nNelle due versioni cinematografiche, il personaggio di Bosley \u00e8 stato interpretato da Bill Murray (\"Charlie's Angels\") e Bernie Mac (\"\"), mentre nel remake televisivo del 2011, \u00e8 stato interpretato da Ram\u00f3n Rodr\u00edguez."}
{"id": "2181166", "revid": "121836", "url": "https://it.wikipedia.org/wiki?curid=2181166", "title": "Edward Hyde, conte di Clarendon", "text": ""}
{"id": "2181168", "revid": "767487", "url": "https://it.wikipedia.org/wiki?curid=2181168", "title": "All the Love You Cannes!", "text": "All the Love You Cannes! \u00e8 un documentario del 2002, co-diretto da Gabriel Friedman, Lloyd Kaufman e Sean McGrath, prodotto dalla Troma.\nTrama.\nIl documentario mostra l'annuale parata della Troma sul tappeto rosso del Festival di Cannes, mettendo in scena ragazze prosperose, uomini grassi nudi, punkabbestia che vomitano, e intervistando registi quali Quentin Tarantino, Claude Chabrol e Roger Corman.\nCritiche.\nIl documentario \u00e8 stato definito dalla rivista \"Variety\" \u00abdi un'anarchia folle\u00bb, mentre per la rivista \"Nocturno\" \u00ab\"All the Love You Cannes!\" \u00e8 un utile viaggio alla scoperta dei retroscena meno conosciuti del festival pi\u00f9 famoso del mondo. Un reality show che \u00e8 anche una guida di sopravvivenza per le piccole produzioni indipendenti\u00bb."}
{"id": "2181171", "revid": "1965197", "url": "https://it.wikipedia.org/wiki?curid=2181171", "title": "Michel Mayor", "text": "Michel Mayor ha insegnato al Dipartimento di Astronomia dell'Universit\u00e0 di Ginevra. Nel 1995 con Didier Queloz ha scoperto 51 Pegasi b, il primo pianeta extrasolare orbitante intorno ad una stella simile al Sole, 51 Pegasi.\nCarriera.\nDopo aver studiato Fisica all'Universit\u00e0 di Losanna, Mayor continu\u00f2 il suo dottorato in astronomia all'osservatorio di Ginevra nel 1971. Oltre ad altri posti, lavor\u00f2 all'osservatorio di Cambridge, l'European Southern Observatory (ESO) in Cile e un osservatorio alle Hawaii.\nDal 1998 ha scritto pi\u00f9 di 200 pubblicazioni scientifiche. Dal 1989 al 1992 \u00e8 stato coinvolto in ricerche scientifiche all'ESO, dal 1988 al 1991 ha lavorato per studiare le strutture galattiche all'International Astronomical Union, e dal 1990 al 1993 fece parte della Swiss Society for Astrophysics and Astronomy.\nDalla scoperta di 51 Pegasi b, Michel Mayor e il suo team si sono occupati principalmente della scoperta di molti altri pianeti extrasolari.\nTempi recenti.\nNel 2000 ha ricevuto il Premio Balzan per la strumentazione e le tecniche in astronomia e astrofisica.\nDal 2003 \u00e8 un membro del \"board of trustees\".\nNel 2004 ha ricevuto la Medaglia Albert Einstein, nel 2005 ha ricevuto il Shaw Prize in Astronomia e nel 2015 ha ricevuto in Giappone un nuovo premio, il prestigioso Premio Ky\u014dto per le scienze.\nNel 2007 \u00e8 stato nel gruppo di ricerca che utilizzando lo strumento HARPS ha scoperto Gliese 581 c, il primo pianeta extrasolare in una zona abitabile, al telescopio dell'European Southern Observatory a La Silla, Cile.\nL'8 ottobre 2019, l'Accademia Reale Svedese delle Scienze gli ha conferito il Premio Nobel per la Fisica, in coppia col ricercatore Didier Queloz, per \"la scoperta di un esopianeta in orbita attorno a una stella di tipo solare\".\nIl 26 maggio 2021 viene nominato Socio straniero dell'Accademia delle Scienze di Torino. "}
{"id": "2181174", "revid": "2186696", "url": "https://it.wikipedia.org/wiki?curid=2181174", "title": "Kano (gruppo musicale)", "text": "Kano \u00e8 stato un progetto musicale dance italiano nato nel 1979 dai produttori Luciano Ninzatti, Stefano Pulga e Matteo Bonsanto.\n\u00c8 conosciuto per essere tra i pionieri del genere diventato in seguito italo disco, un misto di disco music e funk con l'aggiunta di sintetizzatori.\nStoria.\nIl suono rivoluzionario del progetto debutt\u00f2 sulle radio e nelle discoteche con il loro primo singolo, \"I'm ready\" pubblicato da Emergency Records nel 1980, tratto dall'album omonimo che conteneva anche gli altri singoli \"It's a War\" e la strumentale \"Cosmic Voyager\". \"I'm Ready\" non solo segn\u00f2 l'inizio del filone italo disco, ma fu un punto di partenza anche per il movimento hip hop, in quanto \"I'm Ready\" divenne subito un classico nella break dance, giungendo fino al 21\u00ba posto nella classifica singoli black statunitense.\nA partire dal secondo album \"New York Cake\" le parti vocali verranno affidate al cantante Glen White, e lo stesso Glen verr\u00e0 spesso identificato col nome Kano.\nNel 1983 il singolo \"Another Life\" riscosse molti consensi anche in Svizzera e in Germania. Dopo la pubblicazione dell'album omonimo, l'ultima produzione sar\u00e0 il singolo \"Queen of Witches\", brano incluso in una raccolta del 1984. Nel 1990 l'etichetta canadese UNIDISC realizzer\u00e0 una doppia raccolta in vinile (e versione a singolo cd con track-list modificata) dei brani pi\u00f9 interessanti del repertorio tratto dai tre dischi della band, pi\u00f9 il singolo dell'1984.\nDopo una pausa durata vent'anni, il nome \"Kano\" ritorna nel 2005 con alcune produzioni legate al filone electro-dance, pubblicate attraverso la propria etichetta discografica indipendente Fulltime. Nel 2006 ritorna con il nuovo inedito \"We Are Ready\" (nuova versione di \"I'm Ready\")."}
{"id": "2181176", "revid": "125714397", "url": "https://it.wikipedia.org/wiki?curid=2181176", "title": "Papyrus e i misteri del Nilo", "text": "Papyrus e i misteri del Nilo (\"Papyrus\") \u00e8 una serie televisiva a cartoni animati prodotta da Dupuis, TF 1 e Motion International, basata sul fumetto omonimo di Lucien De Gieter. In Italia la serie \u00e8 stata trasmessa su Italia 1.\nTrama.\nIn principio Horus, il dio del cielo, e Seth, la divinit\u00e0 del male, si contendevano il potere sull'Egitto. Ma il tribunale delle divinit\u00e0 emise la sua sentenza esiliando Seth ed eleggendo Horus primo faraone egizio. Nel corso di duemila anni il potere si succede di faraone in faraone. Ma nel frattempo Seth ha preparato la sua vendetta, rifugiatosi nella malefica piramide di Ombos fa prigioniero Horus e lo tiene recluso in un sarcofago magico. L'Egitto, ormai privo del suo sommo nume protettore, vive sotto la minaccia di Seth e del suo servitore Aker, ed \u00e8 costretto a subire gli attacchi di Seth che si scaglia con forza e veemenza alla conquista del potere. Ma un giorno arriva Papyrus: un giovane pescatore eletto dagli dei. Deve compiere una missione: trovare la porta di Ombos, liberare Horus e riportare la pace in Egitto. Ovviamente non sar\u00e0 solo. Oltre ad'essere dotato di una spada di un metallo resistentissimo, appunto la spada di Horus, sar\u00e0 infatti accompagnato in tutto il suo viaggio dalla principessa Theti.\nStoria.\nOltre a citare ottimamente le credenze della cultura egizia in questa serie si trovano moltissime citazioni da altre culture, come quella ebraica (il Nilo rosso) o le culture della Grecia (il minotauro e la civilt\u00e0 minoica). Vi sono anche citazioni da Lovecraft (in un episodio sfoggia una enorme citt\u00e0 di pietra che emerge dal mare in modo analogo a R'lyeh), ci sono anche innumerevoli allusioni agli dei minori degli egizi (come Apopis). Inoltre il faraone Merenre (Merenra I) govern\u00f2 veramente l'Egitto; infatti fu il terzo faraone della IV dinastia dell'Antico Regno. Nella stessa dinastia c'\u00e8 un faraone di nome Theti.\nQuesto rende anacronistico il periodo storico ove \u00e8 ambientato il cartone: nel cartone Menenre \u00e8 il successore di Ramesse II, e quindi un faraone del Nuovo Regno, ma \u00e8 stata una scelta dei creatori della serie. Inoltre, nel corso della serie, Papyrus incontrer\u00e0 personaggi importanti della storia d'Egitto, come: Tutankhamon (che nella serie \u00e8 il padre di Papyrus, ma che il protagonista scoprir\u00e0 in seguito), Akhenaton (il faraone eretico che nella serie \u00e8 il nonno di Papyrus, e che quest'ultimo lo scoprir\u00e0 in contemporanea alla conoscenza del padre), Ramesse II, Imhotep (l'architetto della prima piramide a Saqqara) e Narmer, l'unificatore dell'Alto e Basso Egitto e primo faraone. La serie cita anche personaggi non egizi, come Minosse, leggendario sovrano di Creta e Hattu\u0161ili III, sovrano Ittita che firm\u00f2 il trattato di pace con Ramesse II nel 1259 a.C.\nSeth fu effettivamente considerato una divinit\u00e0 maligna e la principale trama del cartone si ispira al mito secondo cui Seth uccise il fratello Osiride, intrappolandolo con l'inganno in un sarcofago magico appunto. Osiride venne poi vendicato da Horus, che nella serie appunto \u00e8 nemico di Seth.\nSigla italiana.\n\"Papyrus e i misteri del Nilo\", musica di Franco Fasano, testo di Alessandra Valeri Manera, cantata da Cristina D'Avena.\nNella cultura di massa.\nIl romanzo grafico di Guy Delisle \"Shenzhen\" parla dell'esperienza dell'autore nell'omonima citt\u00e0 cinese, lavorando nello studio a cui era stata subappaltata la lavorazione di \"Papyrus\"."}
{"id": "2181179", "revid": "339329", "url": "https://it.wikipedia.org/wiki?curid=2181179", "title": "Saetas", "text": ""}
{"id": "2181190", "revid": "143439", "url": "https://it.wikipedia.org/wiki?curid=2181190", "title": "Riflesso tonico simmetrico del collo", "text": ""}
{"id": "2181191", "revid": "1645873", "url": "https://it.wikipedia.org/wiki?curid=2181191", "title": "Petru Lucinschi", "text": "\u00c8 stato il secondo Presidente della Repubblica di Moldavia.\nBiografia.\nPetru Chiril Lucinschi (in lingua russa: \u041f\u0451\u0442\u0440 \u041a\u0438\u0440\u0438\u043b\u043b\u043e\u0432\u0438\u0447 \u041b\u0443\u0447\u0438\u043d\u0441\u043a\u0438\u0439, \"P\u00ebtr Kirillovi\u010d Lu\u010dinskij\"; in lingua ucraina: \u041f\u0435\u0442\u0440\u043e \u041a\u0438\u0440\u0438\u043b\u043e\u0432\u0438\u0447 \u041b\u0443\u0447\u0438\u043d\u0441\u044c\u043a\u0438\u0439, \"Petro Kyrylovy\u010d Lu\u010dyns'kyj\") nacque nel villaggio di R\u0103dulenii Vechi village, nella Contea di Soroca (attuale Distretto di Flore\u0219ti), in Moldavia. Nel 1977 divenne PhD in filosofia.\nDal 1971 Lucinschi fu membro del Comitato Esecutivo (Politburo) del Comitato Centrale del Partito Comunista della RSS Moldava.\nDal 1978 al 1989 fu primo segretario del ramo di Chi\u0219in\u0103u del Partito Comunista della Moldavia; nel 1978 Ivan Bodiul lo mand\u00f2 a lavorare per il Partito Comunista dell'Unione Sovietica a Mosca, dove Lucinschi rimase fino al 1986. Dal 1986 al 1989, Lucinschi fu secondo segretario del Comitato Centrale del Partito Comunista del Tagikistan; al suo ritorno nella RSS Moldava nel 1989, divenne primo segretario del Partito Comunista della Moldavia.\nAll'inizio del 1991 lasci\u00f2 di nuovo la Moldavia per recarsi a Mosca, dove si un\u00ec al gruppo direttivo dell'Unione Sovietica, divenendo segretario del Comitato Centrale del Partito Comunista dell'URSS.\nDal 1993 al 1997 fu Presidente del Parlamento della Moldavia.\nLucinschi fu eletto secondo Presidente della Moldavia nel 1996; il suo mandato termin\u00f2 nel 2001, quando indisse un'elezione anticipata ed il Parlamento vot\u00f2 in favore di Vladimir Voronin.\nLucinschi era sposato con Antonina (deceduta nel 2006), insegnante in pensione, ed ha due figli: Sergiu e Chiril. Ancora oggi, Petru Lucinschi mantiene la cittadinanza russa.\nPresidenza.\nIl suo principale cavallo di battaglia \u00e8 stato l'affermazione a livello nazionale della lingua moldava - su tutto il territorio nazionale ,e specialmente nella capitale (Chi\u0219in\u0103u), dove nascevano sentimenti nazionalisti antirussi , La scolarizzazione in lingua moldava obbligatoria fu il mezzo attraverso il quale persegu\u00ec tale scopo, che aveva l'evidente finalit\u00e0 di far maturare una identit\u00e0 nazionale.\nTutto ci\u00f2 nacque dalla formazione dello Stato moldavo, ovvero per autonoma decisione dell'ex Unione Sovietica e del suo successivo auto-smembramento. Si era dunque ben lontani dalla nascita di una coscienza moldava a cui avrebbe dovuto seguire la determinazione della propria indipendenza. La sudditanza a livello politico e a livello culturale da Mosca restava fortissima.\nLa sua politica di avvicinamento all'Unione europea \u00e8 stata principalmente un tentativo pi\u00f9 che altro finalizzato ad accedere ad agevolazioni ed aiuti economici che spesso hanno finito per incrementare solo le tasche di pochi ricchi moldavi e non, come nelle premesse, migliorare infrastrutture pubbliche e men che meno ad aiutare le fasce pi\u00f9 bisognose della collettivit\u00e0 moldava."}
{"id": "2181195", "revid": "1874129", "url": "https://it.wikipedia.org/wiki?curid=2181195", "title": "Boroughbridge", "text": "Boroughbridge \u00e8 un paese di abitanti della contea del North Yorkshire, in Inghilterra."}
{"id": "2181197", "revid": "1874129", "url": "https://it.wikipedia.org/wiki?curid=2181197", "title": "Brotton", "text": "Brotton \u00e8 un paese della contea del North Yorkshire, in Inghilterra. Si trova nella parrocchia civile di Skelton and Brotton."}
{"id": "2181206", "revid": "767487", "url": "https://it.wikipedia.org/wiki?curid=2181206", "title": "Riggiola", "text": "Le riggiole (dal napoletano \"\u2019a riggiola\") sono un tipo di mattonella in ceramica spesso maiolicata e decorata a mano, tipiche della zona di Sorrento e Amalfi, utilizzata sia per rivestire pavimenti sia per il rivestimento di pareti.\nIl termine \u00e8 sinonimo di piastrella o mattonella (\"'a piastrella\" in napoletano); l'addetto alla posa (piastrellista) in napoletano si chiama infatti \"riggiularo\".\nL'etimologia del termine \u00e8 incerta.\nLe riggiole utilizzate sia come elementi decorativi, sia combinate ad arte per decorare un pavimento o un ambiente della casa. Tale produzione di piastrelle impegna molte realt\u00e0 produttive artigianali o semi-industriali anche nella zona di Vietri sul Mare, Cava de' Tirreni e Nocera Superiore. Le riggiole si usano sia per pavimenti che per rivestimenti; hanno un buon coefficiente di resistenza agli urti permettendo quindi un'ottima resa nel tempo."}
{"id": "2181207", "revid": "729019", "url": "https://it.wikipedia.org/wiki?curid=2181207", "title": "Gran Premio motociclistico della Malesia 2000", "text": "Il Gran Premio motociclistico della Malesia 2000 corso il 2 aprile, \u00e8 stato il secondo Gran Premio della stagione 2000 e ha visto vincere la Suzuki di Kenny Roberts Jr nella classe 500, Shin'ya Nakano nella 250 e Roberto Locatelli nella 125.\nLa gara della classe 500, partita asciutta, al 16\u00ba giro viene disturbata dalla pioggia e Kenny Roberts, in quel momento in testa, ferma la corsa con il classico braccio alzato. La stessa gara non viene poi ripresa e la classifica finale \u00e8 quella consolidata al termine del 15\u00ba giro."}
{"id": "2181208", "revid": "729019", "url": "https://it.wikipedia.org/wiki?curid=2181208", "title": "Albatros L 84", "text": "L'Albatros L 84 era un monomotore biplano da caccia progettato dall'azienda tedesca Albatros Flugzeugwerke GmbH e costruito in piccola serie principalmente dalla Focke-Wulf Flugzeugbau AG negli anni trenta.\nStoria.\nSviluppo.\nLo sviluppo dell'L 84 risente della confusione e della situazione aziendale in cui versava l'Albatros all'inizio degli anni trenta. Nella speranza di risollevare economicamente l'azienda, venne deciso di progettare un aereo da caccia da poter proporre al Reichswehr, l'esercito tedesco, in previsione di ricostituire la flotta aerea militare dell'allora Repubblica di Weimar. La configurazione principale scelta era quella di velivolo biposto in struttura mista, biplano, ma dalle foto dei mockup realizzati per la galleria del vento si nota una configurazione sesquiplana, poi abbandonata, ed uno studio che prevedeva un impennaggio a V, anch'esso abbandonato nella realizzazione del prototipo.\nL'esemplare, Nr.W. 10190 ed immatricolato civilmente D-2086, venne portato in volo per la prima volta nel 1931, caratterizzato da una soluzione progettuale pi\u00f9 classica e di motorizzazione BMW VIu, costruito nello stabilimento Albatros ed assemblato con alcune parti prodotte dalla Focke-Wulf Flugzeugbau AG. Unico esemplare completato dall'Albatros prima della sua acquisizione da parte della Focke-Wulf, rimase danneggiato durante un volo di prova. Quest'ultima successivamente ne realizz\u00f2 una versione leggermente rivista nel sistema di raffreddamento del motore, portata in volo nel febbraio 1933, alla quale venne data la denominazione L 84C.\nIl Reichswehr emise inizialmente un ordine per la fornitura di 12 L 84 ma questo venne cancellato dopo aver realizzato il terzo esemplare. Uno di questi venne ridesignato L 84E e motorizzato con un Rolls-Royce Kestrel IIIS ed un altro, a cui venne data la denominazione L 84F, venne equipaggiato con l'ultima versione del BMW VIu dotata di un innovativo sistema di iniezione e che sar\u00e0 precursore del BMW 106. Almeno un esemplare di L 84 risulta consegnato in Cina.\nDescrizione tecnica.\nL'aspetto dell'L 84 vari\u00f2 poco nelle sue varie configurazioni, essenzialmente diverse solo per le motorizzazioni adottate. Biplano, monomotore, adottava una tecnica a costruzione mista; la fusoliera era caratterizzata da una infrastruttura in tubi d'acciaio saldati ricoperta in tela, dotata di due abitacoli aperti separati in tandem, l'anteriore per il pilota, il posteriore per il mitragliere. Posteriormente terminava in un impennaggio cruciforme monoderiva dotato di un unico piano orizzontale in posizione avanzata e controventato. La configurazione alare era biplana, con l'ala inferiore montata bassa e traslata verso coda e collegata alla superiore, quest'ultima unita alla fusoliera da una struttura tubolare, da due robusti montanti a V integrati da tiranti in filo d'acciaio. Il carrello d'atterraggio era fisso, ammortizzato anteriormente ed inizialmente completamente avvolto da una carenatura di grandi dimensioni, soluzione successivamente rimossa, integrato posteriormente da un pattino d'appoggio posto sotto la coda. La motorizzazione \u00e8 quella che pi\u00f9 ha diversificato le varie versioni prodotte ma con un denominatore comune nell'adottare una soluzione 12 cilindri a V. La produzione di serie avrebbe comunque adottato un BMW VIu o il suo successivo sviluppo, il BMW 106. L'armamento consisteva in una soluzione classica per i velivoli da combattimento tedeschi del periodo e che consisteva in 2 mitragliatrici MG 17 da 7,92 mm sistemate frontalmente integrata da una MG 15, sempre da 7,92 mm, brandeggiabile montata su un anello a corona ed applicata all'abitacolo posteriore."}
{"id": "2181214", "revid": "108637362", "url": "https://it.wikipedia.org/wiki?curid=2181214", "title": "Catterick Garrison", "text": "Catterick Garrison \u00e8 una base militare di 12.000 abitanti nella contea del North Yorkshire, in Inghilterra, situata vicino al villaggio di Catterick."}
{"id": "2181215", "revid": "287204", "url": "https://it.wikipedia.org/wiki?curid=2181215", "title": "Erik Haker", "text": ""}
{"id": "2181216", "revid": "365417", "url": "https://it.wikipedia.org/wiki?curid=2181216", "title": "Easingwold", "text": "Easingwold \u00e8 un paese di abitanti della contea del North Yorkshire, in Inghilterra, collocato 19 km a nord di York. Il paese \u00e8 il centro economico di riferimento per i servizi pubblici e l'attivit\u00e0 economica dei diversi villaggi situati nell'area circostante.\nStoria.\nEasingwold viene menzionata nel Domesday Book del 1086 con il nome di \"Eisicewalt\". Il paese \u00e8 il risultato della fusione dei villaggi \"Uppleby\" e \"Lessimers\".\nIl nome di Easingwold \u00e8 di origine anglosassone, dove la prima parte del nome deriva da un cognome sassone (forse \"Esa\") e la seconda parte da \"wold\" che deriva dalla parola \"wald\" (foresta)."}
{"id": "2181217", "revid": "154893", "url": "https://it.wikipedia.org/wiki?curid=2181217", "title": "Zangbo", "text": ""}
{"id": "2181219", "revid": "339392", "url": "https://it.wikipedia.org/wiki?curid=2181219", "title": "DdL Levi-Prodi", "text": ""}
{"id": "2181220", "revid": "154893", "url": "https://it.wikipedia.org/wiki?curid=2181220", "title": "Yarlung Tsangpo", "text": ""}
{"id": "2181223", "revid": "154893", "url": "https://it.wikipedia.org/wiki?curid=2181223", "title": "Tsangpo", "text": ""}
{"id": "2181224", "revid": "154893", "url": "https://it.wikipedia.org/wiki?curid=2181224", "title": "Tsang-po", "text": ""}
{"id": "2181228", "revid": "465169", "url": "https://it.wikipedia.org/wiki?curid=2181228", "title": "Stampa a tampone", "text": "La stampa a tampone o stampa tampografica (in inglese \"Pad printing\") \u00e8 un procedimento di stampa indiretto, che permette di riprodurre, in modo semplice e con elevata fedelt\u00e0 e risoluzione, disegni, scritte e decori sia su superfici piane che su superfici concave, convesse o comunque irregolari.\nSostanzialmente si potrebbe definire come un sistema che permette di trasferire immagini e grafiche 2D su oggetti e superfici 3D.\nPer mezzo di un tampone morbido e flessibile (generalmente in silicone) una pellicola di inchiostro indelebile viene trasferito da una piastra incisa in acciaio o in fotopolimero (clich\u00e9 tampografico) sulla superficie del supporto. La superficie di stampa pu\u00f2 essere non planare grazie al tampone di stampa morbido che si pu\u00f2 adattare facilmente alle diverse forme su cui viene pressato. La tampografia permette di stampare con una definizione superiore alla serigrafia, consentendo la riproduzione dei tratti pi\u00f9 sottili con nitidezza, anche a pi\u00f9 colori e stampando \"bagnato su bagnato\". Si possono infatti ottenere ottime stampe anche in quadricromia, utilizzando retinature sui cliche (soprattutto quelli in fotopolimero), simili a quelli utilizzati per la litografia.\nQuesto processo di stampa pu\u00f2 essere usato anche per depositare materiali funzionali come inchiostri conduttivi, adesivi, lubrificanti.\nPrincipi della stampa a tampone.\nLa stampa a tampone pu\u00f2 essere vista come una combinazione di metodi utilizzati nella serigrafia e nella rotocalco che insieme hanno originato un nuovo sistema. Inizialmente esistevano lastre di rame su cui venivano incise immagini, con un metodo molto simile al processo della fotoincisione. Nel corso dei secoli sono cambiati materiali e metodi, ma il principio cardine \u00e8 sempre lo stesso: su una lastra (clich\u00e9) vengono incise delle cavit\u00e0 con la forma da stampare, le quali vengono poi riempite con l'inchiostro; quindi viene pressato su queste cavit\u00e0 inchiostrate uno stampo di gomma siliconica (il tampone) che \"preleva\" il colore dalle parti incise; a questo punto il tampone viene pressato sull'oggetto da stampare e vi trasferisce l'inchiostro.\nPer chiarezza si pu\u00f2 suddividere in una serie di fasi:\nIl processo \u00e8 diverso dalla serigrafia, dove si inchiostra un telaio e poi lo si passa con una spatola (racla). Nella serigrafia quest'ultima operazione comporta il trasferimento diretto dell'immagine sul supporto. Nella stampa a tampone la grafica viene prima trasferita sul tampone e immediatamente dopo depositata sul supporto da stampare. A differenza della stampa a rotocalco, il tampone non costituisce la fonte dell'immagine, bens\u00ec il mezzo di trasferimento della stessa. \nTutte le macchine per stampa a tampone si basano su due sistemi operativi fondamentali, comunemente chiamati \"aperto\" e \"chiuso\".\nCon apparecchiature adeguate, si possono riprodurre simultaneamente pi\u00f9 immagini e su diversi lati di un oggetto, anche ad altezze differenti, su superfici inclinate o verticali. Alcune aziende producono tamponi per stampare su superfici a 180\u00b0.\nCampi di applicazione.\nLa stampa tampografica \u00e8 conosciuta per essere la tecnica pi\u00f9 adatta ed a volte l'unica, a stampare su superfici ed oggetti non piani, ma altrettanto bene stampa su superfici piane.\nLe applicazioni potrebbero essere tantissime, ma viene di fatto impiegata per lo pi\u00f9 nella stampa di supporti rigidi e semirigidi di piccole dimensioni. Viene apprezzata dove \u00e8 richiesta la stampa multicolore in un solo ciclo, dove \u00e8 necessaria una rapidit\u00e0 di essiccazione (su linee automatiche, vicino a presse ad iniezione) e dove \u00e8 ricercata la pi\u00f9 alta qualit\u00e0 di stampa, soprattutto su tratti sottili difficilmente raggiunti con la stampa serigrafica.\nPer l'estrema adattabilit\u00e0 a superfici e materiali, trova applicazione in svariati settori merceologici: spazzolini da denti, tazze da caff\u00e8, manopole di forni, radio e televisori, telecomandi, telefoni, quadranti di orologi, tastiere, monitor, montature di occhiali, scarponi da sci, flaconi per cosmetica, frontali di lavatrici.\nStoria e origini.\nLa tampografia potrebbe essere interpretata come un'evoluzione industriale del tradizionale ed antichissimo timbro di gomma. Se poi vogliamo andare ancor pi\u00f9 indietro possiamo pensare addirittura alla stampa con le patate. Sembra che la nascita della tampografia sia da collocare nell'800 e sia da attribuire all'esigenza di alcuni orologiai svizzeri, che avevano la necessit\u00e0 di stampare con elevata precisione sui quadranti degli orologi. Il metodo di stampa a tampone fu inizialmente limitato all'Europa, fino ai primi anni settanta, periodo in cui alcuni costruttori cominciarono ad esportare in tutto il mondo i loro prodotti. La tampografia si \u00e8 sviluppata a livello industriale solo negli ultimi trent'anni anche grazie all'introduzione dei tamponi in gomma siliconica, facilmente deformabili e inchiostro-repellenti (caratteristica essenziale perch\u00e9 l'inchiostro non rimanga attaccato al tampone anzich\u00e9 alla superficie cui deve aderire) e agli inchiostri a solvente, che per la rapidit\u00e0 di essiccazione permisero la stampa industriale colore su colore. Negli ultimi anni poi la tecnologia laser ha permesso l'abbandono dell'incisione fotochimica dei clich\u00e9 e la loro evoluzione dal rame all'acciaio e ad altri materiali. \nLa stampa a tampone dovette competere direttamente con le tecniche pi\u00f9 tradizionali come la stampa a caldo e la serigrafia industriale. Ma non appena i vantaggi cominciarono a rendersi evidenti, la tampografia si estese sempre di pi\u00f9: da tecnica per specifiche applicazioni, fino ad arrivare, oggi, a essere il sistema di stampa su oggetti pi\u00f9 utilizzato.\nUna possibile cronistoria della stampa a tampone \u00e8 la seguente:\nOltre 200 anni fa.\nLe origini della stampa a tampone possono essere rintracciate oltre 200 anni fa quando il primo sistema di trasferimento manuale offset fu realizzato utilizzando un materiale gelatinoso anzich\u00e9 la gomma per trasferire l'immagine: i primi clich\u00e9 per questo sistema di stampa venivano realizzati in rame e incisi a mano. Oggi sono generalmente incisi con sistemi fotochimici su lastre d'acciaio.\nPrima del 1956.\nLa prima applicazione di un sistema di stampa tampografica primitivamente meccanizzato fu impiegato molto dopo in Svizzera per stampare i quadranti degli orologi.\n1965 - I primi tampografi moderni.\nIn Germania il giovane Wilfried Philipp dopo numerosi tentativi realizza il primo prototipo ufficiale di una macchina tampografica moderna per stampare mediante tamponi di gelatina sui quadranti degli orologi.\n1968 - Introduzione di tamponi in silicone vulcanizzato a freddo e inchiostri a solvente.\nInvenzione e sperimentazione erano parte integrante della vita del sig. Philipp e la sua azienda e furono loro ad inventare le macchine tampografiche. Ma l'idea che cambi\u00f2 la vita di Philipp, della sua azienda \"Tampoprint\" e la storia della tampografia arriv\u00f2 nel 1968 e fu l'impiego, da parte di Tampoprint, della gomma siliconica e degli inchiostri a solvente.\nQuesti ultimi resero possibile la stampa \"bagnato su bagnato\" e quindi la stampa multicolore. Inoltre questa nuova combinazione silicone-inchiostri a solvente Queste macchine acceleravano molto la produzione rispetto ai sistemi manuali tradizionali.\nQueste novit\u00e0 furono introdotte nel mercato dei prodotti in plastica: pare che una delle prime applicazioni fu stampare gli occhi multi-colore delle bambole cinesi.\n1970-1971 - Diffusione mondiale\nPresentazione mondiale delle nuove tecniche alla fiera internazionale di Hannover.\nNel 1971 la prima macchina da stampa tampografica elettromeccanica brevettata, la TS100, viene presentata alla pi\u00f9 grande fiera mondiale della plastica (il K71 di Dusseldorf in Germania). La macchina fu un successo e 100 di esse vennero vendute ai fabbricanti svizzeri di orologi.\n1990-1995 - Automazione introdotta nella tampografia.\nVengono introdotte automazioni speciali per stampare su sfere, siringhe, casette ecc.\n1995-2000 - Incisione Laser e progressi tecnologici \nViene introdotta nella stampa tampografica, come in altri settori, l'incisione Laser, che permette l'incisione su qualsiasi tipo di substrato e sostituisce quella chimica. Durante questo periodo la stampa a tampone fa enormi passi avanti grazie all'evoluzione generale dei sistemi di stampa."}
{"id": "2181234", "revid": "74173", "url": "https://it.wikipedia.org/wiki?curid=2181234", "title": "John O'Connell", "text": "John O'Connell fu membro del parlamento britannico dal 1832 al 1851 e dal 1853 al 1857, eletto nel collegio di Clonmel, e in questa veste si adoper\u00f2 per l'emancipazione socio-politica degli irlandesi cattolici.\nNel 1844 fu imprigionato a causa della sua attivit\u00e0 politica.\nI suoi fratelli Maurice, Morgan e Daniel furono anch'essi membri del parlamento."}
{"id": "2181235", "revid": "712828", "url": "https://it.wikipedia.org/wiki?curid=2181235", "title": "Pappagu", "text": ""}
{"id": "2181236", "revid": "1874129", "url": "https://it.wikipedia.org/wiki?curid=2181236", "title": "Eston", "text": "Eston \u00e8 un paese della contea del North Yorkshire, in Inghilterra."}
{"id": "2181237", "revid": "1874129", "url": "https://it.wikipedia.org/wiki?curid=2181237", "title": "Filey", "text": "Filey \u00e8 un paese di abitanti della contea del North Yorkshire, in Inghilterra."}
{"id": "2181238", "revid": "196390", "url": "https://it.wikipedia.org/wiki?curid=2181238", "title": "LCTM", "text": ""}
{"id": "2181239", "revid": "729019", "url": "https://it.wikipedia.org/wiki?curid=2181239", "title": "Luigi Morandi (partigiano)", "text": "Sottotenente di complemento del Regio Esercito durante la seconda guerra mondiale, dopo l'armistizio dell'8 settembre 1943 ader\u00ec alla Resistenza, dando vita ad un servizio informazioni noto come Radio CORA. Mentre stava trasmettendo con la radio avvenne l'irruzione dei tedeschi nell'appartamento in cui si trovava con altri partigiani. Oppostosi all'arresto venne gravemente ferito, spegnendosi in ospedale tre giorni dopo. Fu decorato con la Medaglia d'oro al valor militare alla memoria.\nBiografia.\nNacque a Firenze il 26 gennaio 1920, e si iscrisse come studente alla facolt\u00e0 di ingegneria dell'Universit\u00e0 di Firenze e poi a quella di Bologna, ma dovette interrompere gli studi in quanto chiamato a prestare servizio militare. Mandato in Albania, come sottotenente di complemento assegnato alla 41\u00aa Compagnia radiotelegrafisti della 41\u00aa Divisione fanteria \"Firenze\" fu sorpreso dall'armistizio dell'8 settembre 1943 a Lucca, dove si trovava come istruttore ad un corso per Allievi Ufficiali- Portatosi subito a Firenze per entrare nella Resistenza, milit\u00f2 all'interno delle formazioni \"Giustizia e Libert\u00e0\" mettendo a frutto le sue conoscenze tecniche ed assolvendo a rischiose missioni di collegamento tra le formazioni partigiane e i Comandi alleati. Diede un decisivo contributo alla costituzione di Radio CORA, un servizio radio che trasmetteva importanti informazioni militari al comando alleato in Italia.\nPiazza d'Azeglio.\nAlle otto di sera del 7 giugno 1944, nell'abitazione fiorentina di piazza d'Azeglio da cui Radio CORA comunicava con gli Alleati, nel momento in cui Luigi Morandi stava trasmettendo, fecero irruzione i tedeschi. Enrico Bocci, Carlo Campolmi e Desiderio Gilardini stavano dettando un messaggio a Gilda La Rocca, e furono messi spalle al muro con le braccia alzate. Morandi era nella soffitta, dove venne raggiunto da un soldato tedesco: riusc\u00ec a ucciderlo e tent\u00f2 di scappare, ma riport\u00f2 delle ferite che lo condussero alla morte dopo pochi giorni dopo, il 10 giugno. Decorato con la Medaglia d'oro al valor militare alla memoria, e a Luigi Morandi e ai suoi compagni fu dedicato un monumento in piazza d'Azeglio a Firenze.\nMonumento all'ultima sede di Radio CORA.\nLuigi Morandi. Enrico Bocci ed Italo Piccagli sono ricordati nella lapide del monumento situato davanti al palazzo in cui avvenivano le trasmissioni di Radio CORA, in Piazza d'Azeglio. Sulla lapide si leggono le parole: \"Il 7 giugno 1944 convenuti nella casa di fronte a concordarvi l'ultima battaglia della nostra liberazione Enrico Bocci avvocato Italo Piccagli capitano dell'A.A. R. S. Luigi Morandi studente solo armati di costanza fede sapere sorpresi con i compagni dai nazifascisti dopo resistenza torture inumane coraggio dettero la vita per gli ideali fino all'ultimo vivi di giustizia e di libert\u00e0 - medaglie d'oro al valor militare per una civile pace tra i popoli\"."}
{"id": "2181240", "revid": "1874129", "url": "https://it.wikipedia.org/wiki?curid=2181240", "title": "Grassington", "text": "Grassington \u00e8 un paese di abitanti della contea del North Yorkshire, in Inghilterra."}
{"id": "2181243", "revid": "1874129", "url": "https://it.wikipedia.org/wiki?curid=2181243", "title": "Great Ayton", "text": "Great Ayton \u00e8 un paese di abitanti della contea del North Yorkshire, in Inghilterra."}
{"id": "2181244", "revid": "12582", "url": "https://it.wikipedia.org/wiki?curid=2181244", "title": "Strafe expedition", "text": ""}
{"id": "2181246", "revid": "1874129", "url": "https://it.wikipedia.org/wiki?curid=2181246", "title": "Guisborough", "text": "Guisborough \u00e8 un paese di abitanti della contea del North Yorkshire, in Inghilterra."}
{"id": "2181247", "revid": "767487", "url": "https://it.wikipedia.org/wiki?curid=2181247", "title": "Garcia Hernandez", "text": "Garcia Hernandez \u00e8 una municipalit\u00e0 di Quinta classe delle Filippine, situata nella Provincia di Bohol, nella Regione del Visayas Centrale.\nGarcia Hernandez \u00e8 formata da 30 baranggay:"}
{"id": "2181250", "revid": "709565", "url": "https://it.wikipedia.org/wiki?curid=2181250", "title": "Rafael Furcal", "text": "Carriera.\nMinor League.\nRafael Furcal, dopo aver frequentato la Jose Cabrera High School, firm\u00f2 come free agent non selezionato con gli Atlanta Braves il 9 novembre 1997.\nInizi\u00f2 nello stesso anno, con i Gulf Coast Braves rookie, chiudendo con .258 alla battuta, .335 in base, un fuoricampo, 9 RBI, 31 punti \"run\", 15 basi rubate in 50 partite. Nel 1998 gioc\u00f2 con i Danville Braves rookie, finendo con .328 alla battuta, .412 in base, nessun fuoricampo, 23 RBI e 56 punti 60 basi rubate in 66 partite.\nNel 1999 gioc\u00f2 con due squadre finendo con .322 alla battuta, .392 in base, un fuoricampo, 41 RBI, 105 punti, 96 basi rubate in 126 partite. Nel 2000 gioc\u00f2 con i Greenville Braves AA solamente 3 partite, finendo con .200 alla battuta, .273 in base, un fuoricampo, 3 RBI, un punto e nessuna base rubata.\nNel 2007 gioc\u00f2 solo 2 partite con gli Inland Empire 66ers \"singolo A avanzato\", terminando con .167 alla battuta e .375 in base senza fuoricampo e una base rubata. Nel 2008 gioc\u00f2 una partita con i Las Vegas 51s AAA finendo con .333 alla battuta, .333 in base, fuoricampo, un RBI e nessuna base rubata.\nNel 2010 gioc\u00f2 con due squadre finendo con .333 alla battuta, .500 in base, un fuoricampo, 4 RBI, 3 punti e nessuna base rubata in 4 partite. Nel 2011 gioc\u00f2 con due squadre finendo con .343 alla battuta, .439 in base, un fuoricampo, 7 RBI, 12 punti e una base rubata in 10 partite.\nCarriera in Major League.\nAtlanta Braves (2000-2005).\nUn infortunio dell'interbase dei Braves Walt Weiss, poco prima dell'inizio della stagione 2000 spalanc\u00f2 le porte della MLB per Furcal che, provenendo ancora da una squadra della Minor League, si ritrov\u00f2 incredibilmente catapultato nel mondo delle Majors americane. Debutt\u00f2 nella MLB il 4 aprile 2000 contro i Colorado Rockies: in 4 turni di battuta collezion\u00f2 ben 2 valide (la prima valida in MLB la batt\u00e9 contro il lanciatore Rolando Arrojo). Fin\u00ec la stagione con .295 alla battuta, .394 in base, 4 fuoricampo, 37 RBI, 87 punti, 40 basi rubate (5\u00b0 della National League), 191 eliminazioni di cui 72 doppie, 360 assist, un errore da seconda base e 23 errori da interbase in 131 partite di cui 118 da titolare. Nel 2001 chiuse con .275 alla battuta, .321 in base, 4 fuoricampo. 30 RBI, 39 punti, 22 basi rubate, 126 eliminazioni di cui 49 doppie, 224 assist e 11 errori da interbase in 79 partite tutte da titolare. \nNel 2002 chiuse con .275 alla battuta, .323 in base, 8 fuoricampo, 47 RBI, 95 punti, 175 valide (10\u00b0 della NL), 8 triple (2\u00b0 nella NL), 27 basi rubate, 252 eliminazioni di cui 116 doppie, 478 assist e 27 errori da interbase in 154 partite di cui 151 da titolare. Nel 2003 fin\u00ec15 fuoricampo, con .292 alla battuta, .352 in base, 61 RBI, 130 punti (3\u00b0 nella NL), 25 basi rubate (7\u00b0 nella NL), 194 valide (4\u00b0 nella NL), 10 triple (1\u00b0 nella NL), 237 eliminazioni di cui 108 doppie, 481 assist e 31 errori da interbase in 156 partite di cui 154 da titolare.\nNel 2004 chiuse con .279 alla battuta, .344 in base, 14 fuoricampo, 59 RBI, 103 punti, 29 basi rubate (9\u00b0 nella NL), 190 eliminazioni di cui 101 doppie, 411 assist e 24 errori da interbase in 143 partite di cui 130 da titolare. Nel 2005 fin\u00ec con .284 alla battuta, .348 in base, 12 fuoricampo, 58 RBI, 100 punti (9\u00b0 nella NL), 46 basi rubate (3\u00b0 nella NL), 11 triple (3\u00b0 nella NL), 255 eliminazioni di cui 119 doppie, 504 assist e 15 errori da interbase in 154 partite di cui 152 da titolare. Il 31 ottobre divenne per la prima volta free agent.\nLos Angeles Dodgers (2006-2011).\nIl 19 dicembre 2005, Furcal firm\u00f2 un contratto triennale con i Los Angeles Dodgers per un totale di 28 milioni di dollari. Termin\u00f2 la stagione 2006 finendo con .300 alla battuta, .369 in base, 15 fuoricampo, 63 RBI, 113 punti (10\u00b0 nella NL), 37 basi rubate (7\u00b0 nella NL), 196 valide (5\u00b0 nella NL), 9 triple (9\u00b0 nella NL), 269 eliminazioni di cui 117 doppie, 492 assist e 27 errori da interbase in 159 partite di cui 156 da titolare.\nNel 2007 fin\u00ec con .270 alla battuta, .333 in base, 6 fuoricampo, 47 RBI, 87 punti, 25 basi rubate, 241 eliminazioni di cui 99 doppie, 426 assist e 19 errori da interbase in 138 partite tutte da titolare. Nel 2008 fin\u00ec con .357 alla battuta, .439 in base, 5 fuoricampo, 16 RBI, 34 punti, 8 basi rubate, 46 eliminazioni di cui 17 doppie, 92 assist e 4 errori da interbase in 36 partite di cui 35 da titolare. Il 3 novembre 2008 divenne free agent. Il 19 dicembre 2008, Furcal rifirm\u00f2 un contratto triennale per un totale di 30 milioni di dollari..\nNel 2009 fin\u00ec con .269 alla battuta, .335 in base, 9 fuoricampo, 47 RBI, 92 punti, 12 basi rubate, 187 eliminazioni di cui 76 doppie, 419 assist e 20 errori da interbase in 150 partite di cui 141 da titolare. Nel 2010 fin\u00ec con .300 alla battuta, .366 in base, 8 fuoricampo, 43 RBI, 66 punti, 7 triple (8\u00b0 nella NL), 22 basi rubate, 127 eliminazioni di cui 47 doppie, 275 assist e 19 errori da interbase in 97 partite di cui 91 da titolare.\nNel 2011 prima di esser ceduto ai St. Louis Cardinals chiuse con .197 alla battuta, .272 in base, un fuoricampo, 12 RBI, 15 punti, 5 basi rubate, 57 eliminazioni di cui 18 doppie, 95 assist e 4 errori da interbase in 37 partite di cui 36 da titolare.\nSt. Louis Cardinals (2011-2012).\nIl 31 luglio 2011 venne preso dai Los Angeles Dodgers insieme a soldi in cambio di Alex Castellanos. Fin\u00ec la stagione con .255 alla battuta, .316 in base, 7 fuoricampo, 16 RBI, 29 punti, 4 basi rubate, 73 eliminazioni di cui 36 doppie, 155 assist e 10 errori da interbase in 50 partite di cui 47 da titolare. Nel 2012 firm\u00f2 per due anni a 13 milioni di dollari. Chiuse con .264 alla battuta, .325 in base, 5 fuoricampo, 49 RBI, 69 punti, 12 basi rubate, 173 eliminazioni di cui 68 doppie, 349 assist e 15 errori da interbase in 121 partite di cui 116 da titolare. Il 31 ottobre 2013 divenne free agent.\nMiami Marlins (2014).\nIl 6 dicembre 2013 firm\u00f2 con i Miami Marlins per un anno a 3,5 milioni di dollari. Inizi\u00f2 la stagione sulla lista infortuni dei (15 giorni) a causa di uno stiramento all'hamstring sinistro.\nHa giocato la sua ultima partita il 21 giugno 2014."}
{"id": "2181251", "revid": "269352", "url": "https://it.wikipedia.org/wiki?curid=2181251", "title": "Disegno di legge Levi-Prodi", "text": ""}
{"id": "2181252", "revid": "124191193", "url": "https://it.wikipedia.org/wiki?curid=2181252", "title": "L\u00e9o Taxil", "text": "Ebreo fintamente convertitosi al cattolicesimo secondo quanto da lui stesso asserito, la vicenda della sua falsa conversione e del successo dei suoi libri contro la massoneria \u00e8 narrata, con particolari che si discostano volutamente dalla realt\u00e0 storica, nel romanzo di Umberto Eco \"Il cimitero di Praga\", uscito nel 2010.\nTaxil \u00e8 inoltre citato pi\u00f9 volte da James Joyce nelle memorie parigine dell'Episodio 3 del romanzo \"Ulisse\", in particolare per la sua irreverentissima \"Vie de J\u00e9sus\", che gli \u00e8 stata decantata dal giovanissimo Patrice, figlio del fuoruscito irredentista irlandese Kevin Egan (detto \"Kevin di Parigi\").\nBiografia.\nAll'et\u00e0 di 5 anni, fu iscritto in un istituto gestito da gesuiti, il che influ\u00ec molto sulla sua formazione poich\u00e9 l\u00ec trascorse tutta la sua infanzia e svilupp\u00f2 una grande disillusione sul cattolicesimo e instill\u00f2 in lui l'idea della religione come socialmente dannosa.\nInizialmente, Taxil aveva pubblicato libri scurrili e anti-cattolici, fra cui dei testi sadomasochisti quali \"Les Debauches d'un confesseur, Les Pornographes sacr\u00e9s: la confession et les confesseurs\", e \"Les Ma\u00eetresses du Pape\", che dipingevano le gerarchie ecclesiastiche come edoniste e sadiche. Il 28 febbraio 1881 fu iniziato in Massoneria nella loggia del Grande Oriente di Francia \"Le Temple des amis de l'honneur fran\u00e7ais\" ma ne fu escluso il 17 settembre dello stesso anno. Il 14 aprile 1884 profess\u00f2 di essersi convertito dall'ebraismo al cattolicesimo, fu ricevuto solennemente nella Chiesa cattolica e ripudi\u00f2 le sue opere precedenti. Nell'ultimo decennio del secolo scrisse una serie di libri e opuscoli in cui denunciava la Massoneria e accusava le logge di adorare il diavolo.\nSuccessivamente, pubblic\u00f2 con lo pseudonimo di Diana Vaughan un libro, \"Le Diable au XIX si\u00e8cle\" (\"Il demonio nel XIX secolo\"), che raccontava le esperienze di quest'ultima in una setta massonica. Il libro ebbe un discreto successo di vendite, la sedicente Diana Vaughan per\u00f2 non comparve mai in pubblico e in seguito Taxil ammise che non esisteva, o, meglio, che il nome l'aveva preso in prestito dalla sua segretaria. Taxil arriv\u00f2 a pubblicare anche un giornale dal titolo \"La France chr\u00e9tienne anti-ma\u00e7onnique\" (\"La Francia cristiana anti-massonica\"). Nel 1887 fu ricevuto in udienza da papa Leone XIII, che credette a lui e non al vescovo di Charleston, il quale aveva denunciato come false le confessioni di Taxil. Mor\u00ec nella cittadina di Sceaux nel 1907. Scrisse anche romanzi con lo pseudonimo Prosper Manin ."}
{"id": "2181258", "revid": "1874129", "url": "https://it.wikipedia.org/wiki?curid=2181258", "title": "Hawes", "text": "Hawes \u00e8 un paese di abitanti della contea del North Yorkshire, in Inghilterra."}
{"id": "2181260", "revid": "1874129", "url": "https://it.wikipedia.org/wiki?curid=2181260", "title": "Haxby", "text": "Haxby \u00e8 un paese di abitanti della contea del North Yorkshire, in Inghilterra."}
{"id": "2181261", "revid": "599013", "url": "https://it.wikipedia.org/wiki?curid=2181261", "title": "Vimalak\u012brti Nirdesa Sutra", "text": ""}
{"id": "2181263", "revid": "1874129", "url": "https://it.wikipedia.org/wiki?curid=2181263", "title": "Helmsley", "text": "Helmsley \u00e8 un paese di abitanti della contea del North Yorkshire, in Inghilterra."}
{"id": "2181265", "revid": "269352", "url": "https://it.wikipedia.org/wiki?curid=2181265", "title": "DdL ammazzablog", "text": ""}
{"id": "2181266", "revid": "1598666", "url": "https://it.wikipedia.org/wiki?curid=2181266", "title": "High Bentham", "text": "High Bentham \u00e8 un paese di 3.000 abitanti della contea del North Yorkshire, in Inghilterra."}
{"id": "2181269", "revid": "1874129", "url": "https://it.wikipedia.org/wiki?curid=2181269", "title": "Kirkbymoorside", "text": "Kirkbymoorside \u00e8 un paese di abitanti della contea del North Yorkshire, in Inghilterra."}
{"id": "2181270", "revid": "47767", "url": "https://it.wikipedia.org/wiki?curid=2181270", "title": "Knaresborough", "text": "Knaresborough \u00e8 un paese di abitanti della contea del North Yorkshire, in Inghilterra.\nPresso il paese si trova una grotta nella quale sarebbe nata Madre Shipton."}
{"id": "2181271", "revid": "1874129", "url": "https://it.wikipedia.org/wiki?curid=2181271", "title": "Leyburn", "text": "Leyburn \u00e8 un paese di abitanti della contea del North Yorkshire, in Inghilterra."}
{"id": "2181272", "revid": "226458", "url": "https://it.wikipedia.org/wiki?curid=2181272", "title": "Seguidilla", "text": "La seguidilla \u00e8 una strofa di quattro versi, gli impari sono settenari e i pari quinari con rima assonanzata. Questo tipo di versi vengono definiti in Spagna versi di arte minore (\"versos de arte menor\"). "}
{"id": "2181273", "revid": "729019", "url": "https://it.wikipedia.org/wiki?curid=2181273", "title": "Jetafe", "text": "Jetafe, chiamata anche Getafe, \u00e8 una municipalit\u00e0 di Quinta classe delle Filippine, situata nella Provincia di Bohol, nella Regione del Visayas Centrale.\nJetafe \u00e8 formata da 24 baranggay:"}
{"id": "2181274", "revid": "1874129", "url": "https://it.wikipedia.org/wiki?curid=2181274", "title": "Loftus (North Yorkshire)", "text": "Loftus \u00e8 un paese di abitanti della contea del North Yorkshire, in Inghilterra."}
{"id": "2181277", "revid": "2011865", "url": "https://it.wikipedia.org/wiki?curid=2181277", "title": "Admiralty Arch", "text": "L'Admiralty Arch \u00e8 un edificio di Londra con tre grandi archi che permettono il collegamento tra il Mall e Trafalgar Square. Progettato da Sir Aston Webb, fu ultimato nel 1912.\nL'edificio fu fatto costruire dal re Edoardo VII in memoria di sua madre, la Regina Vittoria. Tristemente, Edoardo VII non visse abbastanza per vedere il suo completamento.\nSopra i tre grandi archi c'\u00e8 una grande iscrizione in latino scolpita nel marmo:\n : ANNO : DECIMO : EDWARDI : SEPTIMI : REGIS : : VICTORI\u00c6 : REGIN\u00c6 : CIVES : GRATISSIMI : MDCCCCX :\nUna caratteristica singolare di questo edificio \u00e8 \"il naso\". Sulla parete interna dell'arco pi\u00f9 a nord (a sinistra per chi proviene dal Mall) c'\u00e8 una sporgenza che assomiglia molto sia nella forma che nelle dimensioni ad un naso umano. Si trova ad un'altezza di circa 210 cm, corrispondente alla cintola di chi passa a cavallo attraverso gli archi. Non si hanno notizie certe sul perch\u00e9 ci sia, ma la tradizione vuole che sia stato fatto in onore del duca di Wellington, che era noto per avere un grosso naso. I soldati dell'epoca erano soliti toccare il \"naso di Wellington\" come portafortuna mentre passavano a cavallo attraverso l'arco.\nL'arco centrale \u00e8 normalmente chiuso con delle porte di ferro, ed \u00e8 riservato ai membri della famiglia reale britannica durante le cerimonie. Gli due altri archi sono aperti ai veicoli ed ai pedoni.\nL'edificio ospitava diversi uffici governativi, mentre nel 2012 \u00e8 stato ceduto con un leasing di 125 anni a privati per essere trasformato in un albergo di lusso."}
{"id": "2181278", "revid": "1874129", "url": "https://it.wikipedia.org/wiki?curid=2181278", "title": "Malton", "text": "Malton ( abitanti nel 2011) \u00e8 un centro abitato del Regno Unito nella contea inglese del North Yorkshire.\nSi trova a nord del fiume Derwent, che forma lo storico confine tra le contee del North e dell'East Riding of Yorkshire."}
{"id": "2181279", "revid": "339329", "url": "https://it.wikipedia.org/wiki?curid=2181279", "title": "Siguiriyas", "text": ""}
{"id": "2181280", "revid": "1598666", "url": "https://it.wikipedia.org/wiki?curid=2181280", "title": "Marske-by-the-Sea", "text": "Marske-by-the-Sea \u00e8 un paese della contea del North Yorkshire, in Inghilterra."}
{"id": "2181281", "revid": "1874129", "url": "https://it.wikipedia.org/wiki?curid=2181281", "title": "Masham", "text": "Masham (pron. /\u02c8m\u00e6s\u0259m/, MASS-\u0259m) \u00e8 un piccolo comune mercato del distretto di Harrogate, nello Yorkshire settentrionale (Inghilterra). Situato nella Valle di Wensleydale, sulla sponda occidentale del fiume Ure, il nome deriva dall'anglosassone \"M\u00e6ssa's Ham\", letteralmente \"dimora di M\u00e6ssa\". Pur essendo gi\u00e0 in precedenza un avamposto romano, furono i Sassoni a stabilirvi i primi insediamenti permanenti. Nel 900 d.C. la regione fu invasa dai Vichinghi, i quali portarono sofferenza e distruzione, ma nello stesso tempo introdussero la pastorizia, attivit\u00e0 per la quale Masham \u00e8 tutt'oggi rinomata.\nStoria.\nCostruita molto probabilmente nel VII secolo, la Chiesa di St. Mary sorgeva su quella che un tempo era nota come Cockpit Hill, non lontano da dove oggi si trova il municipio. Pur conservando elementi di muratura in stile Sassone e il troncone di un crocifisso risalente all'VIII secolo, lo stile della chiesa attuale \u00e8 prevalentemente normanno con aggiunte del XV secolo. Assegnata alla diocesi di York in epoca medievale, la parrocchia di Masham assunse in seguito il titolo di \"parrocchia indipendente\", poich\u00e9 l'arcivescovo dell'epoca non aveva interesse a sobbarcarsi un simile viaggio ogni qualvolta fosse necessario sovrintendere agli affari cittadini.\nLuoghi d'interesse.\nL'elemento pi\u00f9 caratteristico di questa cittadina \u00e8 senza dubbio il mercato, il pi\u00f9 importante di tutto il distretto ma anche uno dei pi\u00f9 antichi di tutto il Regno Unito: la prima licenza d'esercizio risale infatti al 1250. In origine il mercato di Masham doveva la sua prosperit\u00e0 alla vicinanza delle abbazie di Jervaulx e di Fountains, i cui monaci erano dediti alla pastorizia. Tutt'oggi il mercato deve la sua fama principalmente alla fiera degli ovini, che si tiene ogni anno nel mese di settembre. Altro punto di riferimento del paese \u00e8 la gi\u00e0 menzionata Chiesa di St. Mary, situata a sud-est del mercato, che con il suo campanile di pietra offre uno dei panorami pi\u00f9 incantevoli dell'intero distretto. Degna di nota \u00e8 inoltre la presenza nel paese di due birrifici tuttora attivi, la Black Sheep Brewery e la Theakstons, situati a pochi metri di distanza l'uno dall'altro."}
{"id": "2181284", "revid": "1874129", "url": "https://it.wikipedia.org/wiki?curid=2181284", "title": "Middleham", "text": "Middleham \u00e8 un paese di abitanti della contea del North Yorkshire, in Inghilterra.\nStoria.\nI primi insediamenti conosciuti risalgono al periodo romano. La IX legione dell'esercito romano conquist\u00f2 York nel 69 e si spost\u00f2 verso nord. Un ramo della strada che da Londra portava in Scozia, passava per Middleham per arrivare al forte di Bainbridge. Vicino a Middleham i Romani costruirono una stazione di guardia per controllare il traffico sul fiume Ure.\nPrima della conquista normanna, le terre della zona erano controllate da Gilpatrick. Nel 1069, Guglielmo il Conquistatore concesse il territorio intorno a Middleham a suo cugino bretone Alano il Rosso, che costru\u00ec una motta castrale in legno. Al tempo del \"Domesday Book\", nel 1086, Alano aveva ceduto la fortezza a suo fratellastro Ribald (1050 ca. \u2013 1121). I suoi terrapieni sono ancora visibili nel sito conosciuto come William's Hill. Alano costru\u00ec un castello anche a Richmond.\nLa costruzione del castello di Middleham che tuttora domina la citt\u00e0, venne cominciata nel 1190 dal nipote di Alano, Robert Fitzrandolph. La famiglia Neville, conti di Westmorland, lo acquisirono attraverso il matrimonio con una discendente di Ribald nel XIII secolo. Venne definito il \"Windsor del Nord\". Il castello fu tra le propriet\u00e0 di Richard Neville, XVI conte di Warwick, quando suo cugino Riccardo, duca di Gloucester (il futuro re Riccardo III) venne qui per imparare i rudimenti della cavalleria nel 1462. Durante la guerra delle due rose, sia Edoardo IV che Enrico VI vi vennero tenuti in prigionia. Riccardo, duca di Gloucester divenne padrone del castello nel 1471 dopo la morte di Warwick nella battaglia di Barnet. Egli lo us\u00f2 come centro politico per amministrare il Nord per conto di suo fratello Edoardo IV. Riccardo spos\u00f2 la figlia di Warwick, Anna Neville, nel 1472. Il loro figlio Edoardo nacque nel 1473 circa e mor\u00ec nell'aprile del 1484 nel castello di Middleham. Riccardo III, che perse la vita nell'agosto del 1485 nella battaglia di Bosworth, fu l'ultimo regnante inglese a perire in combattimento.\nAl tempo di Riccardo III, Middleham era una citt\u00e0 di mercato molto vivace e un importante centro politico. A partire dal 1389, il signore del castello di Middleham ricevette il permesso reale di tenere un mercato settimanale ed una fiera annuale per la festa di Santa Alkelda Vergine. La cittadina \u00e8 costruita attorno a due piazze del mercato: una pi\u00f9 ampia e situata in basso ed una superiore dove si trovava il mercato dei suini del XV secolo. \nMolti edifici della parte vecchia di Middleham sono precedenti al 1600; l'antica canonica conserva alcuni elementi medievali. Nel 1607 Middleham aveva una certa importanza per la corte reale, poich\u00e9 includeva tutti gli abitanti della vallata di Wensleydale. Middleham e le terre circostanti facevano parte delle propriet\u00e0 della Corona dal tempo di Riccardo III finch\u00e9 Carlo I vendette il maniero alla Citt\u00e0 di Londra nel 1628. Nel 1661 la Citt\u00e0 di Londra cedette poi il castello di Middleham a Thomas Wood di Littleton, e rimase in mani private fino al 1925 quando pass\u00f2 sotto la gestione dell'English Heritage. Nel 1915 l'annuale mercato di bestiame aveva ancora una importanza a livello regionale, ma il mercato settimanale era discontinuo. Oggi il mercato del bestiame si svolge a Leyburn."}
{"id": "2181285", "revid": "712828", "url": "https://it.wikipedia.org/wiki?curid=2181285", "title": "Kaido (personaggio)", "text": ""}
{"id": "2181286", "revid": "1874129", "url": "https://it.wikipedia.org/wiki?curid=2181286", "title": "Norton-on-Derwent", "text": "Norton-on-Derwent \u00e8 un paese di abitanti della contea del North Yorkshire, in Inghilterra."}
{"id": "2181287", "revid": "1305772", "url": "https://it.wikipedia.org/wiki?curid=2181287", "title": "Yes Man", "text": ""}
{"id": "2181288", "revid": "125787867", "url": "https://it.wikipedia.org/wiki?curid=2181288", "title": "Yves Vanderhaeghe", "text": ""}
{"id": "2181289", "revid": "729019", "url": "https://it.wikipedia.org/wiki?curid=2181289", "title": "Guindulman", "text": "Guindulman \u00e8 una municipalit\u00e0 di Quinta classe delle Filippine, situata nella Provincia di Bohol, nella Regione del Visayas Centrale.\nGuindulman \u00e8 formata da 19 baranggay:"}
{"id": "2181290", "revid": "712828", "url": "https://it.wikipedia.org/wiki?curid=2181290", "title": "Orangutan (personaggio)", "text": ""}
{"id": "2181291", "revid": "1598666", "url": "https://it.wikipedia.org/wiki?curid=2181291", "title": "Pateley Bridge", "text": "Pateley Bridge \u00e8 un paese di 2.000 abitanti della contea del North Yorkshire, in Inghilterra."}
{"id": "2181292", "revid": "344646", "url": "https://it.wikipedia.org/wiki?curid=2181292", "title": "Bolla del pesco", "text": ""}
{"id": "2181295", "revid": "1874129", "url": "https://it.wikipedia.org/wiki?curid=2181295", "title": "Pickering (North Yorkshire)", "text": "Pickering \u00e8 un paese di abitanti della contea del North Yorkshire, in Inghilterra."}
{"id": "2181296", "revid": "11266", "url": "https://it.wikipedia.org/wiki?curid=2181296", "title": "Chiese di Bitonto", "text": ""}
{"id": "2181297", "revid": "1874129", "url": "https://it.wikipedia.org/wiki?curid=2181297", "title": "Redcar", "text": "Redcar \u00e8 una citt\u00e0 di abitanti della contea del North Yorkshire, in Inghilterra.\nLe sue coste sono il principale luogo di ritrovo dei fossili di Gryphaea, comunemente noti come \"unghie del diavolo\".\nHa dato i natali all'attrice June Laverick.\nQui si trova anche il Collegio di Redcar."}
{"id": "2181299", "revid": "729019", "url": "https://it.wikipedia.org/wiki?curid=2181299", "title": "Reeth", "text": "Reeth \u00e8 un paese di 750 abitanti della contea del North Yorkshire, in Inghilterra. Ci \u00e8 nato l'attore Clive Russell."}
{"id": "2181300", "revid": "1874129", "url": "https://it.wikipedia.org/wiki?curid=2181300", "title": "Settle (Regno Unito)", "text": "Settle \u00e8 un paese di abitanti della contea del North Yorkshire, in Inghilterra."}
{"id": "2181301", "revid": "767487", "url": "https://it.wikipedia.org/wiki?curid=2181301", "title": "Nigel Barker (fotografo)", "text": "Carriera.\nNigel voleva continuare gli studi di medicina ma la madre, ex Miss Sri Lanka, lo fece partecipare al \"The Clothes Show\": arrivato tra i finalisti ed inizi\u00f2 la sua carriera da modello.\nHa posato per circa 10 anni per le passerelle di Londra, Milano, Parigi e New York. Grazie alla carriera di modello, il suo amore per la moda crebbe, e nel 1996 decise di diventare fotografo. Apr\u00ec il suo studio fotografico, StudioNB, a Manhattan. Barker ha lavorato per \"GQ\", \"Interview\", \"Lucky\", \"People and Paper\", Pierre Cardin, Nicole Miller, Ted Baker ed altri.\nNiger Barker \u00e8 stato anche uno dei giudici nella trasmissione di Tyra Banks \"America's Next Top Model\", oltre che per il concorso di bellezza Miss America nel 2007."}
{"id": "2181312", "revid": "1874129", "url": "https://it.wikipedia.org/wiki?curid=2181312", "title": "Skelton-in-Cleveland", "text": "Skelton-in-Cleveland \u00e8 un paese della contea del North Yorkshire, in Inghilterra."}
{"id": "2181317", "revid": "1874129", "url": "https://it.wikipedia.org/wiki?curid=2181317", "title": "Skipton", "text": "Skipton \u00e8 un paese di abitanti della contea del North Yorkshire, in Inghilterra."}
{"id": "2181318", "revid": "599013", "url": "https://it.wikipedia.org/wiki?curid=2181318", "title": "Fkt", "text": ""}
{"id": "2181319", "revid": "729019", "url": "https://it.wikipedia.org/wiki?curid=2181319", "title": "Inabanga", "text": "Inabanga \u00e8 una municipalit\u00e0 di Terza classe delle Filippine, situata nella Provincia di Bohol, nella Regione del Visayas Centrale.\nInabanga \u00e8 formata da 50 baranggay:"}
{"id": "2181322", "revid": "1874129", "url": "https://it.wikipedia.org/wiki?curid=2181322", "title": "South Bank (North Yorkshire)", "text": "South Bank \u00e8 un paese di abitanti della contea del North Yorkshire, in Inghilterra."}
{"id": "2181325", "revid": "1874129", "url": "https://it.wikipedia.org/wiki?curid=2181325", "title": "Stokesley", "text": "Stokesley \u00e8 un paese di abitanti della contea del North Yorkshire, in Inghilterra."}
{"id": "2181326", "revid": "122910669", "url": "https://it.wikipedia.org/wiki?curid=2181326", "title": "XX Universiade invernale", "text": "La XX Universiade invernale (20. Zimowa Uniwersjada) si svolse a Zakopane dal 7 al 17 febbraio 2001.\nProgramma.\nDurante la manifestazione vennero organizzate gare nei seguenti sport:"}
{"id": "2181327", "revid": "599013", "url": "https://it.wikipedia.org/wiki?curid=2181327", "title": "Branko Strupar", "text": ""}
{"id": "2181328", "revid": "156281", "url": "https://it.wikipedia.org/wiki?curid=2181328", "title": "Universiade invernale 2001", "text": ""}
{"id": "2181330", "revid": "1874129", "url": "https://it.wikipedia.org/wiki?curid=2181330", "title": "Tadcaster", "text": "Tadcaster \u00e8 un paese di abitanti della contea del North Yorkshire, in Inghilterra."}
{"id": "2181332", "revid": "1874129", "url": "https://it.wikipedia.org/wiki?curid=2181332", "title": "Thirsk", "text": "Thirsk \u00e8 un paese di abitanti della contea del North Yorkshire, in Inghilterra.\nIn questo paese, chiamato \"Darrowby\" nella finzione, sono ambientati tutti i romanzi autobiografici dello scrittore James Herriot."}
{"id": "2181334", "revid": "117176498", "url": "https://it.wikipedia.org/wiki?curid=2181334", "title": "Sphaerotheca pannosa", "text": "Sphaerotheca pannosa \u00e8 una specie di funghi appartenente alla classe degli Ascomiceti, ordine Perisporiales, famiglia Erisiphaceae. \u00c8 l'agente dell'oidio o mal bianco del pesco e della rosa. Sulla pagina superiore delle foglie si sviluppa una muffa biancastra; successivamente le foglie si deformano e poi si disseccano e cadono. Oltre alle foglie, il patogeno pu\u00f2 colpire anche i giovani rametti e i frutticini in via di accrescimento. La lotta va condotta con interventi meccanici (asportazione degli organi colpiti) e trattamenti chimici con anticrittogamici."}
{"id": "2181335", "revid": "1661466", "url": "https://it.wikipedia.org/wiki?curid=2181335", "title": "Thornaby-on-Tees", "text": "Thornaby-on-Tees \u00e8 una comune of 24.741 abitanti della contea del North Yorkshire, in Inghilterra."}
{"id": "2181343", "revid": "767487", "url": "https://it.wikipedia.org/wiki?curid=2181343", "title": "Stella (gruppo musicale)", "text": "Stella \u00e8 un gruppo pop-rock finlandese, formatosi nel 2002 nella citt\u00e0 di Joensuu.\nIl suo primo singolo, \"Hiekka\", \u00e8 stato pubblicato nel 2003 per l'etichetta discografica Sony Music Entertainment."}
{"id": "2181345", "revid": "287204", "url": "https://it.wikipedia.org/wiki?curid=2181345", "title": "Post-partum", "text": ""}
{"id": "2181351", "revid": "26630", "url": "https://it.wikipedia.org/wiki?curid=2181351", "title": "Vaso di espansione", "text": "Il vaso di espansione \u00e8 un componente idraulico presente nelle caldaie per il riscaldamento domestico, ha la funzione di contenere le variazioni improvvise di pressione del circuito evitando sbalzi e colpi d'ariete, che altrimenti dovrebbero essere assorbiti, con possibili danni, dall'impianto.\nPer la sua logica costruttiva nel gergo di idraulici e caldaisti \u00e8 talvolta denominato semplicemente \"polmone\" cio\u00e8 la membrana gonfiabile che funge da camera d'aria che per\u00f2 \u00e8 solo l'elemento centrale del vaso.\nTipologie.\nIl vaso di espansione pu\u00f2 essere di tipo aperto o chiuso. In ogni caso richiedono manutenzione periodica tra l'altro per verificare la corretta pressione all'interno della membrana e che non sia entrata acqua tra polmone e contenitore. Anche la tenuta della valvola di gonfiaggio \u00e8 un elemento da controllare periodicamente. Una caduta di pressione (soprattutto che si reitera nel breve periodo) dell'acqua nell'impianto \u00e8 spesso causato da insufficiente pressione di aria nella membrana o, peggio, infiltrazioni di acqua al suo interno (in pratica ci sono delle perdite della camera d'aria).\nApplicazioni.\nI vasi di espansione sono comunemente utilizzati:\nNormativa.\nI vasi di espansione sono regolati dalla Direttiva apparecchi a pressione 2014/68 UE (\"Pressure Equipment Directive\", PED), la norma armonizzata di riferimento \u00e8 la EN13831. I vasi destinati a contenere acqua potabile sono soggetti inoltre a normative nazionali di potabilit\u00e0 (D.M. 174/2004 in Italia; ACS in Francia, WRAS nel Regno Unito, KTW in Germania)."}
{"id": "2181365", "revid": "122910601", "url": "https://it.wikipedia.org/wiki?curid=2181365", "title": "XXI Universiade", "text": "La XXI Universiade estiva (\u7b2c\u4e8c\u5341\u4e00\u5c4a\u590f\u5b63\u5927\u5b66\u751f\u8fd0\u52a8\u4f1a) fu un evento internazionale multi-sport che si svolse a Pechino dal 22 agosto al 1\u00ba settembre 2001. A total of 6,757 athletes from 165 nations took part in 12 sports. Il paese opitante, la Cina, fu la prima nazione del medagliere, con un totale di 103 medaglie e 54 ori; pi\u00f9 del doppio degli stati uniti i quali giunsero secondi per numero di medaglie.\nLa manifestazione ha visto cimentarsi atleti in 12 sport (di cui due opzionabili: il Judo e il Tennistavolo):\nLa ginnastica ritmica divenne uno sport obbligatorio in questa edizione.\nProcesso di selezione.\nLa citt\u00e0 cinese di Pechino venne eletta organizzatrice della XX Universiade durante la riunione del Comitato Esecutivo della FISU svoltasi a Bratislava il 29 novembre 1998. Le altre citt\u00e0 candidate all'organizzazione dell'evento furono:"}
{"id": "2181378", "revid": "110157", "url": "https://it.wikipedia.org/wiki?curid=2181378", "title": "Nokia N71", "text": "Il Nokia N71 \u00e8 un modello di telefono cellulare della Nokia UMTS.\nHa un'apertura a conchiglia, 2 fotocamere, supporto per videochiamata e collegamento ad internet."}
{"id": "2181381", "revid": "729019", "url": "https://it.wikipedia.org/wiki?curid=2181381", "title": "Fort Zeelandia", "text": "Fort Zeelandia \u00e8 una fortezza costruita lungo un periodo di dieci anni, che va dal 1624 al 1634 dalla Compagnia Olandese delle Indie Orientali nella citt\u00e0 di Anping (Tainan)."}
{"id": "2181389", "revid": "767487", "url": "https://it.wikipedia.org/wiki?curid=2181389", "title": "Johann Evangelist Brandl", "text": "Biografia.\nJohann Evangelist Brandl ricevette i primi rudimenti musicali all'et\u00e0 di sei anni e dal 1770 fu voce bianca del coro di corte di un convento a Monaco. I rapporti che intrattenne Johann Walleshauser, Andrea Bernasconi e J. L. Schaubaur lo destinarono all'arte musicale.\nDal 1774 ricevette lezioni come seminarista a Neuburg an der Donau e nel 1778 fu a Eichst\u00e4tt, dove continu\u00f2 i propri studi sotto la guida di R. Schlecht. Dopo una breve permanenza presso un convento, nel 1779 intraprese una tourn\u00e9e di concerti con il violinista Westermaier nei quali riscosse un ampio successo con le sue esecuzioni e composizioni. Nel 1784 trov\u00f2 una sistemazione come Kapellmeister (maestro di cappella) presso la corte dei Principi von Hohenlohe-Bartenstein e nel 1789 fu nominato Hofmusikdirektor (responsabile per la musica di corte) al servizio del principe vescovo di Spira presso la propria corte di Bruchsal.\nDopo che Bruchsal nel 1806 divenne parte del neonato Granducato di Baden, l'orchestra fu sciolta e i musicisti pi\u00f9 importanti, tra cui Brandl, vennero integrati nella Badische Staatskapelle di Karlsruhe; egli divenne dapprima secondo Kapellmeister e primo violino e successiva primo Kapellmeister, cariche che mantenne fino alla morte.\nConsiderazioni sull'artista.\nLe sue prime composizioni trovarono buone critiche nella Germania del suo tempo e i suoi lavori successivi furono perfino conosciuti all'estero. I suoi contemporanei lo consideravano come \"il compositore pi\u00f9 significativo e meritevole d'attenzione della nostra epoca\".\nMusicalmente le sue composizioni, anche se presentano delle affinit\u00e0 con quelle di Mozart e Haydn, presentano un linguaggio tipicamente tardoclassico e includono elementi virtuosi e passaggi sbalorditivi e armonici che talvolta anticipano il romanticismo.\nLa sua produzione comprende messe, oratori, opere, lieder e canti su testi di Christian Schubart, Euloge Schneider, Franz Sch\u00fctt (1773-~1845) e altri poeti, sinfonie e altre composizioni per orchestra. Noti sono i suoi quartetti (i quartetti per archi op. 17 furono dedicati a Joseph Haydn), cos\u00ec come i suoi quintetti (di varie formazioni)."}
{"id": "2181390", "revid": "1874129", "url": "https://it.wikipedia.org/wiki?curid=2181390", "title": "Whitby", "text": "Whitby \u00e8 una cittadina di abitanti della contea del North Yorkshire, in Inghilterra. Oggi \u00e8 un porto di pescatori e una celebre meta turistica. \u00c8 situato a da York, alla foce del fiume Esk e si estende lungo la stretta valle scavata dal fiume stesso.\nStoria.\nSono stati ritrovati fossili molto interessanti nell'area di Whitby, incluso scheletri interi di Pterodattili. Whitby \u00e8 famosa per i suoi fossili di ammoniti, ben conservati, che possono essere trovati sulla spiaggia o acquistati in uno dei numerosi negozi.\nTre ammoniti verdi sono presenti sullo stemma cittadino; sono rappresentate con una testa come fossero serpenti di pietra ed erano venduti come souvenir religiosi in memoria di Santa Hilda di Whitby.\nWhitby nell'Alto Medioevo.\nNell'anno 657 circa, Oswiu, il re cristiano di Northumbria, mantenne un voto fondando un monastero in questa zona.\nInfatti trovandosi nel 655 a combattere contro Penda, re del regno di Mercia, che aveva forze in numero superiore alle sue, Oswiu chiese a Dio di garantirgli la vittoria, promettendo di mettere sua figlia \u00c6lfl\u00e6da al servizio di Dio e di donare dei terreni per la costruzione di monasteri. Dal momento che Penda e la gran parte dei suoi nobili vennero uccisi in battaglia Oswiu ottemper\u00f2 alla sua promessa e mise a disposizione 12 appezzamenti di terreno per fondare altrettanti monasteri; uno di questi era Strean\u00e6shealh, che in seguito divenne l'Abbazia di Whitby, dove \u00c6lfl\u00e6da entr\u00f2 novizia e divenne in seguito badessa.\nLa prima badessa fu Hilda, un'importante figura in seguito venerata come una santa. Sotto la sua influenza Whitby divenne un importante centro di studi e la poesia di C\u00e6dmon \u00e8 uno dei primi esempi di letteratura anglosassone. Il Sinodo di Whitby, nel 664, opt\u00f2 per la data cristiana della Pasqua, a scapito di quella celtica, decisione valida per tutta la Northumbria che si rivel\u00f2 importante e influente.\nNell'867 i vichinghi danesi sbarcarono due miglia a ovest di Whitby, a Raven's Hill, attaccarono l'insediamento e distrussero il monastero. Solo dopo la venuta dei Normanni, nel 1066, William de Percy ordin\u00f2 di ricostruire il monastero (1078), dedicandolo a San Pietro e Santa Hilda. Il monastero, in seguito, venne detto Presteby (\"abitazione dei preti\" in antico dialetto), poi Hwytby; in seguito ancora Whiteby (\"insediamento bianco\", probabilmente per il colore delle case) e infine Whitby.\nBasso Medioevo e periodo dei Tudor.\nSecondo lo \"Yorkshire Dictionary\" di Langdale (1822) e il \"Directory of the County of York\" di Baine (1823), ancora sotto il regno di Elisabetta I Whitby era poco pi\u00f9 di un piccolo porto di pescatori. Nel 1540 consisteva in venti-trenta case e aveva una popolazione di circa duecento persone. In quell'anno Enrico VIII soppresse i monasteri compreso l'Abbazia di Whitby.\nAlla fine del XVI secolo Thomas Chaloner di York viaggi\u00f2 in Italia e visit\u00f2 le miniere di allume nello Stato Pontificio. Egli riconobbe che le rocce da cui era estratto l'allume erano le stesse abbondantemente presenti nella zona di Guisborough, nel North Yorkshire. A quei tempi l'allume era un prodotto molto importante, essendo utilizzato per trattare il cuoio, per il fissaggio delle tinte dei vestiti e per scopi medicinali. Fino a quel periodo il papato aveva mantenuto un monopolio virtuale della produzione e vendita dell'allume. Chaloner port\u00f2 di nascosto alcuni operai locali in Inghilterra e negli anni svilupp\u00f2 una fiorente industria di allume nello Yorkshire. (Si dice che questo sviluppo contribu\u00ec all'abbassamento del prezzo internazionale dell'allume, ledendo una tradizionale fonte di reddito del regno pontificio e che, per questo, Chaloner fu scomunicato).\nL'Abbazia di Whitby e la chiesa di St Mary.\nNei secoli la citt\u00e0 si espanse sia verso l'interno sia sulla scogliera ovest, mentre la scogliera orientale rimane dominata dalle rovine dell'Abbazia e della chiesa di St Mary. La via per l'Abbazia passa lungo l'antica casa dei banchetti. L'Abbazia appartiene ora all'English Heritage, un'istituzione pubblica, che restaur\u00f2 la casa dei banchetti per contenere esibizioni e un museo sull'Abbazia e su Whitby, e lo inaugur\u00f2 nel 2002.\nData la lunghezza nel raggiungere la scogliera est tramite la strada, si pu\u00f2, in alternativa, utilizzare i 199 scalini, famosi a tal punto che nel percorrerli \u00e8 facile sentire altri turisti contarli uno ad uno. Nel 2005 ci fu il primo vero restauro dei 199 gradini dal XIX secolo; per raccogliere fondi ogni gradino fu \"sponsorizzato\" da un abitante o da un turista al prezzo di sterline. Il culmine di quest'opera di restauro fu una messa nella chiesa di St Mary, tenutasi domenica 1\u00ba ottobre 2005. Per commemorare questo evento ogni gradino possiede un certificato col nome dello \"sponsor\" disponibile, su richiesta, alla chiesa di St Mary.\nStoria moderna dal 1605.\nFra i centri di produzione dell'allume molti sorsero nelle vicinanze di Whitby (fra questi Sandsend, nel 1615, a sole tre miglia dalla citt\u00e0). A causa di questo commercio nel porto di Whitby sorsero rapidamente altre due attivit\u00e0, il trasporto sia dell'allume stesso che del carbone necessario alla produzione. Il benessere della citt\u00e0 aument\u00f2 e Whitby inizi\u00f2 a crescere, aumentando le sue attivit\u00e0 con i cantieri navali, grazie anche al legno di quercia locale. Le tasse sulle importazioni via mare permisero lo sviluppo dei due moli gemelli di Whitby, migliorando il porto e portando ulteriori benefici commerciali. Nel 1753 la prima nave baleniera salp\u00f2 da Whitby alla volta della Groenlandia. Questo signific\u00f2 una nuova fase di sviluppo ed entro il 1795 Whitby divent\u00f2 un importante centro per l'industria baleniera. Nel 1839 George Hudson complet\u00f2 la rete ferroviaria che collegava Whitby con le citt\u00e0 dell'East Riding e York; ci\u00f2 fu considerata una mossa fondamentale per lo sviluppo della citt\u00e0 come meta turistica.\nWhitby \u00e8 il luogo del disastro della nave ospedaliera \"Rohilla\" che affond\u00f2 in quelle acque, forse a causa di una mina, il 30 ottobre 1914, il cui relitto \u00e8 ancora visibile dalla scogliera nei pressi della citt\u00e0; 85 persone persero la vita e molte di loro sono sepolte nel cimitero di Whitby.\nNel 1914, inoltre, Whitby fu bombardata dagli incrociatori tedeschi \"Von der Tann\" e \"Derfflinger\" insieme alle citt\u00e0 di Scarborough e Hartlepool. L'Abbazia sub\u00ec danni notevoli, anche se l'attacco dur\u00f2 una decina di minuti. L'attacco alla citt\u00e0 fu l'ultimo assalto alla costa dello Yorkshire. La flotta tedesca riusc\u00ec a fuggire, nonostante un tentativo di cattura da parte della Royal Navy, a causa della scarsa visibilit\u00e0.\nWhitby oggi.\nIl moderno porto di Whitby, posizionato strategicamente per navigare verso l'Europa, con una certa vicinanza ai Paesi scandinavi, \u00e8 capace di gestire una vasta gamma di cargo trasportatori di grano, prodotti in acciaio, legname e potassa. .\nLa citt\u00e0 \u00e8 servita dalla stazione di Whitby, che rappresenta il terminal della linea della Valle dell'Esk, da Middlesbrough, che precedentemente rappresentava il capolinea nord della linea Whitby-Pickering-York. Whitby \u00e8 inoltre servita dalla linea dei bus \"Yorkshire Coastliner\", che trasporta i viaggiatori a Leeds, Tadcaster, York, Scarborough, Bridlington, Pickering, Malton e molte altre citt\u00e0 dello Yorkshire.\n\u00c8 anche la citt\u00e0 di origine di Betty Schofield, la cantante jazz che ebbe successo con le canzoni \"Burn\" e \"Crazy Dance\"; suona spesso al locale notturno RAW.\nIl collegio della citt\u00e0, Community College, ha di recente acquisito una specializzazione in Tecnologia e Design.\nWhitby ha un mercato del pesce che non ha luogo in un giorno in particolare. Questo rapido rifornimento di pesce fresco ha permesso la nascita di molti \"Chippies\" (negozi dove viene venduto il tradizionale Fish &amp; Chips) fra cui il \"Magpie Cafe\" che Rick Stein ha descritto come il miglior negozio d'Inghilterra.\n\u00c8 sede di un museo delle scienze, uno di storia della citt\u00e0 (contenente, fra l'altro, una mano della gloria) e un museo di Dracula.\nScogliera ovest.\nLa scogliera ovest ha due simboli: una statua di James Cook, che salp\u00f2 proprio da Whitby, e un arco descritto dalle ossa di una mandibola di balena per ricordare l'importanza rivestita dall'industria baleniera. L'arco \u00e8 il secondo modello che sorge in quel luogo, poich\u00e9 l'originale (molto pi\u00f9 grande) \u00e8 conservato negli archivi dell\"'Heritage Centre\" di Whitby. Presso il porto, accanto all'ufficio informazioni, vi \u00e8 una statua di William Scoresby, l'uomo che invent\u00f2 la coffa.\nGiaietto di Whitby.\nQuesti minerali neri, il giaietto appunto, sono resti fossili di foreste millenarie e si trovano sulle scogliere intorno a Whitby; fin dall'et\u00e0 del bronzo fu usato per fabbricare perline e gioielli. I Romani lo estraevano in gran quantit\u00e0, ma il giaietto di Whitby raggiunse la sua massima popolarit\u00e0 a met\u00e0 del XIX secolo, specialmente quando fu scelto tra i gioielli della regina Vittoria; fu cos\u00ec che l'industria mineraria del giaietto acquist\u00f2 una notevole importanza. Il museo di Whitby custodisce una vasta collezione di giaietti con relativa storia archeologica del minerale.\nWhitby e la letteratura.\nUna larga parte del libro Dracula di Bram Stoker si svolge a Whitby, descrivendo come egli arriva in Inghilterra e giocando, fra l'altro, col folklore di Whitby, poich\u00e9 la nave su cui arriv\u00f2 Dracula, la \"Demeter\", si infranse sulle rocce in seguito ad una tempesta (evento non raro a Whitby: si dice, infatti, che il naufragio che ispir\u00f2 Stoker sia stato quello della Dimitry, una nave russa che trasportava gabinetti e sanitari, la quale affondando disperse il carico, che giunse sulla spiaggia di Whitby il mattino successivo). Inoltre Stoker trov\u00f2 il nome Dracula proprio nella biblioteca di Whitby.\nAmministrazione.\nGemellaggi.\nWhitby \u00e8 gemellata con numerose citt\u00e0 del mondo, che da essa presero il nome accogliendo emigranti del Vecchio Continente o che furono visitate dal capitano Cook su navi costruite a Whitby:"}
{"id": "2181393", "revid": "486946", "url": "https://it.wikipedia.org/wiki?curid=2181393", "title": "Eurodeputata", "text": ""}
{"id": "2181396", "revid": "729019", "url": "https://it.wikipedia.org/wiki?curid=2181396", "title": "Nick Youngs", "text": "Biografia.\nLa sua carriera si svolse interamente nel Leicester Tigers fino al 1990.\nTra il 1983 e il 1984 scese in campo per l' in sei occasioni, con presenze in due edizioni consecutive del Cinque Nazioni, ma soprattutto con una vittoria di prestigio per 15-9 a Twickenham contro la nel corso dei \"test\" di fine anno 1983.\nAttualmente vive a Norfolk dove svolge l'attivit\u00e0 di imprenditore agricolo, e dove sono nati i suoi due figli, Tom, tallonatore, e Ben, mediano di mischia, entrambi titolari del Leicester e internazionali a loro volta per l'."}
{"id": "2181397", "revid": "1305772", "url": "https://it.wikipedia.org/wiki?curid=2181397", "title": "Janice Dickinson", "text": "Carriera.\nNata a Brooklyn, ma cresciuta ad Hollywood, Janice Dickison abbandona giovanissima il tetto familiare per via dei problemi di violenza e droga dei suoi genitori. Nei primi anni settanta, la Dickinson si trasferisce a New York ed inizia a lavorare come modella all'et\u00e0 di 17 anni.\nIl 28 novembre 1977 appare per la prima volta sulla copertina dell'edizione francese di \"Elle\", e da l\u00ec a poco seguiranno altre importanti apparizioni su riviste quali \"Vogue\" (cinque volte sull'edizione francese, una su quella italiana, due su quella britannica e due su quella statunitense), \"Cosmopolitan\", \"Harper's Bazaar\". e \"Playboy\", sfilando anche sulle passerelle di Calvin Klein, Gianni Versace e Giorgio Armani. La modella nel corso degli anni \u00e8 stata anche testimonial per marchi importanti come Clairol, Max Factor, Orbit Gum, Revlon, Valentino e Versace.\nAutoproclamatasi prima supermodella della storia della moda durante un'intervista a \"E! Entertainment Television\", la Dickinson raccont\u00f2 che una volta il suo manager le rimprover\u00f2 il fatto di lavorare troppo, dicendole che lei non era Superman. La modella in quell'occasione rispose di non essere Superman, ma una supermodel. Tuttavia la rivendicazione del ruolo di prima supermodel della storia \u00e8 stata smentita dal fatto che il termine fu precedentemente attribuito a Dorian Leigh, la cui carriera di supermodel era terminata prima ancora che la Dickison nascesse. Anche Gia Carangi e Lisa Fonssagrives sono spesso citate come le prime supermodel del ventesimo secolo.\nOltre alla carriera da modella, Janice Dickinson \u00e8 spesso apparsa in televisione. Nel 2003 ha fatto parte della giuria del reality show \"America's Next Top Model\", in seguito al quale ha fondato la propria agenzia di moda \"The Janice Dickinson Modeling Agency\". Sempre nel 2005, ha fatto parte del cast regolare della quinta stagione dello show televisivo \"The Surreal Life\" e nel 2007 ha condotto insieme alla collega Abigail Clancey il reality show \"Abbey &amp; Janice: Beauty &amp; The Best\", trasmesso dal canale Oxygen. Nel novembre dello stesso anno, ha preso parte al reality britannico \"I'm a Celebrity... Get Me Out of Here!\", dove si \u00e8 classificata al secondo posto. Ha inoltre recitato in un episodio della serie \"Streghe\" nel 2005.\nNel 2002 ha pubblicato la sua prima autobiografia \"No Lifeguard on Duty: The Accidental Life of The World's First Supermodel\", al quale \u00e8 seguito nel 2004 \"Everything About Me Is Fake... And I'm Perfect!\", nel quale si dichiara contraria a qualsiasi intervento di chirurgia estetica. L'autrice inoltre denuncia il mondo della moda, e come per le modelle sia facile incappare in droga, alcolismo e disturbi alimentari. L'ultimo libro pubblicato da Janice Dickinson \u00e8 \"Check Please! Dating, Mating and Extricating\", in cui l'autrice racconta gli amori della sua vita.\nVita privata.\n\u00c8 stata sposata tre volte. Dal 1987 al 1992 \u00e8 stata sposata con Simon Fields, dal quale ha avuto un figlio, Nathan, nato nel 1987. Nel 1994 ha avuto una figlia, Savannah, nata dalla relazione con il produttore Michael Birnbaum.\nNelle sue autobiografie ed in varie interviste, la Dickinson ha ammesso di aver avuto numerosi amanti di ambo i sessi nel corso degli anni. Fra i suoi svariati flirt, si ricordano Warren Beatty, Sylvester Stallone, Jack Nicholson, Liam Neeson, Mick Jagger, Dolph Lundgren, Grace Jones, Kelly LeBrock e Bruce Willis.\nNel novembre del 2014, durante un'intervista, ha accusato l'attore Bill Cosby di averla violentata a Bali nel 1982, accusa specifica rivelatasi poi falsa."}
{"id": "2181398", "revid": "28592", "url": "https://it.wikipedia.org/wiki?curid=2181398", "title": "Aleksandr Arkadevi\u010d Gali\u010d", "text": ""}
{"id": "2181399", "revid": "1874129", "url": "https://it.wikipedia.org/wiki?curid=2181399", "title": "Great Langton", "text": "Great Langton \u00e8 un paese di abitanti della contea del North Yorkshire, in Inghilterra."}
{"id": "2181403", "revid": "1874129", "url": "https://it.wikipedia.org/wiki?curid=2181403", "title": "Eggborough", "text": "Eggborough \u00e8 un paese della contea del North Yorkshire, in Inghilterra."}
{"id": "2181407", "revid": "1494169", "url": "https://it.wikipedia.org/wiki?curid=2181407", "title": "Majorette", "text": ""}
{"id": "2181408", "revid": "767487", "url": "https://it.wikipedia.org/wiki?curid=2181408", "title": "La gnomo mobile", "text": "La Gnomo-mobile (\"The Gnome-Mobile\") \u00e8 un film statunitense del 1967 diretto da Robert Stevenson e prodotto dalla Disney, basato su un romanzo del 1936 di Upton Sinclair.\n\u00c8 stato uno degli ultimi film supervisionati personalmente da Walt Disney.\nWalter Brennan interpret\u00f2 un doppio ruolo come D.J. Mulrooney, il magnate del legname dal cuore gentile di origini irlandesi, e come l'irascibile gnomo Knobby di 943 anni nel film, che \u00e8 stato descritto come \"in bilico tra una commedia, una storia d'amore, un dramma e una critica ambientale.\" I bambini, Elizabeth e Rodney, sono stati interpretati da Karen Dotrice e Matthew Garber, in precedenza i bambini Banks in \"Mary Poppins\". Tom Lowell, che in questo film interpret\u00f2 il giovane gnomo Jasper, \u00e8 apparso anche nel film Disney del 1965 \"F.B.I. - Operazione gatto\" nei panni di Canoa, il fidanzato surfista confuso di Hayley Mills.\n\"La Gnomo-mobile\" \u00e8 stato il film finale sia per Matthew Garber che per Ed Wynn. Wynn mor\u00ec di cancro alla gola prima dell'uscita del film e Garber mor\u00ec dieci anni dopo, dopo aver contratto l'epatite mentre era in visita in India. Richard e Robert Sherman hanno contribuito alla canzone principale.\nTrama.\nDj Mulrooney, ricco industriale proprietario della \"Mulrooney Lumber\", \u00e8 atteso tra pochi giorni a Seattle per stipulare un importante accordo sulla vendita di legname. Prima di recarsi a Seattle, Mulrooney, a bordo della sua Rolls-Royce, corre in aeroporto a prendere i suoi due nipotini, Elizabeth e Rodney, in arrivo da Parigi. I bambini vengono portati nel bosco per un pic-nic e soprattutto Elizabeth rimane colpita dalla bellezza delle sequoie. \nQui la piccola incontra uno gnomo, Jasper, che sente il bisogno di parlarle perch\u00e9 ha un problema. Suo nonno infatti vuole morire perch\u00e9 crede che lui e suo nipote siano gli unici due gnomi rimasti e ha perso quindi la speranza di vedere suo nipote sposato. Dopo l'iniziale diffidenza, Jasper si mostra anche agli altri due umani e li conduce da suo nonno. Il vecchio gnomo, Knobby, quando si accorge della presenza degli umani, dagli gnomi detti \"Doodin\", va su tutte le furie perch\u00e9 spiega come siano stati proprio gli umani a tagliare gli alberi causando la scomparsa di tutti gli altri gnomi. Nonostante tutto Knobby si lascia convincere da Elizabeth ad avere fiducia in loro, mentre Mulrooney \u00e8 convinto a malincuore dai nipoti di non parlare a nessuno dell'incontro con gli gnomi e condurre Jasper e suo nonno in una foresta vergine il giorno successivo. Giungono cos\u00ec in albergo, con gli gnomi nascosti nel cestino da pic-nic; ma non appena Knobby viene a sapere che Mulrooney \u00e8 proprio il responsabile del disboscamento causa di tutti i loro problemi, comincia ad urlare attirando l'attenzione dei presenti nell'atrio dell'albergo. Un impresario senza scrupoli, il signor Quaxton, proprietario dell'accademia dei fantastici mostri, presente per promuovere il suo spettacolo, si accorge della presenza degli gnomi e li rapisce per trarne profitto in spettacoli da circo. Mulrooney per ritrovarli si rivolge agli uomini della sua sicurezza, che per\u00f2 lo prendono per pazzo rinchiudendolo in una casa di cura, il \"Five Oaks\". Solo con l'aiuto dei due ingegnosi nipotini Mulrooney riesce ad evadere e a salvare Jasper, mentre suo nonno riuscir\u00e0 a fuggire nel bosco dalla casa del signor Quaxton. Dopo un rocambolesco inseguimento a bordo della Rolls-Royce, ora soprannominata \"gnomo mobile\" i tre riusciranno a seminare gli inseguitori della casa di cura e rintracciare Knobby. L'anziano gnomo ha incontrato nel bosco altri gnomi e gnome, una delle quali, Violetta, sposer\u00e0 Jasper dopo una lunga caccia allo sposo. La vicenda si chiude con la promessa di Mulrooney di regalare agli gnomi le sequoie di sua propriet\u00e0, che non sarebbero pi\u00f9 state abbattute.\nDistribuzione.\n\"La Gnomo-mobile\" \u00e8 stato distribuito la prima volta il 12 luglio 1967.\n\u00c8 stato ripubblicato nelle sale il 5 novembre 1976.\nAccoglienza.\nBotteghino.\n\"La Gnomo-mobile\" ha incassato qualcosa come 4 milioni di dollari negli Stati Uniti e in Canada.\nRisposta critica.\nRoger Ebert del \"Chicago Sun-Times\" ha dato al film tre stelle su quattro, definendo gli effetti speciali \"affascinanti\" e riferendo che i ragazzi tra il pubblico \"hanno ottenuto i loro guadagni.\"\nHoward Thompson del \"New York Times\" lo ha descritto come \"una piccola commedia bonaria ma dalla mano pesante\", scoprendo che \"l'azione e lo spirito spensierato si afflosciano sotto un miscuglio incrociato di slapstick e locomozione ampiamente gestita che appiattisce il divertimento.\"\nArthur D. Murphy di \"Variety\" ha descritto il film come \"Divertente, anche se un po' irregolare. Anche i pi\u00f9 grandi tra di noi troveranno qualche risata, ma non possono classificare il film con il migliore della Disney da un campo lungo, o un tiro da gnomo.\"\nIl \"Monthly Film Bulletin\" lo defin\u00ec \"Una fantasia stravagante nella tradizione Disney di puro, onesto divertimento, con una canzone del titolo allegramente melodiosa, trucchi moderatamente ingegnosi, e alcune commedie non sofisticate il cui culmine \u00e8 un inseguimento automobilistico in cui la vecchia aristocratica Rolls \u00e8 inseguita da un veicolo moderno che a poco a poco va in pezzi.\"\nIl critico cinematografico Leonard Maltin lo considera uno dei migliori film commedia-fantasy della Disney e afferma che \u00e8 un \"mistero\" il motivo per cui il film non \u00e8 meglio conosciuto. Disse che merita di essere riscoperto e apprezzato da una nuova generazione, specialmente dai bambini pi\u00f9 piccoli."}
{"id": "2181411", "revid": "48193", "url": "https://it.wikipedia.org/wiki?curid=2181411", "title": "Majorettes", "text": ""}
{"id": "2181419", "revid": "343906", "url": "https://it.wikipedia.org/wiki?curid=2181419", "title": "Coscioni", "text": ""}
{"id": "2181421", "revid": "104265", "url": "https://it.wikipedia.org/wiki?curid=2181421", "title": "Federazione cestistica dell'Australia", "text": "Basketball Australia \u00e8 l'organo di governo della pallacanestro in Australia.\nLa federazione controlla inoltre la nazionale di pallacanestro dell'Australia. Ha sede ad Alexandria (Nuovo Galles del Sud) e l'attuale presidente \u00e8 John Maddock.\n\u00c8 affiliata alla FIBA dal 1947 e organizza la National Basketball League."}
{"id": "2181422", "revid": "125389389", "url": "https://it.wikipedia.org/wiki?curid=2181422", "title": "Dan Gosling", "text": "Statistiche.\nPresenze e reti nei club.\n\"Statistiche aggiornate al 2 luglio 2019.\""}
{"id": "2181424", "revid": "288300", "url": "https://it.wikipedia.org/wiki?curid=2181424", "title": "Daniel Gosling", "text": ""}
{"id": "2181428", "revid": "57342", "url": "https://it.wikipedia.org/wiki?curid=2181428", "title": "Bill la lucertola", "text": "Bill la Lucertola \u00e8 un personaggio del romanzo \"Le avventure di Alice nel Paese delle Meraviglie.\"\nComparsa.\nFa la sua comparsa nel capitolo IV \"Il coniglio e la missione di Bill\" in cui viene mandato gi\u00f9 per il camino della casa del Coniglio Bianco per scacciare Alice che a causa delle enormi dimensioni che ha assunto viene scambiata per un mostro. Alice, usando il suo enorme piede, scalcia Bill su per il camino. Tuttavia Bill dopo essere stato lanciato dalla casa riesce a sopravvivere grazie ad un atterraggio di fortuna.\nVersione disneyana.\nIl personaggio compare brevemente anche nel film d'animazione Disney tratto dal romanzo. Nella versione italiana il suo nome \u00e8 Biagio. Vi \u00e8 per\u00f2 una differenza dal romanzo: nel libro Alice lo scaccia via tramite il piede; nell'adattamento di Disney, invece, Biagio, scendendo dal camino, fa scendere un po' di fuliggine dentro la stanza, facendo cos\u00ec starnutire Alice. Lo starnuto, essendo stato forte, fa lanciare in aria da dentro il camino la povera lucertola."}
{"id": "2181431", "revid": "110157", "url": "https://it.wikipedia.org/wiki?curid=2181431", "title": "Federazione cestistica delle Isole Cook", "text": "La Federazione cestistica delle Isole Cook \u00e8 l'ente che controlla e organizza la pallacanestro nelle Isole Cook.\nLa federazione controlla inoltre la nazionale di pallacanestro delle Isole Cook. Ha sede ad Avarua e l'attuale presidente \u00e8 Nga Puna.\n\u00c8 affiliata alla FIBA dal 1985 e organizza il campionato di pallacanestro delle Isole Cook."}
{"id": "2181442", "revid": "2070864", "url": "https://it.wikipedia.org/wiki?curid=2181442", "title": "Diabete mellito di tipo 2", "text": "Il diabete mellito di tipo 2 (chiamato anche diabete mellito non insulino-dipendente, NIDDM) o diabete dell'adulto, \u00e8 una malattia metabolica, caratterizzata da glicemia alta in un contesto di insulino-resistenza e insulino-deficienza relativa. Si differenzia dal diabete mellito di tipo 1, in cui vi \u00e8 una carenza assoluta di insulina a causa della distruzione delle isole di Langerhans del pancreas.\nIl diabete di tipo 2 rappresenta circa il 90% dei casi di diabete, con il restante 10% dovuto principalmente al diabete mellito tipo 1 e al diabete gestazionale. L'obesit\u00e0 \u00e8 considerata la causa principale di diabete di tipo 2 nei soggetti che sono geneticamente predisposti alla malattia.\nIl diabete di tipo 2 viene trattato inizialmente con l'aumento dell'esercizio fisico e con modifiche nella dieta. Se, tramite queste misure, i livelli di glucosio nel sangue non vengono adeguatamente controllati, pu\u00f2 rendersi necessaria la somministrazione di farmaci, come la metformina o l'insulina. Nei pazienti che necessitano di insulina, solitamente, vi \u00e8 l'obbligo di controllare regolarmente i livelli di zucchero nel sangue. Una tecnica di controllo della glicemia, di relativa recente introduzione, fa riferimento all'Ambulatory Glucose Profile.\nI tassi di diabete sono aumentati notevolmente negli ultimi decenni, in parallelo con la crescita dell'obesit\u00e0. Nel 2016 erano circa 422 milioni le persone affette dalla condizione, rispetto ai circa 285 milioni nel 2010 e ai 100 milioni registrati nel 1980. Le complicanze a lungo termine causate dall'eccessiva presenza di glucosio nel sangue possono includere: malattie cardiache, ictus, retinopatia diabetica, insufficienza renale, che pu\u00f2 richiedere la dialisi, e scarsa circolazione sanguigna negli arti, che porta ad amputazioni. La complicazione acuta di chetoacidosi diabetica, una caratteristica del diabete di tipo 1, \u00e8 rara. Tuttavia possono verificarsi casi di coma iperosmolare-iperglicemico non chetosico.\nStoria.\nIl diabete fu una delle prime malattie descritte nella storia. Appare gi\u00e0 in un manoscritto egiziano, datato intorno al 1500 a.C., in cui si parla di uno \"svuotamento troppo grande delle urine\". I primi casi descritti sono da ritenersi di diabete mellito di tipo 1. I medici indiani, intorno allo stesso periodo, individuarono la malattia e la classificarono come \"madhumeha\" o come \"urina dolce\", notando che l'urina attirava le formiche. Il termine \"diabete\" \u00e8 stato utilizzato per la prima volta nel 230 a.C. dal greco Apollonio di Menfi. La malattia si verific\u00f2 raramente durante il periodo dell'impero romano, con Galeno che annot\u00f2 di aver osservato soltanto due casi nel corso della sua carriera. Il diabete di tipo 1 e il diabete di tipo 2 sono stati distinti come due diverse condizioni mediche dai medici indiani Sushruta e Charaka, che associarono il tipo 1 ai giovani e il tipo 2 agli individui in sovrappeso. Il termine \"mellito\" o \"di miele\" \u00e8 stato aggiunto dal britannico John Rolle alla fine del XVIII secolo per differenziare la condizione dal diabete insipido, che \u00e8 anche associato ad una frequente minzione. Un trattamento efficace non \u00e8 stato sviluppato fino alla prima met\u00e0 del XX secolo, quando, nel 1921, i canadesi Frederick Banting e Charles Herbert Best scoprirono l'insulina. Nel 1940 venne messa a punto l'insulina a lunga durata di azione.\nEpidemiologia.\nNel 2010 \u00e8 stato stimato che nel mondo vi fossero 285 milioni di persone affette da diabete di tipo 2 e che costituissero circa il 90% dei casi di diabete. Ci\u00f2 equivale a circa il 6% della popolazione adulta mondiale. Il diabete \u00e8 comune sia nei paesi sviluppati, che in quelli in via di sviluppo. Tuttavia \u00e8 raro nel mondo sottosviluppato. Le donne sembrano essere a maggior rischio, come alcuni gruppi etnici, come sud-asiatici, abitanti delle isole del Pacifico, latinos e nativi americani. Questo pu\u00f2 essere dovuto ad una maggiore sensibilit\u00e0 a uno stile di vita occidentale. Tradizionalmente considerata una malattia degli adulti, il diabete di tipo 2 \u00e8 sempre pi\u00f9 spesso diagnosticato nei bambini, in parallelo con l'aumento dei tassi di obesit\u00e0. Negli adolescenti statunitensi, il diabete di tipo 2 viene ormai diagnosticato con una frequenza simile al diabete di tipo 1.\nI tassi di diabete registrati nel 1985 sono stati stimati a 30 milioni, in aumento a 135 milioni nel 1995 e 217 milioni nel 2005. Tale incremento si ritiene sia dovuto principalmente all'invecchiamento della popolazione mondiale, alla diminuzione dell'esercizio fisico ed ai tassi crescenti di obesit\u00e0. Nel 2000, i cinque paesi con il maggior numero di affetti da diabete erano l'India (31,7 milioni), la Cina (20,8 milioni), gli Stati Uniti d'America (17,7 milioni), l'Indonesia (8,4 milioni) e il Giappone (6,8 milioni). L'Organizzazione Mondiale della Sanit\u00e0 riconosce il diabete come un'epidemia globale.\nEziologia.\nLo sviluppo del diabete di tipo 2 \u00e8 causato da una combinazione tra lo stile di vita, endocrinopatie e fattori genetici. Mentre alcuni fattori, come la dieta e l'obesit\u00e0, sono sotto controllo del paziente, l'invecchiamento, il sesso e la genetica non lo sono. La mancanza di sonno \u00e8 stata associata allo sviluppo di diabete di tipo 2. Si ritiene che ci\u00f2 agisca attraverso il suo effetto sul metabolismo. Lo stato nutrizionale della madre durante lo sviluppo fetale pu\u00f2 svolgere un ruolo nella malattia nel nascituro con un meccanismo proposto riguardante l'alterazione della metilazione del DNA.\nStile di vita.\nUn certo numero di fattori correlati allo stile di vita sono noti per essere collegati allo sviluppo del diabete di tipo 2 tra cui: l'obesit\u00e0 (definita da un indice di massa corporea superiore a 30), mancanza di attivit\u00e0 fisica, cattiva alimentazione, stress e l'urbanizzazione. L'eccesso di grasso corporeo \u00e8 associato al 30 % dei casi nei pazienti cinesi e giapponesi, nel 60-80 % dei casi in quelli di origine europea e africana e nel 100 % degli indiani Pima e degli abitanti delle isole dell'Oceano Pacifico. Coloro che non sono obesi spesso hanno comunque un elevato rapporto vita-fianchi. Anche i fattori alimentari influenzano il rischio di sviluppare il diabete di tipo 2. Il consumo eccessivo di zucchero, spesso tramite bevande zuccherate, viene associato ad un aumento del rischio. Il tipo di grassi assunti nell'alimentazione \u00e8 importante: i grassi saturi e gli acidi grassi trans aumentano il rischio, mentre i grassi polinsaturi e monoinsaturi lo diminuiscono. Mangiare molto riso bianco sembra svolgere un ruolo nell'aumento del rischio.\nGenetica.\nLa maggior parte dei casi di diabete coinvolge molti geni, ognuno dei quali pu\u00f2 dare un piccolo contributo a una maggiore probabilit\u00e0 di diventare un diabetico di tipo 2. Se un gemello ha il diabete, il rischio per l'altro fratello di svilupparlo durante la sua vita \u00e8 superiore al 90 %, mentre per gli altri fratelli non gemelli \u00e8 del 25-50 %. Al 2011, sono stati trovati pi\u00f9 di 36 geni che contribuiscono al rischio di diabete di tipo 2. Tutti questi geni rappresentano insieme ancora solo il 10 % della totale componente ereditaria della malattia. L'allele TCF7L2, ad esempio, aumenta il rischio di sviluppare il diabete di 1,5 volte ed \u00e8 quello che maggiormente influisce. La maggior parte dei geni correlati al diabete sono coinvolti in funzioni delle cellule \u03b2.\nCi sono una serie di rari casi di diabete che insorgono a causa di un'anomalia in un singolo gene (note come forme monogeniche di diabete o di \"altri tipi specifici di diabete\"). Questi includono, tra gli altri, il \"Maturity onset diabetes of the young\", (MODY), la sindrome di Donohue e la sindrome di Rabson-Mendenhall. Il diabete MODY costituisce dall'1% al 5% di tutti i casi di diabete nei giovani.\nStato di salute.\nVi sono un certo numero di farmaci e problemi di salute che possono predisporre un soggetto al diabete. Alcuni di questi farmaci comprendono: glucocorticoidi, tiazidici, beta-bloccanti, antipsicotici atipici e le statine. Le donne che hanno sofferto di diabete gestazionale sono ad un rischio maggiore di sviluppare diabete di tipo 2. Altri problemi di salute correlati allo sviluppo della patologia includono: acromegalia, sindrome di Cushing, ipertiroidismo, feocromocitoma. Alcuni tumori, come i glucagonomi, e il deficit di testosterone sono associati al diabete di tipo 2.\nPatogenesi.\nIl diabete di tipo 2 \u00e8 dovuto sia all'insufficiente produzione d'insulina dalle cellule \u03b2 del pancreas che all'insulinoresistenza, cio\u00e8 alla scarsa sensibilit\u00e0 delle cellule all'azione dell'insulina. Nel fegato, l'insulina sopprime normalmente il rilascio di glucosio; tuttavia, nella condizione d'insulino-resistenza, il fegato rilascia impropriamente glucosio nel sangue. La percentuale delle cellule beta non funzionanti differenzia la gravit\u00e0 della malattia.\nInizialmente il fisico reagisce all'insulinoresistenza e tiene sotto controllo la glicemia aumentando la sintesi di insulina, dopo un certo tempo per\u00f2 questo meccanismo cede e anche la sintesi insulinica diminuisce, ponendo le basi all'insorgenza del diabete mellito .\nAltri meccanismi, potenzialmente importanti, associati al diabete di tipo 2 e all'insulino-resistenza, sono una maggiore ripartizione dei lipidi nelle cellule adipose, la mancanza di incretine, bassi livelli di ormoni che aumentano la sensibilit\u00e0 all'insulina (es. testosterone, estrogeni, fattori di crescita insulino-simili etc.), elevati livelli di ormoni che inibiscono l'azione insulinica (es. glucocorticoidi, glucagone, mineralcorticoidi, adrenalina etc.), aumento della ritenzione di acqua e sale dai reni e regolamentazione inadeguata di metabolismo da parte del sistema nervoso centrale. Tuttavia spesso l'insulinoresistenza pu\u00f2 anche portare, per meccanismi di \"feedback\", alla riduzione della secrezione d'insulina dalle cellule beta pancreatiche.\nMolti sono i geni, gli alleli e le combinazioni alleliche che favoriscono l'insorgenza del diabete mellito, si possono citare per esempio diversi appartenenti alla famiglia genica delle lipasi, diversi recettori dell'adrenalina, svariati alleli dei recettori dell'insulina etc.\nComplicanze.\nIl diabete di tipo 2 \u00e8 una malattia cronica, associata a un'aspettativa di vita di dieci anni minore rispetto alla media. Questo \u00e8 in parte dovuto a una serie di complicanze alle quali la malattia \u00e8 correlata, tra cui un rischio da due a quattro volte maggiore d'incorrere in malattie cardiovascolari (cardiopatia ischemica e ictus), un aumento di 20 volte delle probabilit\u00e0 di dover subire un'amputazione degli arti inferiori e l'aumento della probabilit\u00e0 di necessitare di un'ospedalizzazione. Nel mondo sviluppato, il diabete di tipo 2 \u00e8 la pi\u00f9 grande causa non-traumatica di cecit\u00e0 e insufficienza renale. La condizione \u00e8 stata anche associata a un aumento del rischio di disfunzione cognitiva e di demenza, come nella malattia di Alzheimer e nella demenza vascolare. Altre complicazioni includono la cosiddetta \"acanthosis nigricans\", disfunzioni sessuali e frequenti infezioni.\nClinica.\nSegni e sintomi.\nI sintomi classici del diabete sono poliuria (minzione frequente), polidipsia (aumento della sete), iperfagia e perdita di peso.. Altri disturbi comunemente associati a questa malattia sono astenia cronica, disfunzione erettile, ipogonadismo, infezioni alle vie urinarie, prurito, vista offuscata, neuropatia periferica, ricorrenti infezioni vaginali.\nMolte persone non presentano sintomi evidenti durante i primi anni e l'eventuale diagnosi viene fatta con test di routine. Le persone con diabete mellito tipo 2 possono raramente presentarsi con coma iperosmolare-iperglicemico non chetosico (una presenza di glucosio nel sangue molto elevata, associata ad una diminuzione del livello di coscienza e ipotensione).\nDiagnosi.\nL'Organizzazione Mondiale della Sanit\u00e0 riconosce la condizione di diabete (tipo 1 e tipo 2) dopo una rilevazione di elevati valori di glucosio nel sangue con la presenza di sintomi tipici. I valori elevati di glicemia possono essere cos\u00ec rilevati:\nUn livello di zucchero nel sangue superiore alle 11,1\u00a0mmol/l (200\u00a0mg/dL) in associazione con i sintomi tipici del diabete, o di un'emoglobina glicata (HbA1c) superiore al 6,5%, \u00e8 sufficiente per la formulazione di diagnosi di diabete. Nel 2009 un comitato internazionale di esperti, che comprendeva rappresentanti della \"American Diabetes Association\" (ADA), dell\"'International Diabetes Federation\" (IDF) e dell'Associazione Europea per lo Studio del Diabete (EASD) ha raccomandato che per la diagnosi del diabete dovrebbe essere utilizzata una soglia di HbA1c \u2265 6,5%; questa raccomandazione \u00e8 stata adottata dalla \"American Diabetes Association\" nel 2010. Eventuali test con risultato positivo dovrebbero essere ripetuti, a meno che la persona non si presenti con i sintomi tipici e con la glicemia &gt; 11.1\u00a0mmol/l (&gt; 200\u00a0mg/dl).\nLa soglia per la diagnosi di diabete si basa sul rapporto tra i risultati dei test di tolleranza al glucosio, sul valore della glicemia a digiuno, dell'HbA1c e delle complicanze (come i problemi retinici). L'analisi della glicemia a digiuno o casuale \u00e8 preferibile rispetto al test di tolleranza al glucosio, in quanto risulta pi\u00f9 conveniente per persone. L'analisi dell'HbA1c ha il vantaggio che viene eseguito a digiuno ed i risultati sono pi\u00f9 stabili, ma ha lo svantaggio di essere pi\u00f9 costoso rispetto alla misurazione del glucosio nel sangue.\nDiagnosi differenziale.\nSi stima che il 20 % dei diabetici statunitensi non sia a conoscenza di avere la malattia. Il diabete mellito di tipo 2 \u00e8 caratterizzato da iperglicemia nel contesto della resistenza all'insulina e un deficit relativo di insulina. Questo \u00e8 in contrasto con il diabete mellito di tipo 1 in cui vi \u00e8 una carenza assoluta di insulina a causa della distruzione delle cellule insulari del pancreas e il diabete mellito gestazionale che \u00e8 una condizione di elevate quantit\u00e0 di zuccheri nel sangue in associazione con la gravidanza. Il diabete di tipo 1 e il diabete di tipo 2 possono essere in genere distinti in base alle circostanze di presentazione. Se la diagnosi \u00e8 in dubbio, possono essere utili i test anticorpali per confermare il diabete di tipo 1 e il C-peptide pu\u00f2 essere invece utile per confermare il diabete di tipo 2.\nDiagnosi precoce.\nNessuna grande organizzazione sanitaria raccomanda lo screening universale per il diabete, in quanto non vi \u00e8 alcuna prova che un tale programma possa migliorare le prognosi. Lo screening \u00e8 consigliato negli adulti asintomatici la cui pressione arteriosa \u00e8 superiore ai 135/80 mmHg. Per coloro la cui pressione \u00e8 minore, i dati sono insufficienti per raccomandare a favore o a sfavore dello screening. L'Organizzazione Mondiale della Sanit\u00e0 raccomanda solamente di proporre il test ai gruppi ad alto rischio. Questi gruppi, negli Stati Uniti, includono: soggetti con et\u00e0 superiore ai 45, familiari di un parente di primo grado affetto da diabete, alcuni gruppi etnici (ispanici, afro-americani e nativi americani), donne con una storia di diabete gestazionale o con sindrome dell'ovaio policistico, soggetti con peso eccessivo e con condizioni associate alla sindrome metabolica.\nTrattamento.\nLa gestione del diabete di tipo 2 si concentra su interventi sullo stile di vita, sulla riduzione degli altri fattori di rischio cardiovascolare e sul mantenimento di livelli di glicemia nell'intervallo di normalit\u00e0.\nL'auto-monitoraggio della glicemia \u00e8 raccomandato a tutte le persone a cui viene diagnosticato il diabete di tipo 2. Tuttavia il beneficio dell'autocontrollo rispetto a quelli che non lo fanno \u00e8 discutibile.\nLa gestione di altri fattori di rischio cardiovascolare, tra cui ipertensione, colesterolo alto e microalbuminuria, migliora l'aspettativa di vita di una persona.\nIl forte abbassamento della glicemia (HbA1c &lt;6%) rispetto agli standard (HbA1c pari a 7-7,9%) non sembra cambiare la mortalit\u00e0. L'obiettivo del trattamento \u00e8 in genere un valore di HbA1c di meno del 7% o una glicemia a digiuno inferiore a 6,7\u00a0mmol/L (120\u00a0mg/dL). Tuttavia, questi obiettivi possono essere modificati dopo la consultazione di specialisti clinici, tenendo conto dei particolari rischi di ipoglicemia e dell'aspettativa di vita.\nSi consiglia a tutte le persone con diabete di tipo 2 di compiere una regolare visita oftalmologica.\nStile di vita.\nUna dieta corretta e l'esercizio fisico sono fondamentali per la cura del diabete. L'esercizio aerobico porta ad un aumento della sensibilit\u00e0 all'insulina HbA1c.\nNei diabetici, una dieta che promuove la perdita di peso \u00e8 importante. Mentre il tipo di dieta migliore per raggiungere questo obiettivo \u00e8 controverso, una dieta a basso indice glicemico \u00e8 dimostrata essere efficace per il controllo del livello di zucchero nel sangue. Una preparazione adeguata pu\u00f2 aiutare le persone con diabete di tipo 2 a controllare i livelli di glucosio nel sangue e a migliorare la loro qualit\u00e0 di vita. Se, nei pazienti con diabete lieve, i cambiamenti nello stile di vita non hanno portato ad un controllo migliore del livello di zuccheri nel sangue, il trattamento farmacologico deve essere preso in considerazione.\nLa fondamentale influenza degli stili di vita sul decorso della malattia ha trovato ulteriori conferme in uno studio pubblicato alla fine del 2017, i cui risultati andranno replicati includendo popolazioni pi\u00f9 eterogenee di pazienti, in cui l\u2019istituzione di una dieta ipocalorica associata ad un significativo calo di peso ed attivit\u00e0 fisica sarebbe riuscita a causare la remissione della malattia in una molto ampia percentuale di pazienti, senza l\u2019ausilio di terapie farmacologiche.\nTrattamento farmacologico.\nVi sono diverse classi di farmaci disponibili come anti-diabetici. La metformina \u00e8 generalmente raccomandata come trattamento di prima linea, in quanto vi sono alcune prove che sia in grado di diminuire la mortalit\u00e0. Un secondo farmaco ad assunzione orale, appartenente ad altre classi, pu\u00f2 essere utilizzato se la metformina non \u00e8 sufficiente. Le altre classi di farmaci comprendono: sulfaniluree, inibitori dell'alfa glucosidasi, tiazolidinedioni, peptide glucagone-simile e inibitori della dipeptidil-peptidasi IV. La metformina non deve essere mai somministrata nei pazienti con gravi problemi renali o epatici. Le iniezioni di insulina possono essere aggiunte ai farmaci per via orale o utilizzate unicamente..\nLa maggior parte dei diabetici necessit\u00e0 di insulina. Quando viene somministrata, si preferisce una formulazione a lunga durata di azione, assunta alla sera prima di dormire. Quando l'insulina serale \u00e8 insufficiente, la somministrazione due volte al giorno pu\u00f2 permettere di ottenere un controllo migliore della glicemia.\nIn alcuni studi \u00e8 emerso che in uomini ipogonadici l'assunzione di testosterone diminuisce l'insulinoresistenza e migliora sensibilmente il quadro glicemico. Tale risposta \u00e8 tuttora sotto studio; si valuta la possibilit\u00e0 di utilizzare l'ormone nel diabete mellito di tipo 2, qualora vi fossero conferme sui grandi numeri \nTra le nuove terapie vi \u00e8 il canagliflozin, che \u00e8 il primo inibitore del SGLT2; insieme al dapagliflozin.\nTrattamento chirurgico.\nLa chirurgia per la perdita di peso (chirurgia bariatrica) in coloro che sono obesi, sembra essere una misura efficace nel trattamento del diabete. Dopo l'intervento chirurgico, molti sono in grado di mantenere normali livelli di zucchero nel sangue con l'assunzione di pochi farmaci o addirittura senza e la mortalit\u00e0 a lungo termine risulta diminuita. Vi \u00e8 tuttavia un certo rischio di mortalit\u00e0 a breve termine, inferiore all'1%, a causa delle complicanze relative all'intervento chirurgico. I valori soglia dell'indice di massa corporea per cui la chirurgia \u00e8 opportuna, non sono ancora chiare.\nPrevenzione.\nL'insorgenza del diabete di tipo 2 pu\u00f2 essere ritardata o prevenuta attraverso una corretta alimentazione ed un regolare esercizio fisico. Tali accortezze possono ridurre il rischio di oltre la met\u00e0. Il beneficio dato dall'esercizio si verifica indipendentemente dal peso iniziale della persona o dalla successiva perdita di peso. Le prove a favore dei soli cambiamenti nella dieta sono tuttavia limitate, con qualche evidenza rilevata per una dieta ricca di verdure a foglia verde e per la limitazione dell'assunzione di bevande zuccherate. Nei pazienti con alterata tolleranza al glucosio, la dieta e l'esercizio fisico, da soli o in combinazione con metformina o acarbose, possono diminuire il rischio di sviluppare il diabete. Gli interventi sullo stile di vita sono pi\u00f9 efficaci della metformina.\nLe propriet\u00e0 ipoglicemiche di alcune erbe medicinali hanno trovato impiego come terapia complementare nel trattamento del diabete mellito di tipo 2. Trattandosi di nutraceutici che possono interferire con l'azione dei farmaci, il loro uso deve essere valutato col medico curante."}
