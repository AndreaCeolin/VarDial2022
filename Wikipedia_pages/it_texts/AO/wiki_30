{"id": "2043940", "revid": "729019", "url": "https://it.wikipedia.org/wiki?curid=2043940", "title": "Mastocitosi", "text": "Per mastocitosi in campo medico, si intende un insieme di manifestazioni dove si riscontra un eccessivo accumulo di mastociti in uno o pi\u00f9 determinati organi.\n\u00c8 un disordine eterogeneo conseguente ad un disordine proliferativo clonale delle mastcellule. Nei bambini i sintomi si limitano al rash cutaneo, che viene trattato solo sintomaticamente e che pu\u00f2 risolversi spontaneamente nella pubert\u00e0. Negli adulti, invece, la sintomatologia pu\u00f2 variare da un minimo rash controllabile con semplici antistaminici ad un pattern molto aggressivo e persistente. Analisi genetiche hanno mostrato che, in buona parte dei casi, esiste una mutazione a carico del recettore tirosin chinasico c-KIT presente nei precursori midollari.\nEpidemiologia.\nLe forme sono di manifestazione rare, non mostrano distinzioni in fatto di et\u00e0 e di sesso.\nTipologia.\nLe varie forme sono state classificate pi\u00f9 volte nel corso degli ultimi anni:\nSintomatologia.\nI pazienti affetti da tali malattie possono mostrare anafilassi. e presentano spesso delle lesioni maculari di colore brunastro non desquamative, che nelle aree di attrito tendono ad essere pruriginose.\nEsami.\nPer un corretto esame diagnostico occorre la biopsia del midollo osseo.\nTrattamento.\nLa terapia delle varie forme di mastocitosi \u00e8 basato in prima istanza sul controllo dei sintomi legati alla secrezione dei mediatori chimici da parte dei mastociti. Il trattamento dei pazienti affetti da mastocitosi cutanea o sistemica, infatti, comprende alcuni provvedimenti di carattere generale che vanno sempre attuati sia nei pazienti in et\u00e0 pediatrica che negli adulti. In particolare, bisogna evitare i fattori scatenanti (stimoli meccanici, stress fisici e/o emotivi, alcuni tipi di farmaci e alimenti, assunzione di alcool) che possono indurre la liberazione di mediatori chimici da parte dei mastociti. La terapia medica con i farmaci anti-mediatori (antistaminici anti-H1 ed anti-H2, ketotifene, sodio cromoglicato) \u00e8 efficace nel controllare i sintomi nella maggior parte dei pazienti.\nLa terapia citostatica (interferone alfa, cladribina, inibitori delle tirosin chinasi), invece, viene effettuata solo nei pazienti con forme aggressive di mastocitosi.\nIl trattamento consiste nella somministrazione di imatinib o ciproeptadina. Negli USA il Sodio cromoglicato \u00e8 approvato come sintomatico per alleviare i sintomi gastrointestinali e altro.\nNel 2009, uno studio terapeutico su 108 pazienti alla Mayo Clinic di Rochester, USA, ha dimostrato che l'interferone alfa e la cladribina sono farmaci molto attivi nella maggior parte dei pazienti trattati.\nDato che la mutazione KIT D816V porta all'attivazione persistente della chinasi mitogenica mTOR, un gruppo di ricerca ha pensato di trattare un gruppo di pazienti affetti con l'inibitore RAD001 (everolimus) della chinasi mTOR. I risultati sono stati deludenti tanto da indurre l'abbandono per ulteriori tentativi.\nPrognosi.\nDipende dalla forma, ad esempio la forma sistemica maligna ha la prognosi pi\u00f9 infausta: il decesso avviene di norma entro due anni dalla trasformazione nella forma aggressiva."}
{"id": "2043941", "revid": "1632387", "url": "https://it.wikipedia.org/wiki?curid=2043941", "title": "Warrior on the Edge of Time", "text": "Warrior on the Edge of Time \u00e8 il quinto album in studio della space rock band Hawkwind, registrato nel 1975 e pubblicato nello stesso anno.\nIl disco.\nIl disco \u00e8 un concept album incentrato sulla figura del Campione eterno, personaggio che ricorre nelle pagine dello scrittore fantasy Michael Moorcock."}
{"id": "2043942", "revid": "204012", "url": "https://it.wikipedia.org/wiki?curid=2043942", "title": "Mastociti", "text": ""}
{"id": "2043943", "revid": "30632164", "url": "https://it.wikipedia.org/wiki?curid=2043943", "title": "Casa produttrice", "text": ""}
{"id": "2043944", "revid": "125866761", "url": "https://it.wikipedia.org/wiki?curid=2043944", "title": "Qatar Open ATP", "text": "Il Qatar Open, noto anche come Qatar ExxonMobil Open per motivi di sponsorizzazione, \u00e8 un torneo di tennis maschile di categoria ATP 250 che si tiene annualmente a Doha (Qatar) a partire dal 1993. Si svolge tradizionalmente al Khalifa International Tennis Complex la prima settimana di gennaio ed \u00e8 quindi uno dei primi tornei dell'anno.\n\u00c9 stato votato dai tennisti come miglior torneo della categoria ATP Tour 250 nel 2015, 2017, 2019 e nel 2021.\nIl record di vittorie in singolare \u00e8 detenuto da Roger Federer, che ha vinto il torneo 3 volte. Rafael Nadal detiene invece il record di vittorie in doppio, con 4 successi."}
{"id": "2043946", "revid": "30632142", "url": "https://it.wikipedia.org/wiki?curid=2043946", "title": "Casa di produzione", "text": ""}
{"id": "2043952", "revid": "196390", "url": "https://it.wikipedia.org/wiki?curid=2043952", "title": "Sacro monte di Domodossola", "text": ""}
{"id": "2043954", "revid": "775372", "url": "https://it.wikipedia.org/wiki?curid=2043954", "title": "Karyes (Monte Athos)", "text": "Karyes () \u00e8 un centro abitato del Monte Athos. \u00c8 sede dell'amministrazione monastica e greca della piccola repubblica. Secondo il censimento greco del 2011 Karyes contava 163 abitanti e questo lo rende il paese pi\u00f9 grande della \"Montagna Santa\".\nStoria.\nNel 1283, i Crociati, con l'autorizzazione dell'imperatore bizantino Michele VIII Paleologo, attaccarono Monte Athos. I crociati devastarono il paese e uccisero molti monaci. I religiosi morti quell'anno sono commemorati come martiri dalla Chiesa ortodossa il 5 dicembre per i monasteri che seguono il calendario giuliano (il 5 dicembre corrisponde al 18 dicembre del calendario gregoriano).\nVita amministrativa e civile.\nKaryes \u00e8 il centro amministrativo, politico e culturale del Monte Athos: vi hanno sede l'organo deliberativo, la Sacra Comunit\u00e0, e l'organo esecutivo, la Sacra Epistassia. Il palazzo che li ospita sorge sulla piazza principale, dietro la chiesa: \u00e8 qui che viene rilasciato ai visitatori il \"Dhiamonitirion\", ovvero il permesso di soggiorno. Sparse per il borgo si trovano le \"kon\u00e0kia\", le rappresentanze di diciannove monasteri (quello di \"Kutlumuss\u00ecu\", non ha una delegazione in quanto vicinissimo al capoluogo). A Karyes risiedono, inoltre, il governatore della Grecia e l'ufficio di polizia. I \"serd\u00e0ris\" sono le guardie locali che, spesso, indossano il caratteristico costume, simile a quello degli \"euzones\" di Atene.\nEsistono due locande, un servizio sanitario, un ufficio postale e un forno. Il piccolo albergo, sito tra il posto di polizia e la deputazione del monastero Iv\u00ecron, negli anni ottanta mostrava ancora un ambiente con atmosfera di altri tempi, quasi medievale, con stanze e pareti di legno vecchio e tarlato, illuminate da candele: il vicino forno confezionava un pane speciale e di \"antica\" fattura. Sempre in quel periodo Karyes era collegata da un'unica strada polverosa con il molo di Dafni, percorsa da un \"eccentrico\" autobus coloratissimo e vecchio di almeno un trentennio. Accanto all'ufficio postale era localizzata una bottega dove si vendeva di tutto, dall'icona alle sigarette.\nEdilizia di valore architettonico ed artistico.\nGli edifici interessanti dal punto di vista storico-artistico sono: il Prot\u00e0ton, Skiti di Sant'Andrea, l'Accademia Athonita. \nIl Prot\u00e0ton \u00e8 la chiesa metropolitana e la costruzione pi\u00f9 antica della repubblica (X secolo): la pianta \u00e8 di tipo basilicale con tre absidi semicilindriche, il portico e la torre campanaria (dove ha sede la biblioteca) sono cinquecenteschi. \nLe pareti sono ricoperte di preziosi affreschi bizantini; il trono \u00e8 quello riservato agli imperatori bizantini quando venivano in visita al monastero.\nL'iconostasi marmorea \u00e8 caratterizzata da decorazioni geometriche. Vi si conserva l'icona pi\u00f9 venerata dell'Athos: l\"'Axi\u00f2n esti\", la Vergine con il Bambino."}
{"id": "2043957", "revid": "985910", "url": "https://it.wikipedia.org/wiki?curid=2043957", "title": "Pasquale Rizzoli", "text": "Biografia.\nNato e cresciuto artisticamente a Bologna, studi\u00f2 all'Accademia di belle arti di Bologna e divenne allievo dello scultore livornese Salvino Salvini. Partecip\u00f2 a esposizioni internazionali, come quella che si tenne nel 1888 a Bologna e quella di Milano del 1906.\nIl 20 settembre 1903 fu inaugurato al Parco della Montagnola di Bologna uno dei suoi lavori pi\u00f9 celebri, il \"Monumento ai caduti del VIII Agosto 1848\", monumento che ricorda la cacciata degli austriaci da parte dei bolognesi e la libert\u00e0 riconquistata.\nStile.\nAcquisito dal maestro Salvino Salvini il valore di monumentalit\u00e0, ha fatto in modo di applicarvi uno stile che spazia dal realismo all'art nouveau, con particolari attenzione per i dettagli, sempre presenti in quantit\u00e0 e ben accentuati."}
{"id": "2043958", "revid": "79457", "url": "https://it.wikipedia.org/wiki?curid=2043958", "title": "Grotta dei Bambocci", "text": ""}
{"id": "2043959", "revid": "7969", "url": "https://it.wikipedia.org/wiki?curid=2043959", "title": "Coahuila y Tejas", "text": ""}
{"id": "2043963", "revid": "19746355", "url": "https://it.wikipedia.org/wiki?curid=2043963", "title": "Grotta Doviza", "text": ""}
{"id": "2043964", "revid": "1573940", "url": "https://it.wikipedia.org/wiki?curid=2043964", "title": "Correlophus ciliatus", "text": "Il geco crestato (Correlophus ciliatus ) \u00e8 un sauro della famiglia Diplodactylidae, endemico delle foreste della Nuova Caledonia. \u00c8 conosciuto anche con i nomi comuni di geco cigliato o geco gigante di Guichenot. Fu descritto dallo zoologo francese Alphonse Guichenot nel 1866.\nAlla fine dell'Ottocento, non essendoci pi\u00f9 stati avvistamenti, la specie \u00e8 stata ritenuta estinta; nel 1994 \u00e8 stata per\u00f2 riscoperta dall'erpetologo Robert Seipp. Negli anni successivi \u00e8 diventata una specie di allevamento molto diffusa.\nTassonomia.\nLa specie fu descritta per la prima volta come \"Correlophus ciliatus\" nel 1866 dallo zoologo francese Alphone Guichenot. Successivamente fu rinominata \"Rhacodactylus ciliatus\". Recenti analisi filogenetiche hanno evidenziato che sebbene il geco crestato faccia parte di un gruppo fratello al genere \"Rhacodactylus\", non fa parte dello stesso clade, per cui si \u00e8 tornati al vecchio genere \"Correlophus\".\nDescrizione.\nIl geco crestato \u00e8 una delle specie di geco pi\u00f9 grandi, con un corpo che pu\u00f2 arrivare a misurare fino a 13,5\u00a0cm e una coda che pu\u00f2 arrivare a misurare fino a 11-12,5\u00a0cm. &lt;br&gt; La testa \u00e8 di forma triangolare, e presenta alle estremit\u00e0 due fori che svolgono la funzione di orecchie. Gli occhi, dalle pupille a forma di fessura con le estremit\u00e0 leggermente lobate, sono specializzati nella visione notturna: la caratteristica forma riduce la loro distanza di visione ma permette di assorbire molta pi\u00f9 luce, migliorando la vista al buio. Nella zona sopraoculare \u00e8 presente una fila di creste triangolari, somiglianti a delle ciglia, che si estende sull'esterno della testa dell'animale fino alla base della coda.\nIl geco possiede quattro arti, ognuno dei quali termina in cinque dita, sotto le quali si sviluppa una rete di \"setae\" che permettono all'animale di potersi arrampicare anche su superfici molto lisce. La coda \u00e8 moderatamente spessa e prensile, e sulla cima sono presenti alcune fila di setae. Essa svolge una funzione di bilanciamento e supporto all'animale durante le arrampicate. Come altre specie di gechi, il geco crestato pu\u00f2 lasciar cadere la propria coda tramite autotomia ma al contrario di altre specie non \u00e8 in grado di rigenerarla. Il geco \u00e8 privo di palpebre e deve quindi periodicamente inumidire e pulire i propri bulbi oculari leccandoli.\nIl geco crestato in natura si presenta in tre principali variet\u00e0: senza pattern, a strisce e a frange bianche. I gechi senza pattern solitamente hanno colorazioni in tinta unita che vanno dal giallo, al verde, al marrone e al grigio, e presentano minima o completa assenza di altri colori sul dorso. I gechi a strisce presentano una colorazione a sfondo chiaro, contrastata da strisce di colori scuri posizionate lungo il dorso dell'animale. I gechi a frange bianche sono una variante dei senza pattern in cui le creste dell'animale sono di colori chiari, come il bianco o il giallo. Nel mercato degli allevatori sono presenti svariate nuove fantasie, ottenute tramite l'accoppiamento e non presenti in natura.\nIl geco crestato pu\u00f2 variare l'intensit\u00e0 dei propri colori; quando questi diventano pi\u00f9 scuri si dice che l'esemplare \u00e8 \u00abacceso\u00bb (da \"firing up\").\nIl dimorfismo sessuale della specie \u00e8 rappresentato da un'unica differenza: la dimensione di una sacca situata nella parte inferiore dell'animale, alla base della coda. Negli esemplari di sesso maschile si mostra pi\u00f9 grande, in quanto contiene gli emipeni dell'animale.\nDistribuzione e habitat.\nIl geco crestato \u00e8 endemico della Provincia Sud, in Nuova Caledonia. La specie compare sulla Grande Terre e sull'Isola dei Pini. Ci sono stati avvistamenti non confermati della specie anche sull'isola K\u00f4tomo.\nSi conoscono tre popolazioni distinte di geco crestato: una sull'Isola dei Pini e due sulla Grande Terre. La specie abita foreste tropicali caratterizzate da un'abbondante quantit\u00e0 di precipitazioni (letture pluviometriche annuali arrivano a registrare 400\u00a0cm d'acqua) e da una temperatura che spazia da minimi di 11\u00a0\u00b0C a massimi di 27,8\u00a0\u00b0C.\nBiologia.\nComportamento.\nIl geco crestato \u00e8 un animale solitario e notturno. \n\u00c8 inoltre arboricolo e molto agile; pu\u00f2 scalare superfici lisce e compiere dei brevi salti. Durante il giorno riposa nascosto in fori e cunicoli all'interno di alberi o sotto fitta vegetazione, al riparo dai raggi del sole e da eventuali predatori, rimanendo comunque vicino al suolo. Durante la notte sale fino a 3 metri da terra per foraggiare.\nCome la maggior parte dei rettili, il geco crestato \u00e8 una specie ectoterma. Questo comporta che durante la giornata il geco debba spostarsi alla ricerca di temperature adeguate per effettuare la propria termoregolazione.\nSebbene in natura non siano mai stati osservati comportamenti territoriali da parte di esemplari di geco crestato, in cattivit\u00e0 gli esemplari maschi diventano spesso aggressivi se tenuti nello stesso terrario. Questo potrebbe indicare anche la possibile territorialit\u00e0 in natura tra maschi di geco crestato.\nIl geco crestato \u00e8 inoltre capace di generare un suono acuto, che ricorda un cinguettio, utilizzato principalmente per attirare l'attenzione dei partner durante l'accoppiamento o per tentare di spaventare eventuali predatori. Altre tecniche di difesa dai predatori sono l'assunzione di una posizione di forza, nella quale il geco crestato si alza leggermente sulle zampe posteriori e apre la bocca per spaventare il predatore; e, come ultima risorsa, l'autotomia. Il geco pu\u00f2 decidere di lasciar cadere la propria coda, grazie a piccole fratture preesistenti al suo interno. Questa si stacca a un'altezza predefinita mentre dei meccanismi vasocostrittori prevengono il sanguinamento. La coda continua a muoversi per 3-5 minuti attirando cos\u00ec l'attenzione del predatore e permettendo al geco di fuggire. Altre specie di rettili sono in grado di rigenerare la propria coda mentre il geco crestato ne \u00e8 incapace: questa tecnica viene perci\u00f2 utilizzata al pi\u00f9 un'unica volta nel corso della vita dell'animale.\nAlimentazione.\nIl geco crestato \u00e8 onnivoro e tende a cacciare e cercare cibo di notte. La sua dieta \u00e8 composta principalmente da insetti e frutti. Essenziale per la specie \u00e8 l'apporto di calcio e vitamina D3: l'assenza di questi nutrienti pu\u00f2 portare allo sviluppo di malattie ossee metaboliche che risultano spesso fatali.\nRiproduzione.\nIl geco crestato \u00e8 una specie ovipara e poligama.\nSebbene non sia ancora stata osservata una riproduzione tra due esemplari di gechi crestati in natura, essi si riproducono facilmente in cattivit\u00e0 e ci\u00f2 permette di descrivere i loro metodi riproduttivi. Il maschio si avvicina alla femmina compiendo dei movimenti caratteristici che segnalano alla femmina che \u00e8 pronto a riprodursi. Se la femmina rimane ferma il maschio si avvicina ulteriormente, le morde il collo o una parte della testa, e le monta sopra per iniziare la copulazione.\nGrazie alla capacit\u00e0 della femmina di trattenere lo sperma essa pu\u00f2 deporre fino a quattro uova prima di dover copulare di nuovo. Dopo 30-40 giorni dall'accoppiamento la femmina pu\u00f2 deporre fino a due uova ogni 4-6 settimane.\nI gechi crestati si riproducono per 8-10 mesi l'anno, a esclusione dei mesi pi\u00f9 freddi. In cattivit\u00e0 \u00e8 stato osservato che, se tenuta a temperature miti per tutto l'anno, la femmina pu\u00f2 continuare a produrre uova senza riposarsi; questo pu\u00f2 per\u00f2 portare a un grave calo di calcio nell'esemplare.\nDopo la deposizione la situazione termica a cui viene sottoposto l'uovo gioca un ruolo fondamentale nella determinazione del sesso, nella velocit\u00e0 di sviluppo dell'embrione e nella dimensione del piccolo una volta schiuso. \u00c8 stato osservato che a un'incubazione a temperature pi\u00f9 alte corrisponde un rateo di nascite di esemplari maschili pi\u00f9 alto, mentre a temperature pi\u00f9 basse corrisponde un rateo pi\u00f9 alto di nascite di esemplari femminili. Inoltre le uova incubate a temperature pi\u00f9 alte si sviluppano pi\u00f9 velocemente rispetto a quelle incubate a temperature pi\u00f9 basse.\nLa schiusa avviene dai 60 ai 150 giorni dopo la deposizione. I piccoli appena nati non si nutrono fino alla loro prima muta, che avviene solitamente dai 3 ai 5 giorni dopo la schiusa. Terminato questo periodo cominciano a foraggiare.\nIl geco raggiunge la maturazione sessuale entro i 9-12 mesi se maschio, ed entro i 12 mesi se femmina. Gli esemplari femminili devono inoltre avere un peso di minimo 35 g per riprodursi in sicurezza.\nLongevit\u00e0.\nDato che la specie \u00e8 stata ritenuta estinta fino al 1994, ed \u00e8 quindi entrata nel mercato degli allevatori solo di recente, non si ha ancora avuto il tempo di raccogliere dati certi sulla presunta longevit\u00e0 della specie in cattivit\u00e0, mentre i dati sulla longevit\u00e0 in natura sono del tutto assenti. Si ritiene che il geco crestato possa vivere fino a 20 anni, sebbene non esistano studi al riguardo.\nConservazione.\nDopo la scoperta nel 1866 da parte di Guichenot, la specie \u00e8 stata abbondantemente avvistata nei venti anni successivi. Gli avvistamenti sono poi cessati nonostante le meticolose ricerche effettuate e perci\u00f2 la specie venne dichiarata estinta. Fu riscoperta solamente nel 1994. Ad oggi quindi la quantit\u00e0 di dati che si ha sul suo stato in natura \u00e8 ancora esigua.\nLa Lista rossa IUCN classifica \"Correlophus ciliatus\" come specie vulnerabile. Il posizionamento nella categoria \u00e8 dovuto a una presunta riduzione della popolazione adulta causata da svariati fattori:\nIl 20 marzo del 2009 il governo locale di Provincia Sud ha approvato il \"Code de l'environnement de la Province Sud (D\u00e9lib\u00e9ration No. 25-2009/APS, 20 March 2009)\" a tutela delle specie endemiche del luogo, nel quale \u00e8 incluso anche il geco crestato. Nello specifico si legge: &lt;br&gt;\n\u00abSono vietati:\nUn'altra misura per tutelare la specie \u00e8 stato l'inserimento della stessa nel Parc Provincial de la Rivi\u00e8re Bleu, una riserva naturale nel comune di Yat\u00e9.\nAllevamento.\nIl geco crestato \u00e8 oggi uno dei rettili pi\u00f9 allevati dagli appassionati. Sebbene in natura sia considerato una specie vulnerabile, in cattivit\u00e0 sta diventando uno dei rettili da compagnia pi\u00f9 popolari sul mercato. Si stima che vengano fatti riprodurre e allevati decine di migliaia di esemplari in tutto il mondo."}
{"id": "2043966", "revid": "19746369", "url": "https://it.wikipedia.org/wiki?curid=2043966", "title": "Grotta Nuova di Villanova", "text": ""}
{"id": "2043969", "revid": "125779906", "url": "https://it.wikipedia.org/wiki?curid=2043969", "title": "Ernest Gunther di Schleswig-Holstein-Sonderburg-Augustenburg", "text": "Era il terzo figlio di Alessandro di Schleswig-Holstein-Sonderburg e della contessa Dorotea di Schwarzburg-Sondershausen. \nMatrimonio e figli.\nIl 15 giugno 1651 spos\u00f2 Augusta di Schleswig-Holstein-Sonderburg-Gl\u00fccksburg (27 giugno 1633 - 26 maggio 1701), figlia del duca Filippo di Schleswig-Holstein-Sonderburg-Gl\u00fccksburg e della principessa Sofia Edvige di Sassonia-Lauenburg. Ebbero dieci figli:"}
{"id": "2043973", "revid": "19746424", "url": "https://it.wikipedia.org/wiki?curid=2043973", "title": "Grotta Egidio Feruglio", "text": ""}
{"id": "2043975", "revid": "19746432", "url": "https://it.wikipedia.org/wiki?curid=2043975", "title": "Abisso Vigant", "text": ""}
{"id": "2043988", "revid": "767487", "url": "https://it.wikipedia.org/wiki?curid=2043988", "title": "Vince Boryla", "text": ""}
{"id": "2043993", "revid": "124996104", "url": "https://it.wikipedia.org/wiki?curid=2043993", "title": "Alessandro Frau", "text": "Carriera.\nFrau ha iniziato la propria carriera nella Turris, squadra dilettantistica di Porto Torres nel 1992, per poi passare alla Torres nel 1993, in cui \u00e8 rimasto fino al 1998 esclusa una parentesi di pochi mesi in Serie B con l', senza mai esordire in prima squadra, ma collezionando qualche presenza nella squadra Berretti biancoverde vincitrice del titolo italiano di categoria 1995-1996.\nCon la squadra di Sassari ha disputato cinque campionati di Serie C2 prima di passare in Serie A alla Roma. Con i giallorossi ha esordito in Serie A il 12 settembre 1998, a 21 anni, all'Olimpico contro la Salernitana (3-1), prima partita della Serie A 1998-1999, dove serv\u00ec di tacco l\u2019assist per il gol del 2-1 siglato da Francesco Totti. Con la Roma ha disputato 7 partite nella massima serie nazionale. Nel settembre 1999 la Roma lo ha dato in prestito al Palermo in Serie C1.\nNel 2000 \u00e8 passato al e nel 2001 alla Viterbese, sempre in Serie C1. Nel 2002 \u00e8 tornato alla Torres, nel 2003 nuovamente alla Viterbese, con cui ha disputato i play-off per l'accesso alla Serie B 2004-2005 (sconfitta in finale contro il Crotone). Nel 2004 si \u00e8 trasferito alla . Nel 2005 \u00e8 tornato ancora alla Torres, con cui \u00e8 rimasto fino al 2008. Con le sue 199 presenze e 47 reti, \u00e8 stato uno dei giocatori pi\u00f9 importanti della storia della Torres.\nNel 2008, dopo essersi svincolato dalla Torres, ha firmato per l'Alghero, con cui ha esordito il 22 settembre 2008 segnando una doppietta su punizione contro il Montichiari (2-1 il risultato finale). Dal 2009 \u00e8 tornato a giocare nella squadra del suo paese natale, il Porto Torres, nel campionato Interregionale Serie D: \u00e8 considerato il pi\u00f9 forte giocatore del Porto Torres di tutti i tempi. Dopo essersi svincolato dal Porto Torres, nel dicembre 2013 firma con il Castelsardo, militante in Promozione, con cui vince il campionato ottenendo la promozione in Eccellenza. Nell'agosto 2014, viene ingaggiato dal Tempio in Promozione girone B.\nIl 20 luglio 2015 raggiunge l'accordo con lo Stintino, militante in Promozione.\nA dicembre 2016, si svincola dallo Stintino, e fa ritorno alla Torres, in Serie D, dopo otto anni, per dare una mano ai rossobl\u00f9, in profonda crisi.\nIl 22 gennaio 2017 nella trasferta di San Teodoro, dopo 9 anni, torna a segnare con i sassaresi, regalando la vittoria alla Torres, con una pennellata su punizione, la sua specialit\u00e0.\nA fine stagione, dopo la retrocessione in Eccellenza, non viene confermato.\nA settembre 2017, arriva l'annuncio del Treselighes, club di Villa Assunta, frazione di Alghero, militante in seconda categoria, che \u00e8 riuscito a mettere sotto contratto il quarantenne ex Torres.\nAd agosto del 2018 il Treselighes annuncia di aver rinnovato per un altro anno il contratto all'attaccante di Porto Torres.\nViene confermato dalla societ\u00e0 algherese anche per il campionato 2019-2020 sempre in Seconda Categoria. Nel luglio 2020, il club comunica di aver sottoscritto l'accordo per il prolungamento del contratto con l'attaccante per un'altra stagione. Complice il blocco dei campionati causa COVID-19, chiude la carriera nell'autunno 2020.\nAllenatore\nNell'estate del 2021 diviene il vice allenatore della Torres, in serie D."}
{"id": "2043997", "revid": "34222", "url": "https://it.wikipedia.org/wiki?curid=2043997", "title": "Jacopa de' Settesoli", "text": ""}
{"id": "2043998", "revid": "1650990", "url": "https://it.wikipedia.org/wiki?curid=2043998", "title": "Dafni (Monte Athos)", "text": "Dafni () \u00e8 un piccolo paese del Monte Athos. Si trova nella costa meridionale della penisola tra il Monastero di Xiropotamou e il Monastero di Simonopetra. \u00c8 il porto principale del Monte Santo e l'unico posto di entrata nella repubblica monastica tramite un servizio di traghetti giornaliero che parte da Uranopoli. Secondo il censimento greco del 2001 il paese contava 38 abitanti."}
{"id": "2043999", "revid": "34222", "url": "https://it.wikipedia.org/wiki?curid=2043999", "title": "Jacopa de Settesoli", "text": ""}
{"id": "2044000", "revid": "599013", "url": "https://it.wikipedia.org/wiki?curid=2044000", "title": "Clark Kellogg", "text": ""}
{"id": "2044009", "revid": "19746856", "url": "https://it.wikipedia.org/wiki?curid=2044009", "title": "Cintolese", "text": ""}
{"id": "2044010", "revid": "466539", "url": "https://it.wikipedia.org/wiki?curid=2044010", "title": "Penisola Calcidica", "text": "La penisola Calcidica, o semplicemente Calcidica, \u00e8 una penisola che si trova nel sud-est della regione balcanica. La penisola, che ha una superficie di circa 4.400\u00a0km\u00b2, si protende nel Mar Egeo settentrionale, in direzione sud-est, fra il golfo di Salonicco a ovest ed il golfo di Orfani a est. Politicamente la Calcidica appartiene alla Grecia e fa parte della regione amministrativa (o \"periferia\") della Macedonia Centrale. Il suo nome deriva dalla citt\u00e0 di Calcide nell'isola di Eubea che nei secoli VII e VI a.C. vi fond\u00f2 diverse colonie.\nGeografia.\nLa penisola \u00e8 costituita da una parte settentrionale prevalentemente montuosa, che \u00e8 il collegamento con la retrostante penisola balcanica, ed una parte meridionale formata da tre propaggini lunghe e strette che si protendono verso il mar Egeo formando le penisole minori di Cassandra a ovest, Sitonia al centro e Agion Oros o Monte Athos a est. Queste penisole formano a loro volta il golfo di Cassandra detto anticamente golfo di Toroneo (fra Cassandra e Sithonia) ed il golfo del Monte Santo, detto anche golfo Singitico (fra Sithonia e Monte Athos).\nZona settentrionale.\nLa parte settentrionale della penisola \u00e8 caratterizzata da una zona interna montuosa che si sviluppa in direzione nord-est. Le montagne pi\u00f9 alte di questa zona sono il Chortiatis (1.201 m.) anticamente detto \"Kissos\", all'estremo nord-orientale che pu\u00f2 essere considerato un punto di demarcazione della penisola, ed il monte Cholomon (1.165 m.), nella zona centrale. La zona montagnosa va digradando verso la costa occidentale che si affaccia sul golfo di Salonicco ove si trovano anche la maggior parte dei centri abitati. Nella parte nord, a ridosso della via Egnatia nuova si sviluppa una zona pianeggiante lunga e stretta orientata est - ovest, che separa la Calcidica dal resto della Macedonia, nella quale si trovano i laghi di Koroneia a ovest e Volvi a est. Le principali citt\u00e0 sono:\nPenisola di Cassandra.\nLa penisola di Cassandra, detta anticamente \"Pallene\", o anche \"Flegra\" (da cui l'aggettivo italiano \"flegreo\"), si sviluppa per circa 50\u00a0km a partire dal canale di Potidea che la separa dalla parte settentrionale della Calcidica. La parte a nord \u00e8 pianeggiante e vi viene praticata intensamente l'agricoltura. Procedendo verso sud il territorio assume un andamento collinare che non supera mai i 400 m s.l.m. Su queste colline erano presenti abbondanti boschi che tuttavia sono stati fortemente compromessi da alcuni incendi avvenuti nel 2006. La punta sud della penisola \u00e8 il capo Kanastraio. Le principali citt\u00e0 sono:\nPenisola di Sithonia.\nLa penisola di Sitonia, detta anticamente \"Longos\", \u00e8 lunga circa 40\u00a0km ed \u00e8 percorsa dalla catena montagnosa dei monti Itamos (o Dragountelis) che raggiunge la massima altitudine nella zona centrale con il monte Astrapokamm\u00e9no (753 m). L'area montagnosa \u00e8 quasi completamente ricoperta di boschi di conifere. La conformazione della penisola fa s\u00ec che essa sia caratterizzata da una costiera molto ripida dove si aprono spesso della baie raggiungibili solo dal mare. La punta meridionale \u00e8 chiamata Capo Drepano.\nLe principali citt\u00e0 sono:\nSulla costa occidentale \u00e8 situata anche la localit\u00e0 di Porto Carras, dotata tra l'altro di un grande porto turistico, due hotel a 5 stelle e numerosi impianti sportivi.\nPenisola di Agion Oros.\nLa penisola di \"Agion Oros\" o del Monte Athos, anticamente detta \"Acte\", si estende per circa 57\u00a0km con una larghezza dai 5 agli 8\u00a0km. \u00c8 collegata al retroterra della Calcidica da una sottile striscia di terra che nel punto pi\u00f9 stretto, dove misura poco pi\u00f9 di 2\u00a0km, presenta ancora i resti di un canale di attraversamento dell'istmo, detto canale di Serse, risalenti nel V secolo a.C. Il resto della penisola ha un andamento montuoso con pareti che scendono verso il mare in modo piuttosto ripido. Questo carattere si accentua verso sud dove culmina sulla punta sud-est con il Monte Athos che con i suoi 2.033 m. \u00e8 la cima pi\u00f9 alta di tutta la Calcidica. Sulla costa nord-orientale, una piccola penisola si protende verso nord e forma il golfo di Ierissos.\nLa punta sud-est della penisola prende il nome di capo Akrathos, mentre quella sud-ovest di capo Pines. Tutta la parte centro meridionale della penisola appartiene alla repubblica autonoma del Monte Athos ed \u00e8 quindi quasi del tutto priva di centri abitati se si escludono i numerosi monasteri. Gli unici paesi in questa zona sono: Karyes, sede dell'amministrazione monastica nella zona interna centrale, ed il porto di Dafni sulla costa occidentale. Nella parte settentrionale le citt\u00e0 principali sono:\nIsole.\nNell'area della Calcidica vi sono diverse isole, che possono essere raggruppate geograficamente in:\nStoria.\nDurante la seconda guerra persiana (482-479 a.C.), i Persiani tagliarono l'istmo di Assa nella penisola Calcidica (a sud-est) per poter passare con le navi vicino alla costa. Fu scenario di guerra anche negli anni di Filippo II di Macedonia che, tra il 351 e il 348 a.C., prese Olinto, ultimo centro libero della Grecia Settentrionale e della penisola Calcidica.\nSuddivisioni amministrative.\nDal punto di vista amministrativo la penisola Calcidica \u00e8 suddivisa fra tre entit\u00e0:"}
{"id": "2044011", "revid": "113757", "url": "https://it.wikipedia.org/wiki?curid=2044011", "title": "Karyai", "text": ""}
{"id": "2044012", "revid": "300067", "url": "https://it.wikipedia.org/wiki?curid=2044012", "title": "Bob Ferry", "text": "Eredit\u00e0.\nBob Ferry era il padre di Danny, giocatore e dirigente NBA"}
{"id": "2044014", "revid": "287204", "url": "https://it.wikipedia.org/wiki?curid=2044014", "title": "Nuevo Leon", "text": ""}
{"id": "2044015", "revid": "1305772", "url": "https://it.wikipedia.org/wiki?curid=2044015", "title": "Zeev Sternhell", "text": "Sternhell fu, secondo Roger Griffin, uno dei massimi esperti mondiali del fascismo e un importante militante del movimento \"Peace Now\". Guid\u00f2 il Dipartimento di Scienze Politiche dell'Universit\u00e0 Ebraica di Gerusalemme e scrisse sul quotidiano israeliano \"Haaretz\". Fu insignito del Premio Israele per le Scienze Politiche nel 2008.\nBiografia.\nZeev Sternhell nacque a Przemy\u015bl, Polonia da un'influente famiglia laica ebraica. Suo nonno e suo padre erano commercianti tessili. Quando la Russia occup\u00f2 la Polonia orientale, le truppe sovietiche occuparono la sua abitazione. Suo padre mor\u00ec di cause naturali. Pochi mesi dopo l'Operazione Barbarossa, la famiglia fu inviata nel ghetto.\nSua madre e sua sorella maggiore, Ada, furono uccise dai nazisti quando egli aveva sette anni. Uno zio ottenne il permesso di lavorare fuori del ghetto lo fece uscire di nascosto rifugiandosi a Leopoli. Lo zio trov\u00f2 un ufficiale polacco che li volle aiutare. Munito di falsi documenti ariani, Sternhell visse con sua zia, suo zio e un cugino come un cattolico polacco. Dopo la guerra, fu battezzato, assumendo il nome polacco di Zbigniew Orolski. Divenne chierichetto nella Cattedrale di Cracovia. Nel 1946, all'et\u00e0 di 11 anni, Sternhell fu mandato in Francia su un treno di bambini organizzato dalla Croce Rossa e l\u00ec visse con una sua zia. Impar\u00f2 il francese e fu accolto in una scuola di Avignone dopo una dura selezione.\nNell'inverno del 1951, all'et\u00e0 di 16 anni, Sternhell emigr\u00f2 in Israele sotto gli auspici della Aliyat Hano'ar (Giovent\u00f9 dell'Aliyat), e fu inviato nel villaggio della giovent\u00f9 di Magdiel. Negli anni cinquanta, Sternhell serv\u00ec come comandante nella 1\u00aa Brigata di fanteria \"Golani\". Combatt\u00e9 nella guerra dei sei giorni, nella guerra del Kippur e nella guerra del Libano.\nNel 1957-1960 studi\u00f2 storia e scienze politiche nell'Universit\u00e0 Ebraica di Gerusalemme, laureandosi col massimo dei voti e la lode. Nel 1969, consegu\u00ec un Ph.D. nell'Institut d'\u00e9tudes politiques de Paris per la sua tesi su \"Le idee sociali e politiche di Maurice Barr\u00e8s\".\nSternhell visse a Gerusalemme con sua moglie Ziva, una storica dell'arte. Ebbero due figlie.\nCarriera accademica.\nNel 1976, Sternhell divenne condirettore del \"The Jerusalem Quarterly,\" rimanendo un contributore attivo fino al 1990. Nel 1981, divenne professore di Scienza Politica nell'Universit\u00e0 Ebraica di Gerusalemme. Nel 1989, fu nominato alla cattedra L\u00e9on Blum di Scienza Politica nella stessa Universit\u00e0 e divent\u00f2 membro del Comitato editoriale di \"History and Memory\". Nel 1991, il governo francese lo insign\u00ec del titolo di \"Cavaliere dell'Ordine di Arti e Lettere\" per il suo notevole contributo alla cultura francese e nel 1996 divenne membro del Comitato editoriale del \"Journal of Political Ideologies\".\nRicerche.\nZeev Sternhell ha sostenuto la tesi secondo la quale la genesi del fascismo si trova in Francia e risale alla fine del XIX secolo, ben prima che esso si manifestasse in Italia il secolo successivo. .\nRenzo De Felice si trovava per\u00f2 in larga parte concorde con Zeev Sternhell nella sua analisi del fascismo e su una centrale radice sorelliana e sindacalista rivoluzionaria nel movimento e nel regime di Benito Mussolini.\nAnche Augusto Del Noce sostenne che l'intuizione storiografica di Sternhell sul fascismo rimane la pi\u00f9 acuta.\nLe sue ricerche sulla genesi dello Stato d'Israele hanno peraltro suscitato atti criminosi nei suoi confronti.\nCome militante del movimento pacifista \"Peace Now\", Sternhell ha scritto spesso in termini assai critici nei confronti della politica espressa dal suo Paese con la sua protratta occupazione di territori strappati agli arabi nel corso essenzialmente della guerra dei sei giorni e nei confronti del popolo palestinese.\nIn \"The Founding Myths of Israel\" (\"I miti fondatori d'Israele\", pubblicato in ebraico nel 1995) Sternhell afferma che la principale giustificazione morale che i sionisti seguitano a dare della fondazione d'Israele nel 1948 \u00e8 quella dello \"storico diritto ebraico alla terra\". Nella conclusione, egli scrive:\nSternhell \u00e8 convinto che dopo la guerra dei sei giorni nel 1967, la minaccia per gli ebrei si \u00e8 dissolta: cosa che ha mutato la base morale per conservare quanto conquistato:\nSternhell considera gli insediamenti ebraici nella Cisgiordania come l'espressione della volont\u00e0 del Sionismo religioso e di una parte del Sionismo laburista e che la parte pi\u00f9 moderata del Sionismo laburista \u00e8 stata incapace di contrastare, poich\u00e9 questa volont\u00e0 era in linea con le convinzioni sioniste pi\u00f9 profonde. Egli vede gli insediamenti ebraici nella Cisgiordania come un pericolo per \"la capacit\u00e0 d'Israele di svilupparsi come una societ\u00e0 libera e aperta\", dal momento che Israele considera la soddisfazione delle sue pulsioni nazionalistiche prevalente su quelle sociali e liberali.\nEgli afferma che qualcosa \u00e8 fondamentalmente cambiato con gli Accordi di Oslo: \"Nella storia del Sionismo, gli Accordi di Oslo costituiscono un punto nodale, una vera rivoluzione. Per la prima volta nella sua storia, il movimento nazionale israeliano riconosce uguali diritti al popolo palestinese alla libert\u00e0 e all'indipendenza\". Egli conclude scrivendo che: \"il solo fattore incerto attualmente \u00e8 il prezzo morale e politico che la societ\u00e0 israeliana \u00e8 disposta a pagare per superare la resistenza opposta dal nocciolo duro dei coloni che si oppongono a ogni giusta e ragionevole soluzione\".\nControversia col movimento dei coloni israeliani.\nSternhell vinse il Premio Israele per le Scienze Politiche nel febbraio 2008. Le sue idee politiche, messe in luce dai \"media\", provocarono reazioni tempestose, specialmente tra i sostenitori del movimento dei coloni. I sostenitori di Sternhell rivelarono che egli era stato ripetutamente minacciato in modo violento per le sue opinioni. I suoi detrattori hanno detto che gli scritti di Sternhell appoggiano il terrorismo e promuovono la situazione di violenza operata contro i coloni ebrei in Cisgiordania e negli altri territori palestinesi occupati.\nQuanti erano ostili alla concessione del Premio a Sternhell misero in circolazione traduzioni inglesi di dichiarazioni alla stampa concesse nel febbraio del 2008. Essi citavano quanto detto da Sternhell sul giornale \"Davar\" nel 1988 in appoggio all'uso della forza da parte del governo israeliano contro i coloni israeliani a Ofra, ricordando il suo intervento su \"Haaretz\" (2001) quando sosteneva \"la legittimit\u00e0 della resistenza armata\" da parte palestinese.\nAttentato.\nIl 25 settembre del 2008, Sternhell fu oggetto di un attentato dinamitardo nella sua stessa abitazione, che lo fer\u00ec non gravemente. La polizia di Gerusalemme, che ha rivelato di aver rinvenuto sulla scena del crimine volantini che offrivano una ricompensa di pi\u00f9 di 1 milione di sicli (approssimativamente pari a 300\u00a0000 dollari) per chiunque avesse ucciso componenti di Peace Now, sospetta che egli sia rimasto vittima di un'aggressione perpetrata da estremisti di destra a causa delle sue idee. Dal suo letto d'ospedale, Sternhell ha dichiarato che \"la realt\u00e0 dell'attentato illustra la fragilit\u00e0 della democrazia d'Israele, e l'urgente bisogno di difenderla con determinazione e di risolvere il problema\". \"A livello personale - ha continuato - se l'intenzione era quella di terrorizzarmi, \u00e8 chiarissimo che io non sono facilmente spaventabile; ma i perpetratori [dell'atto criminoso] hanno tentato di colpire non soltanto me, ma ogni appartenente della mia famiglia che avrebbe potuto aprire la porta di casa [dove era stata collegata la bomba], e per questo non pu\u00f2 esserci modo di assolvere e dimenticare\".\nDopo essere stato dimesso dall'ospedale, Sternhell afferm\u00f2 che avrebbe continuato a dar voce alle sue opinioni. Il Ministro degli Esteri francese, Bernard Kouchner, condann\u00f2 il crimine, dicendo: \"L'aggressione al Professor Sternhell \u00e8 un'aggressione ai valori della pace e della fratellanza che sono serviti da ispirazione ai padri fondatori d'Israele\"."}
{"id": "2044019", "revid": "113757", "url": "https://it.wikipedia.org/wiki?curid=2044019", "title": "Dafni (Athos)", "text": ""}
{"id": "2044027", "revid": "47767", "url": "https://it.wikipedia.org/wiki?curid=2044027", "title": "Godfrey", "text": ""}
{"id": "2044031", "revid": "320578", "url": "https://it.wikipedia.org/wiki?curid=2044031", "title": "Difetti cristallografici", "text": ""}
{"id": "2044032", "revid": "320578", "url": "https://it.wikipedia.org/wiki?curid=2044032", "title": "Difetto cristallografico", "text": ""}
{"id": "2044039", "revid": "19747400", "url": "https://it.wikipedia.org/wiki?curid=2044039", "title": "Guatemalteco", "text": ""}
{"id": "2044040", "revid": "647919", "url": "https://it.wikipedia.org/wiki?curid=2044040", "title": "San Giorgio d'Antiochia", "text": ""}
{"id": "2044047", "revid": "827882", "url": "https://it.wikipedia.org/wiki?curid=2044047", "title": "Si comprehendis non est Deus", "text": "Si comprehendis non est Deus \u00e8 una locuzione latina usata da Agostino di Ippona nel \"Sermone 117.3.5\" che significa: \"se comprendi, non \u00e8 Dio\".\nTale concetto era gi\u00e0 stato introdotto nel \"Sermone 52\", in cui Agostino afferma:\nIl passaggio rappresenta il fondamento concettuale della Teologia negativa cristiana.\nNel Noncognitivismo teologico, l'intero passaggio \u00e8 considerato privo di significato razionale, alla stessa stregua di un paradosso, un gioco linguistico o un'espressione poetica.\nPapa Benedetto XVI, nella sua Lettera Enciclica \"Deus caritas est\", in un passo in cui commenta il tema dell'apparente incomprensibilit\u00e0 della sofferenza nel libro di Giobbe, fa uso dell'espressione di Agostino per indicare come la razionalit\u00e0 sia insufficiente per spiegare le concezioni di fede della religione cattolica.\nNel suo intervento alla summer school 2008 della Fondazione Magna Carta, \"\"Religioni, verit\u00e0, libert\u00e0\", il cardinale Angelo Scola, Patriarca di Venezia, paragona il \"si comprehendis, non est Deus\"\" agostiniano ad un'espressione di Ab\u016b Bakr, primo califfo dell'Islam nel settimo secolo:\nIn \"La via della verit\u00e0\", Rino Fisichella sostiene che \u00ab\"l'insegnamento di Ges\u00f9 non potrebbe mai esser espresso in maniera coerente dallo scritto\"\u00bb e riconduce l'espressione agostiniana alle parole del dottore della Chiesa Gregorio Nazianzeno secondo cui \nVedere anche \"Deus definiri nequit\" di S.Tommaso d'Aquino."}
{"id": "2044048", "revid": "279556", "url": "https://it.wikipedia.org/wiki?curid=2044048", "title": "Si comprehendis non est deus", "text": ""}
{"id": "2044054", "revid": "135491", "url": "https://it.wikipedia.org/wiki?curid=2044054", "title": "Episodi di Roma (serie televisiva)", "text": ""}
{"id": "2044057", "revid": "125986497", "url": "https://it.wikipedia.org/wiki?curid=2044057", "title": "Guerra sovietico-ucraina", "text": "La guerra sovietico-ucraina \u00e8 stato il conflitto militare occorso tra il 1918 e il 1921 tra le forze nazionaliste ucraine e quelle pro-bolscevichi per il controllo dell'Ucraina.\nNella stessa guerra vanno inclusi i combattimenti tra le varie entit\u00e0 che si succedettero alla guida del movimento d'indipendenza in Ucraina: il Central'na Rada della Repubblica Popolare Ucraina, l\"'hetmanato\" di Pavlo Skoropads'kyj e il direttorato, autonominatisi successori nella lotta contro la Repubblica Socialista Sovietica Ucraina e contro il movimento bolscevico, e le truppe ucraine bolsceviche unitesi all'Armata Rossa.\nTermin\u00f2 con la sconfitta degli indipendentisti ucraini, l'incorporazione dell'Ucraina occidentale alla Polonia, e la costituzione della Repubblica socialista sovietica Ucraina nell'Unione Sovietica."}
{"id": "2044060", "revid": "15756", "url": "https://it.wikipedia.org/wiki?curid=2044060", "title": "Repubblica del Ponto", "text": "La Repubblica del Ponto (in greco: \u0394\u03b7\u03bc\u03bf\u03ba\u03c1\u03b1\u03c4\u03af\u03b1 \u03c4\u03bf\u03c5 \u03a0\u03cc\u03bd\u03c4\u03bf\u03c5) \u00e8 stato uno Stato greco pontico che esistette nella parte nord-est della moderna Turchia dal 1917 al 1918 come parte federata alla Amministrazione dell'Armenia occidentale, dopo la battaglia del lago Van. La Repubblica del Ponto non \u00e8 mai stata ufficialmente proclamata, ma un governo centrale in stato \"embrionale\" esisteva, anche se non occupa tutti i settori della vita pubblica. I Greci del Ponto si ribellarono contro l'Impero ottomano durante la Prima guerra mondiale, sotto la guida del metropolita Chrysanthus di Trebisonda, futuro arcivescovo di Atene, e di Germanos Caravangelis, vescovo di Cast\u00f2ria. Nel 1917 Grecia e Triplice Alleanza considerarono la creazione di uno stato autonomo ellenico nel Ponto o su una Federazione ponto-armena. La piccola Repubblica segu\u00ec le sorti dell'Amministrazione dell'Armenia occidentale. Nel 1919, a margine della Conferenza di pace di Parigi Chrysanthos propose l'istituzione di una Repubblica del Ponto, ma n\u00e9 la Grecia n\u00e9 le altre delegazioni lo sostennero.\nTrebisonda \u00e8 stata de facto la capitale della repubblica e l'emblema dello Stato era un'aquila, simbolo della dinastia Comnena dell'Impero di Trebisonda.\nDopo il crollo del fronte greco in Asia Minore, nel corso della guerra greco-turca, il piano di uno Stato pienamente indipendente nella regione croll\u00f2."}
{"id": "2044061", "revid": "729019", "url": "https://it.wikipedia.org/wiki?curid=2044061", "title": "Catalogo Melotte", "text": "In astronomia, il Catalogo Melotte \u00e8 un catalogo astronomico che conta 245 oggetti del profondo cielo, disposti su entrambi gli emisferi, in particolare ammassi aperti e globulari. Fu compilato nel 1915 dall'astronomo Philibert Jacques Melotte.\nGli oggetti del Catalogo Melotte sono numerati seguendo l'ascensione retta e vengono indicati con la sigla \"Mel\", seguita dal numero di catalogo dell'oggetto in questione. Questo catalogo \u00e8 stato il primo ad aver riportato alcune associazioni stellari che fino ad allora nessuno aveva mai catalogato, come l'Associazione di Alfa Persei e soprattutto il grande Ammasso della Chioma, la cui vera natura di ammasso aperto per altro fu provata solo nel 1938. Per gli ammassi aperti, in molti casi la sigla del Catalogo Melotte \u00e8 stata sostituita, nelle carte celesti, con quella del Catalogo Collinder.\nOggetti.\nAlcuni oggetti conosciuti ancora con la sigla Melotte sono:"}
{"id": "2044068", "revid": "255167", "url": "https://it.wikipedia.org/wiki?curid=2044068", "title": "Romanum", "text": ""}
{"id": "2044070", "revid": "19748087", "url": "https://it.wikipedia.org/wiki?curid=2044070", "title": "Orecchio di Dioniso", "text": ""}
{"id": "2044072", "revid": "228587", "url": "https://it.wikipedia.org/wiki?curid=2044072", "title": "Cochrane Library", "text": ""}
{"id": "2044073", "revid": "599013", "url": "https://it.wikipedia.org/wiki?curid=2044073", "title": "Cochrane Collaboration", "text": "La Cochrane Collaboration \u00e8 una iniziativa internazionale no-profit nata con lo scopo di raccogliere, valutare criticamente e diffondere le informazioni relative alla efficacia ed alla sicurezza degli interventi sanitari. \nDiffusione.\nSono affiliati all'organizzazione pi\u00f9 di trentasettemila operatori sanitari, ricercatori e rappresentanti di associazioni di pazienti in oltre 100 paesi del mondo, allo scopo di permettere ai sistemi sanitari di ottimizzare la distribuzione delle risorse economico-finanziarie. \nLa Cochrane Collaboration opera una mappatura di tutte le conoscenze disponibili e produce documenti di sintesi, denominate revisioni sistematiche o con il termine inglese \"review\", sulla efficacia e sicurezza degli interventi sanitari di tipo preventivo, terapeutico e riabilitativo. I risultati di queste \"review\" vengono diffusi sia attraverso un database elettronico, denominato \"Cochrane Library\", sia via Internet.\nLa Cochrane Collaboration applica un rigoroso e sistematico processo di revisione degli effetti degli interventi, testati in studi clinici controllati randomizzati biomedici. Alcuni review pi\u00f9 recenti hanno studiato anche i risultati di studi osservazionali non randomizzati.\nStoria.\nFondata nel 1993 sotto la guida di Iain Chalmers, la Cochrane Collaboration \u00e8 stata sviluppata in risposta al richiamo di Archie Cochrane sulla necessit\u00e0 di recensioni sistematiche ed aggiornate di tutti gli studi clinici controllati randomizzati sull'assistenza sanitaria.\nQuesto approccio sistematico \u00e8 stato ripreso dal Research and Development Programme, avviato a sostegno del \"National Health Service\" del Regno Unito. A questo fine sono stati stanziati dei fondi per la costituzione di un \"Cochrane Centre\", per la collaborazione con altre realt\u00e0, nel Regno Unito e altrove.\nObiettivi.\nL'obiettivo della Cochrane Collaboration \u00e8 quello di aiutare le persone a prendere decisioni bene informate riguardo all'assistenza sanitaria, preparando, mantenendo e garantendo l'accessibilit\u00e0 di aggiornamenti sistematici sugli effetti di svariati interventi di assistenza sanitaria. I principi della Cochrane Collaboration:"}
{"id": "2044075", "revid": "255167", "url": "https://it.wikipedia.org/wiki?curid=2044075", "title": "Nama (Micronesia)", "text": ""}
{"id": "2044076", "revid": "255167", "url": "https://it.wikipedia.org/wiki?curid=2044076", "title": "Pis-Emwar", "text": ""}
{"id": "2044077", "revid": "486946", "url": "https://it.wikipedia.org/wiki?curid=2044077", "title": "Lekinioch", "text": ""}
{"id": "2044078", "revid": "255167", "url": "https://it.wikipedia.org/wiki?curid=2044078", "title": "Murillo (Micronesia)", "text": ""}
{"id": "2044085", "revid": "1996533", "url": "https://it.wikipedia.org/wiki?curid=2044085", "title": "Metro", "text": "Il metro (simbolo: m, talvolta erroneamente indicato con \"mt\" o con \"ml\" come \"metro lineare\") \u00e8 l'unit\u00e0 base SI (Sistema internazionale di unit\u00e0 di misura) della lunghezza.\nIn origine l'Assemblea nazionale francese approv\u00f2 il 26 marzo 1791 la proposta di una definizione teorica del metro come 1/ dell'arco di meridiano terrestre compreso fra il polo nord e l'equatore che passava per Parigi (il cosiddetto meridiano di Parigi). Studi successivi determinarono per\u00f2 che la lunghezza del quarto terrestre era di metri anzich\u00e9 i previsti. Nel 1899 venne creato il primo campione standard in platino iridio.\nCol progredire della scienza si ebbero sviluppi successivi finch\u00e9 nel 1983, durante la 17\u00aa \"Conf\u00e9rence g\u00e9n\u00e9rale des poids et mesures\" (Conferenza generale di pesi e misure) a Parigi, il metro venne ridefinito come la distanza percorsa dalla luce nel vuoto in un intervallo di tempo pari a 1/ di secondo, assumendo che la velocit\u00e0 della luce nel vuoto, per definizione, \u00e8 pari a \"c\" = . Questa definizione, e il valore della costante fisica, sono stati confermati nel 2018 dalla 26\u00aa CGPM.\nStoria.\nIl termine \"metro\" deriva dal greco \u201cmetron\u201d che significa misura. Fu ripreso nel 1675 da Tito Livio Burattini, che propose una delle prime definizioni basate sulla lunghezza di un pendolo che batte il secondo. Il semi periodo di un pendolo di un metro attuale \u00e8 circa un secondo, e varia al variare della latitudine essendo influenzata prima di tutto dalla rotazione terrestre.\nLa definizione originale del metro basata sulle dimensioni della Terra viene fatta risalire al 1791, stabilita dall'Accademia delle scienze francese come 1/10\u00a0000\u00a0000 della distanza tra polo nord ed equatore, lungo la superficie terrestre, calcolata sul meridiano di Parigi. Il 7 aprile 1795 la Francia adott\u00f2 il metro come unit\u00e0 di misura ufficiale, seguita da altri paesi europei. In Italia il metro venne per la prima volta introdotto da parte di Napoleone durante la campagna d'Italia del 1796. Da allora, nonostante svariate resistenze politiche, esacerbatesi durante il Congresso di Vienna, il metro non abbandon\u00f2 pi\u00f9 la penisola italiana, anche se venne adottato dagli Stati italiani in tempi e secondo percorsi diversi.\nL'incertezza nella definizione del metro port\u00f2 il Bureau international des poids et mesures (BIPM) a ridefinire nel 1889 il metro come la distanza tra due linee incise su una barra campione di platino-iridio conservata a S\u00e8vres presso Parigi.\nNel 1960, con la disponibilit\u00e0 dei laser, l'undicesima Conferenza generale di pesi e misure cambi\u00f2 la definizione del metro in: la lunghezza pari a 1\u00a0650\u00a0763,73 lunghezze d'onda nel vuoto della radiazione corrispondente alla transizione fra i livelli 2p10 e 5d5 dell'atomo di kripton-86.\nNel 1983 la XVII Conferenza generale di pesi e misure defin\u00ec il metro come la distanza percorsa dalla luce nel vuoto in 1/299\u00a0792\u00a0458 di secondo (ovvero la velocit\u00e0 della luce nel vuoto venne definita essere 299\u00a0792\u00a0458 metri al secondo). Poich\u00e9 si ritiene che la velocit\u00e0 della luce nel vuoto sia la stessa ovunque, questa definizione \u00e8 pi\u00f9 universale della definizione basata sulla misurazione della circonferenza della Terra o della lunghezza di una specifica barra di lega metallica e il metro campione pu\u00f2 essere riprodotto fedelmente in ogni laboratorio appositamente attrezzato. L'altro vantaggio \u00e8 che pu\u00f2 (in teoria) essere misurato con precisione superiore rispetto alla circonferenza terrestre o alla distanza tra due punti.\nSempre grazie agli esperimenti in laboratorio, dalla fine del 1997 \u00e8 possibile raggiungere un ordine di accuratezza dell'ordine di 10\u221210 m. Questo risultato \u00e8 ottenibile sfruttando la relazione \"\u03bb\" = \"c\"/\"\u03bd\" (\"\u03bb\" lunghezza d'onda, \"c\" velocit\u00e0 della luce, \"\u03bd\" frequenza della radiazione) utilizzando oscillatori laser stabilizzati a frequenza conosciuta (imprecisione \u0394\"\u03bd\"/\"\u03bd\" migliore di 10\u221210) la cui radiazione viene utilizzata in sistemi di misura interferometrici.\nMultipli e sottomultipli.\nUtilizzando i prefissi SI si ottengono i seguenti multipli e sottomultipli (in \"corsivo\" i multipli e sottomultipli non ricavati con uso di prefissi o non facenti parte del Sistema internazionale di unit\u00e0 di misura):\nIl picometro \u00e8 comunemente usato nella misura di distanze su scala atomica; il diametro di un atomo \u00e8 compreso circa tra 30 e 600\u00a0pm. \u00c8 uguale a un milionesimo di micron ed era chiamato micromicron, stigma o bicron. Una volta era utilizzato il simbolo \u00b5\u00b5.\nLo yottametro potrebbe essere utilizzato per misurare distanze intergalattiche, ma gli astronomi sono da tempo abituati a utilizzare anni luce e parsec e continuano a preferirli."}
{"id": "2044087", "revid": "2184448", "url": "https://it.wikipedia.org/wiki?curid=2044087", "title": "Khanato di Bukhara", "text": "Il Khanato di Bukh\u0101r\u0101 (\"Buxoro Xonligi\" in usbeco; ) fu uno Stato feudale dell'Asia centrale tra il XVI e il XVIII secolo. Ricevette questa denominazione quando la capitale del Khanato Shaybanide (1500-1598) venne spostata a Bukhara.\nConobbe il suo apogeo sotto l'ultimo Shaybanide, Abdullah Khan II (regnante 1583-1598).\nConfinava a sud con la Persia safavide, a est col Khanato di Kokand, a ovest col Khanato di Khiva, mentre a nord vi erano solo steppe disabitate, vagamente appartenenti al Khanato di Kazach.\nNel 1740 fu conquistata dallo Sci\u00e0 persiano Nadir Shah. Dopo la sua morte, nel 1747, il khanato cadde sotto il controllo dei discendenti dell'Emiro uzbeko Khudayar Bi, insigniti del titolo di \"ataliq\". Nel 1785, il suo discendente, Shah Murad, formalizz\u00f2 la nascita delle dinastia familiare Manghit e il khanato divenne Emirato di Bukhara."}
{"id": "2044088", "revid": "1564499", "url": "https://it.wikipedia.org/wiki?curid=2044088", "title": "Dialetti dello J\u00e4mtland", "text": "I dialetti dello J\u00e4mtland (\"jamska\") rappresentano un ben definito gruppo di dialetti della Scandinavia. \u00c8 parlato nella provincia svedese dello J\u00e4mtland. \u00c8 comunemente usato nella regione dell'attuale confine svedese-norvegese ad ovest e lungo il confine esistente tra i due paesi prima del 1645 ad est, anche se il Tr\u00f8ndersk \u00e8 parlato nel Frostviken, nell'estremo nord dello J\u00e4mtland e colonizzato nel diciottesimo secolo dai norvegesi, mentre il Norrl\u00e4ndska M\u00e5l \u00e8 parlato in Ragunda nella parte orientale dello J\u00e4mtland che fino al tredicesimo secolo faceva parte dell'\u00c5ngermanland.\nLo Jamtsk ha molte caratteristiche in comune sia con il Tr\u00f8ndersk, il dialetto parlato nel Tr\u00f8ndelag in Norvegia, che con i dialetti parlati lungo le coste del Norrland in Svezia. A causa di questa posizione ambigua, c'\u00e8 stato un acceso dibattito a partire dal ventesimo secolo sul fatto che il Jamtsk appartenga al gruppo linguistico norreno occidentale o orientale.\nEssendo un gruppo di dialetti, \u00e8 difficile stimare il numero ufficiale di parlanti, tuttavia considerando la popolazione della J\u00e4mtland si avrebbero circa 120.000 parlanti, mentre considerando le sole varianti parlate nelle aree rurali il numero sarebbe compreso tra 30.000 e 60.000."}
{"id": "2044095", "revid": "1543377", "url": "https://it.wikipedia.org/wiki?curid=2044095", "title": "Gran variet\u00e0 Brachetti", "text": "Il Gran variet\u00e0 Brachetti \u00e8 uno spettacolo diretto da Arturo Brachetti con la collaborazione di artisti provenienti da diverse parti del mondo. La prima dello spettacolo \u00e8 avvenuta il 7 ottobre 2008 al Teatro Alfieri di Torino.\nTrama.\nUn gruppo di turisti in visita ad un teatro antico, che dovrebbe essere abbattuto per far spazio ad un supermercato, viene intrappolato dal fantasma del teatro al suo interno. Potranno riacquistare la libert\u00e0 solamente se riusciranno ad improvvisare uno spettacolo che soddisfi le voglie del fantasma. Brachetti rappresenta la guida di questo gruppo.\nI personaggi e la loro rappresentazione.\nEcco i personaggi che si esibiscono all'interno dello spettacolo per il fantasma e ci\u00f2 che rappresentano:"}
{"id": "2044100", "revid": "729019", "url": "https://it.wikipedia.org/wiki?curid=2044100", "title": "In Trance (singolo)", "text": "In Trance \u00e8 un brano della band hard rock tedesca degli Scorpions inciso come singolo nel 1975 ed estratto dall\"'omonimo album\".\nIl brano, scritto dalla coppia Schenker/Meine, fu il primo a riscuotere grande successo in Europa e a registrare consensi in Giappone. Il singolo pubblicato, il primo degli Scorpions, prevede come b-side il brano \"Speedy's Coming\" nella versione europea (nel tentativo di promuovere anche il precedente album \"Fly to the Rainbow\") ed invece \"Robot Man\" nella versione pubblicata nel Sol Levante."}
{"id": "2044108", "revid": "28592", "url": "https://it.wikipedia.org/wiki?curid=2044108", "title": "Mare Kara", "text": ""}
{"id": "2044110", "revid": "1573940", "url": "https://it.wikipedia.org/wiki?curid=2044110", "title": "Basilica di San Procopio (T\u0159eb\u00ed\u010d)", "text": " "}
{"id": "2044111", "revid": "281779", "url": "https://it.wikipedia.org/wiki?curid=2044111", "title": "Demografia del Monte Athos", "text": ""}
{"id": "2044114", "revid": "28592", "url": "https://it.wikipedia.org/wiki?curid=2044114", "title": "Assemblee", "text": ""}
{"id": "2044118", "revid": "46291", "url": "https://it.wikipedia.org/wiki?curid=2044118", "title": "Roridula dentata", "text": "Roridula dentata \u00e8 una pianta protocarnivora nativa delle Province del Capo (Sudafrica)."}
{"id": "2044120", "revid": "174925", "url": "https://it.wikipedia.org/wiki?curid=2044120", "title": "Don Baronio", "text": ""}
{"id": "2044122", "revid": "247933", "url": "https://it.wikipedia.org/wiki?curid=2044122", "title": "Gran Malvina", "text": ""}
{"id": "2044123", "revid": "247933", "url": "https://it.wikipedia.org/wiki?curid=2044123", "title": "Isola Soledad", "text": ""}
{"id": "2044131", "revid": "2196166", "url": "https://it.wikipedia.org/wiki?curid=2044131", "title": "Castello di Albegno", "text": "Il castello di Treviolo o dei Solza \u00e8 un castello in rovina nel comune di a Treviolo, in provincia di Bergamo.\nStoria.\nIl castello, forse gi\u00e0 esistente nell'XI secolo, viene citata in alcuni documenti del XII secolo, in occasione dell'occupazione del paese da parte della famiglia Suardi, di fazione ghibellina.\nNel 1405 lo scontro con la famiglia Colleoni di fazione guelfa si fece aspra, vennero distrutti molti fabbricati e uccisi molti abitanti, solo il dominio veneto nel 1428 rimise equilibrio tra le famiglie bergamasche.\nDopo la pace di Ferrara, il castello torn\u00f2 ai di propriet\u00e0 della famiglia Solza, fino ai primi anni del XIX secolo.\nDescrizione.\nDell'edificio c'\u00e8 poca testimonianza, le guerre che lo hanno visto protagonista e l'incuria del tempo lo hanno quasi completamente danneggiato, sono rimasti la torre, l'ingresso con tracce del ponte levatoio e la cinta muraria con i ciottolati che la compongono che sono disposti a spina di pesce, e i mattoncini a rinforzo dei cantonali in pietra della torre."}
{"id": "2044134", "revid": "834", "url": "https://it.wikipedia.org/wiki?curid=2044134", "title": "Hellbound (album)", "text": ""}
{"id": "2044135", "revid": "124249970", "url": "https://it.wikipedia.org/wiki?curid=2044135", "title": "Hellbound", "text": ""}
{"id": "2044136", "revid": "161374", "url": "https://it.wikipedia.org/wiki?curid=2044136", "title": "Statale del Tonale", "text": ""}
{"id": "2044137", "revid": "1318658", "url": "https://it.wikipedia.org/wiki?curid=2044137", "title": "Copla andalusa", "text": "La copla andalusa \u00e8 una forma musicale che fior\u00ec in Spagna specialmente negli anni quaranta del Novecento. Antonio Quintero, Rafael de Le\u00f3n e Manuel Quiroga sono i tre pi\u00f9 importanti creatori di questo genere musicale.\nTrae il suo nome dalla \"copla\" che \u00e8 una forma poetica iberica di antica tradizione.\nInterpreti ed esecutori principali.\nUna delle prime interpreti fu Raquel Meller (1888 - 1962). Durante la sua attivit\u00e0 ha cantato molte canzoni di questo genere musicale portandolo alla notoriet\u00e0 in tutta la Spagna e anche trasformandolo in modo da renderlo come oggi \u00e8 conosciuto. Imperio Argentina, Estrellita Castro, Concha Piquer, Miguel de Molina, Lola Flores, Marif\u00e9 de Triana, Roc\u00edo Jurado, Juanita Reina, Manolo Escobar, Juanito Valderrama e Antonio Molina sono solo alcuni dei migliori interpreti del genere nella storia spagnola. Anche negli ultimi anni questo genere non \u00e8 stato abbandonato, anzi \u00e8 in atto, da parte di molti interpreti una trasformazione ed un adattamento del genere ai tempi attuali."}
{"id": "2044138", "revid": "767487", "url": "https://it.wikipedia.org/wiki?curid=2044138", "title": "L.S.F.", "text": "L.S.F. (chiamato anche L.S.F. (Lost Souls Forever)) \u00e8 un singolo del gruppo musicale inglese Kasabian, il terzo estratto dal loro album di debutto \"Kasabian\".\nLa canzone fu il primo pezzo dei Kasabian ad entrare nella Top 10 inglese, arrivando al decimo posto.\nVideo musicale.\nIl video ufficiale del brano mostra la band esibirsi in una prigione femminile.\nUtilizzo nei media.\nIl brano \u00e8 stato inserito nella colonna sonora del videogioco \"FIFA Football 2004\" e dei film \"Stealth - Arma suprema\" e \"21\". Inoltre la canzone \u00e8 stata utilizzata nel 2005 in uno spot della Jaguar.\nTracce.\nTesti di Sergio Pizzorno, musiche di Sergio Pizzorno e Christopher Karloff."}
{"id": "2044139", "revid": "339392", "url": "https://it.wikipedia.org/wiki?curid=2044139", "title": "Dassault Neuron", "text": ""}
{"id": "2044140", "revid": "28592", "url": "https://it.wikipedia.org/wiki?curid=2044140", "title": "Castello di Ferrara", "text": ""}
{"id": "2044152", "revid": "499020", "url": "https://it.wikipedia.org/wiki?curid=2044152", "title": "Val Trebbia", "text": "La val Trebbia \u00e8 una valle dell'Appennino ligure formata dall'omonimo fiume, affluente di destra del fiume Po; la Trebbia nasce ai piedi del monte Prel\u00e0, nella citt\u00e0 metropolitana di Genova, e poi scorre tra le province di Pavia, limitatamente a un breve tratto, e di Piacenza.\nGeografia fisica.\nLa val Trebbia \u00e8 formata dall'omonimo fiume che nasce dal monte Prel\u00e0, a circa , nel territorio comunale di Torriglia. La testata della valle si trova nei pressi di Torriglia.\nLa valle \u00e8 caratterizzata dalla presenza, nel fondovalle nei pressi del fiume, di strati di rocce diverse, tra cui il calcare, l'arenaria, siltite e argilla che, sottoposti all'erosione causata dalle acque del fiume, hanno dato origine alla presenza di stretti meandri.\nNella media valle, nella zona di Bobbio, sono presenti fonti di acque salsoiodiche, che furono sfruttate nel corso del novecento con la realizzazione di una serie di impianti termali, l'ultimo dei quali venne inaugurato nel 1971 e chiuso nel 1999.\nConfina a est con la val d'Aveto, la val Nure e la val Perino, a ovest con la val Scrivia, la val Borbera, la val Staffora, la val Tidone e la val Luretta e a sud con la val Fontanabuona.\nValichi.\nLa val Trebbia \u00e8 messa in comunicazione a est con la val Nure tramite il passo della Pia, il passo del Cerro, la Sella dei Generali e il passo del Mercatello, con la val d'Aveto tramite il valico del Pescino, il passo di Fregarolo e il passo della Scoglina, con la val Perino tramite il passo Santa Barbara e la Sella dei Generali.\nLa vallata \u00e8 messa in comunicazione a ovest con la val Luretta tramite il passo della Caldarola, con la val Tidone tramite il colle della Crocetta, con la val Staffora tramite il passo del Penice, il passo Scaparina, il passo del Brallo e il passo del Giov\u00e0, con la val Borbera tramite il valico Capanne di Cosola e il passo della Casa del Romano\nLa vallata \u00e8 messa in comunicazione a sud con la val Fontanabuona tramite il passo del Portello e il passo della Scoglina.\nMonti.\nIl monte pi\u00f9 alto della valle \u00e8 il monte Lesima, alto e posto sullo spartiacque tra la val Avagnone e la val Boreca, entrambe valli laterali della val Trebbia formata dagli omonimi torrenti, sul confine tra le province di Piacenza e Pavia. \nCrinale est.\nSul lato orientale della valle, sullo spartiacque con la val d'Aveto, si trovano il monte Montarlone (), il Monte Oramara (), il Monte Dego (), il monte Veri (), il monte Spinarolo () il monte delle Tane ().\nSullo spartiacque con la val Perino si trovano il monte Sant'Agostino (), il monte Capra (), il Poggio Alto (), il monte Gonio () e il monte Belvedere ().\nSullo spartiacque con la val Nure si trovano il monte Aserei () e, nella fascia collinare, i monti Viserano (), Martini () e Denavolo ().\nCrinale ovest.\nSul lato occidentale della valle, sullo spartiacque con la val Scrivia, la val Borbera e la val Staffora, si trova il gruppo del Monte Antola, di cui fanno parte il monte omonimo (), il monte Carmo (), il monte Alfeo (), il monte Cavalmurone () e il monte Chiappo (), il monte Ebro (), il monte Legn\u00e0 (), il monte Prel\u00e0 (), il monte Lesima (1724 m sl.m.) e il monte Penice ()\nSullo spartiacque con la val Tidone si trovano il monte Castello (), la Pietra Corva (), il monte Pan Perduto (), il Groppo () e il monte Pradegna ().\nNella media valle, tra i comuni di Travo e Bobbio si trovano la Pietra Parcellara (), la Pietra Marcia () e la Pietra Perduca (), tre affioramenti ofiolitici, di cui rappresentano l'emersione pi\u00f9 vicina alla pianura Padana della catena appenninica, che emergono dalla fascia collinare in cui si trovano.\nNella fascia collinare, sullo spartiacque con la val Luretta, si trovano la Costa del Bulla () e il monte Pillerone ().\nIdrografia.\nIl corso d'acqua principale della valle \u00e8 il fiume Trebbia, lungo circa , di cui 95 tra montagna e collina, e con un bacino idrografico di . Il principale affluente della Trebbia \u00e8 il torrente Aveto, lungo circa e con un bacino idrografico di .\nDi seguito sono elencati alcuni tra i principali affluenti della Trebbia:\nLaghi.\nNell'alta valle si trova il lago del Brugneto, lago artificiale costituito nel 1959 a seguito della costruzione ai fini idropotabili dell'omonima diga posta lungo il corso del torrente Brugneto, affluente di sinistra della Trebbia. Il lago \u00e8 posto a ed \u00e8 compreso tra i comuni di Torriglia, Propata e Rondanina, tutti appartenenti alla citt\u00e0 metropolitana di Genova. Lungo e largo circa , il lago ha una capienza di di acqua, che lo rende il lago pi\u00f9 ampio della regione Liguria.\nParchi.\nLa val Trebbia \u00e8 interessata da alcuni parchi:\nStoria.\nLe prime notizie storiche relative al popolamento della valle risalgono al Neolitico, epoca alla quale sono databili resti archeologici di diversi insediamenti in numerose zone di tutta la valle, tra cui Travo, che ospita un sito archeologico, e il villaggio di Groppo, situato nel comune di Bobbio; la maggior parte dei reperti ritrovati nella valle sono conservati presso il museo di archeologia ligure, la cui sede si trova a Genova, nel quartiere di Pegli e che ospita anche reperti ascrivibili alla civilt\u00e0 ligure.\nIn epoca romana le popolazioni locali subirono un processo di graduale assimilamento alla cultura romana, testimoniato dalla presenza di pi\u00f9 di 100 siti lungo tutta la vallata, con un'ampia presenza di residenze padronali di prestigio. Alcuni centri abitati posti nella vallata, come Coli (\"Colianum\"), sono citati nella tabula alimentaria traianea. La zona della bassa valle, posta nei pressi dello sbocco del fiume in pianura fu teatro, nel 218 a.C. della battaglia della Trebbia in cui, secondo il racconto dello storico romano Polibio, Annibale inflisse una pesante sconfitta al console romano Tiberio Sempronio Longo: durante gli scontri l'esercito dei cartaginesi riusc\u00ec a bloccare la fanteria romana nell'alveo paludoso del torrente Luretta, dove la cavalleria numidica appoggiata dagli arcieri fece strage dei soldati romani, di cui solo un terzo riusc\u00ec a trovare scampo sull'altra sponda del fiume Trebbia.\nDopo l'epoca romana, la storia dell'intera valle \u00e8 legata all'abbazia di San Colombano di Bobbio, fondata dal monaco a cui \u00e8 dedicata nel 617 e che divenne in breve tempo uno dei centri monastici pi\u00f9 importanti del nord Italia arrivando ad essere il centro di un importante feudo reale ed imperiale monastico con domini che si estendevano dalla Lombardia alla Liguria e dal lago di Garda alla Toscana. L'abbazia gioc\u00f2 un ruolo molto importante anche nella difesa della cultura durante l'alto Medioevo grazie alla presenza di un'importante biblioteca che, nel 982, arriv\u00f2 a contenere pi\u00f9 di 700 codici miniati. L'importanza dell'abbazia era accresciuta dalla posizione strategica che permetteva il controllo dei commerci diretti a Roma attraverso la via degli Abati e gli scambi da e verso il mar Ligure, in particolare quelli riguardanti il sale trasportato lungo la via del sale. A partire dal 1014 Bobbio l'abate del monastero bobbiese ottenne il titolo di vescovo, carica che, in seguito, rimase sempre separata da quella di abate, facendo di Bobbio una sede episcopale.\nL'alta valle, dopo essere stata soggetta all'abbazia di San Colombano, pass\u00f2 sotto il controllo dell'abbazia di Patrania, fondata dagli stessi monaci colombaniani e, in seguito, dell'abbazia di San Marziano di Tortona fino al 1164, quando vi venne infeudata la famiglia Malaspina ad opera di Federico Barbarossa. La zona di Torriglia rimase ai Malaspina fino al 1252, quando passa sotto il controllo della famiglia Fieschi, mentre altre zone rimasero sotto il controllo dei Malaspina.\nParallelamente la media e bassa valle pass\u00f2 sotto il controllo della citt\u00e0 di Piacenza, per poi entrare a far parte dei domini viscontei nel XIV secolo. Dal 1436 il feudo di Bobbio, cos\u00ec come altri territori nella valle e nelle vallate limitrofe, divenne propriet\u00e0 della famiglia Dal Verme.\nIl dominio della famiglia Fieschi sull'alta valle, che nei primi anni del cinquecento si era esteso arrivando a comprendere Ottone e Cerignale, dur\u00f2 fino al 1547, quando, in seguito alla fallita congiura di Gianluigi Fieschi, gli vennero requisiti tutti i beni che vennero concessi da Carlo V alla famiglia Doria. In quell'anno a Torriglia venne creato il marchesato che, divenuto principato nel corso del Settecento, rimase indipendente fino al 1797, quando con la famiglia Doria perse il potere su tutti i suoi domini dell'alta valle in seguito alla soppressione del feudalesimo operata da Napoleone.\nNel cinquecento la parte bassa della valle, legata a Piacenza, entr\u00f2 a far parte del ducato di Parma e Piacenza, mentre il bobbiese, eletto a marchesato nel 1516, rimase parte del ducato di Milano anche sotto il dominio degli Sforza e degli spagnoli. Nel 1743 con il trattato di Worms, poi confermato, per la parte riguardante Bobbio, dal trattato di Aquisgrana di 5 anni pi\u00f9 tardi, il bobbiese entr\u00f2 a far parte del regno di Sardegna con la creazione della provincia di Bobbio. \nDopo l'epoca napoleonica la vallata risult\u00f2 divisa tra la parte medio-alta, appartenente al regno di Sardegna e la parte medio-bassa, appartenente al ducato di Parma e Piacenza. Con l'unit\u00e0 d'Italia, l'alta valle fino a Montebruno venne inserita nella provincia di Genova, la medio-alta valle, parte della disciolta provincia di Bobbio venne inserita nel circondario di Bobbio della provincia di Pavia, mentre il resto della vallata, parte dell'ex ducato, entr\u00f2 nella provincia di Piacenza.\nIl 17 luglio 1908 si verific\u00f2 un violento nubifragio con una piena straordinaria della Trebbia che devast\u00f2 case e campagne soprattutto nel territorio del mandamento di Ottone, con gravi danni nell'abitato di Gorreto, distruggendo cinque ponti lungo la statale 45 interrompendo le comunicazioni stradali fra Ottone e Torriglia, e la linea telegrafica fra Bobbio e Genova. Danni ed allagamenti si registrarono anche pi\u00f9 a valle, a Rivergaro e a Sant'Antonio a Trebbia, nei pressi di Piacenza, i danni maggiori alle campagne piacentine con la distruzione dei raccolti specie di frumento; furono messi in salvo molti materiali, bestiame e persone grazie al pronto preavviso telegrafico partito da Bobbio prima dell'imminente piena.\nNel 1923, con la soppressione del circondario di Bobbio, i comuni della valle precedentemente parte del bobbiese vennero divisi tra le province di Genova (Rondanina, Fontanigorda, Rovegno, Gorreto e Fascia e Piacenza (Ottone, Cerignale, Corte Brugnatella, Zerba e Bobbio), mentre alla provincia di Pavia rimase solo il comune di Pregola, tra i comuni della val Trebbia.\nDurante la seconda guerra mondiale, nell'ambito della resistenza, nella valle furono attive bande di partigiani che riuscirono a rafforzarsi e a cacciare via le truppe tedesche dalla zona dichiarando, il 7 luglio 1944, la creazione della repubblica di Bobbio che si estendeva per quasi tutta la lunghezza dall'alta valle valle fino Rivergaro e comprendeva anche porzioni di territori nelle vallate limitrofe, tra le quali quelle dell'Oltrep\u00f2 Pavese storicamente legate a Bobbio. La repubblica. Con la riouccupazione di Bobbio, il 29 agosto 1944 la repubblica venne formalmente sciolta, tuttavia, l'alta valle da Torriglia fino a Confiente rimase zona libera dal settembre del 1944 fino al novembre dello stesso anno.\nIl 19 settembre 1953 un nubifragio che port\u00f2 alla caduta di di pioggia in poche ore interess\u00f2 la parte alta della valle, dal genovese fino a Marsaglia, causando un'alluvione che provoc\u00f2 10 morti, imponenti distruzioni e ingenti danni tra i quali in alta valle la messa in fuori uso di numerose centrali elettriche, l'interruzione della strada statale 45 con numerose frane e il crollo del ponte sul fiume a Marsaglia, che fu poi ricostruito tra il 1958 e il 1959 su progetto di Riccardo Morandi.\nNella notte del 14 settembre 2015 la Trebbia, cos\u00ec come altri corsi d'acqua del piacentino e del genovese, tra i quali il suo affluente Aveto, lo Scrivia e il Nure dove vi furono tre morti, a causa del maltempo esond\u00f2 causando ingenti danni nei comuni di Rivergaro, Bobbio, Corte Brugnatella, Ottone, Gorreto, Propata e Torriglia, tra i quali il crollo di un ponte, in localit\u00e0 Ponte Barberino di Bobbio sul tracciato comunale della vecchia strada statale 45 di Val Trebbia.\nCultura.\nL'alta valle fa parte del territorio culturalmente omogeneo delle quattro Province (Alessandria, Genova, Pavia e Piacenza), caratterizzato da usi e costumi comuni e da un importante repertorio di canti, musiche e balli molto antichi. Strumento principe di questa zona \u00e8 il piffero appenninico, accompagnato dalla fisarmonica e un tempo dalla m\u00fcsa (cornamusa appenninica), guida le danze e anima le feste.\nStampa.\nA partire dal 9 luglio 1903 a Bobbio viene pubblicato un settimanale di ispirazione cattolica, chiamato \"La Trebbia\", che viene distribuito nel territorio dei comuni di Bobbio, Coli, Corte Brugnatella e Ottone. Il settimanale tratta gli eventi culturali e la cronaca locale dell'alta val Trebbia, della val d'Aveto e dell'Oltrepenice, oltrech\u00e9 della storia e delle tradizioni locali.\nEconomia.\nLa parte bassa della valle nei pressi dello sbocco in pianura presenta una cospicua vocazione agricola, sostenuta dall'uso irriguo delle acque irrigue provenienti dalla Trebbia, nonch\u00e9 una buona presenza di insediamenti industriali e artigianali.\nTra le coltivazioni pi\u00f9 diffuse in questa parte di valle c'\u00e8 la viticoltura: la valle medio-bassa fino a Bobbio fa parte della zona DOC dei colli piacentini; tra i vini prodotti \u00e8 presente il Colli Piacentini Trebbianino Val Trebbia che prende il proprio nome dalla vallata, nonch\u00e9 dal fatto di utilizzare una percentuale di uva Trebbiano.\nLa conservazione della tradizione vitivinicola, dopo la caduta dell'impero romano d'Occidente venne garantita dall'opera dei monaci di San Colombano, che introdussero un nuovo tipo di vinificazione, precedentemente in uso ai popoli celtici, che producevano vini leggeri e dissetanti e li conservavano in botti di legno. I monaci introdussero questa vinificazione fin dal VI secolo nella Francia merovingia, a partire dall'abbazia matrice di Luxeuil, per poi importarla in Italia dal VII secolo.\nLa parte montana della valle presenta una spiccata vocazione turistica, sostenuta dalla possibilit\u00e0 di frequentare il fiume per la balneazione e la pratica di sport acquatici come la canoa o il rafting. La vallata \u00e8 anche una met\u00e0 molto frequentata per ciclisti e motociclisti.\nD'inverno \u00e8 possibile praticare lo sci alpino negli impianti posti al passo del Penice, sul confine tra il comune di Bobbio e il confinante comune di Menconico, posto sull'altro versante del valico, nella val Staffora e lo sci di fondo con di piste nei pressi di Ceci, frazione del comune di Bobbio.\nLa vicinanza con citt\u00e0 come Milano o Genova ne fa una zona turistica caratterizzata dalla forte presenza di seconde case.\nInfrastrutture e trasporti.\nL'infrastruttura principale della valle \u00e8 la strada statale 45 di Val Trebbia che collega Piacenza a Genova risalendo la vallata fino a Torriglia, per, poi, percorrere un tratto in val Scrivia e raggiungere il capoluogo ligure tramite la val Bisagno, dopo aver valicato il passo della Scoffera. Dalla strada statale 45, oltre a collegamenti di importanza provinciale, si diramano l'ex strada statale 461 del Passo del Penice che, da Bobbio, valica l'omonimo passo per, poi, discendere in val Staffora raggiungendo Varzi e, da qui, Voghera e l'ex strada statale 586 della Valle dell'Aveto che, da Marsaglia, inizia a risalire la val d'Aveto, valica il passo della Forcella e scende in val Fontanabuona, terminando a Carasco. \nNel XIX secolo vennero proposti dei progetti per la realizzazione della ferrovia Genova-Piacenza che doveva collegare le due citt\u00e0 attraverso la valle, tuttavia l'infrastruttura, nonostante la redazione di diversi progetti non venne mai realizzata, anche a causa delle difficolt\u00e0 tecniche.\nLa bassa val Trebbia venne servita, tra il 1886 e il 1934 dalla tranvia Grazzano-Rivergaro che, diramandosi dalla tranvia Piacenza-Bettola nei pressi del borgo di Grazzano Visconti, permetteva il collegamento di Rivergaro con Piacenza e con la val Nure. Con la sostituzione della tranvia Piacenza-Bettola con la ferrovia, la linea venne chiusa.\nAmministrazione.\nLa val Trebbia appartiene amministrativamente ai comuni di Torriglia, Lorsica, Moconesi, Neirone, Propata, Rondanina, Montebruno, Fontanigorda, Fascia, Rovegno e Gorreto nella citt\u00e0 metropolitana di Genova, Ottone, Zerba, Cerignale, Corte Brugnatella, Coli, Bobbio, Travo, Rivergaro e Gazzola in provincia di Piacenza e al comune di Brallo di Pregola in provincia di Pavia. \nFascia, Gorreto, Zerba, Brallo di Pregola e Gazzola si trovano sulla sinistra orografica della Trebbia, Lorsica, Moconesi, Neirone, Fontanigorda, Cerignale, Coli e Rivergaro si trovano sulla sponda opposta, Torriglia, Montebruno, Rovegno, Ottone, Corte Brugnatella, Bobbio e Travo comprendono porzioni territoriali su entrambe le sponde. I comuni di Rondanina e Propata, sono posti tra le valli del Cassingheno e del Brugneto, affluenti di sinistra della Trebbia, che non bagna il loro territorio comunale. \nTutti i capoluoghi si trovano in val Trebbia eccetto Gazzola, posto in val Luretta e Lorsica, Moconesi e Neirone, posti in val Fontanabuona; la porzione territoriale di Moconesi in val Trebbia \u00e8 rappresentata dalla frazione di Santa Brilla, exclave separata dal resto del territorio comunale. Analogamente, anche il capoluogo del comune di Lorsica si trova in val Fontanabuona, mentre un'exclave pari a circa un terzo del territorio comunale si trova a tra la val Trebbia, lungo il corso dei suoi affluenti Rio Bocco, Fosso di Cassinetta e fosso di Pian della C\u00e0, e la val d'Aveto. Anche il comune di Neirone ha una piccola propaggine in val Trebbia, lungo il corso degli affluenti Rio Bocco e Giassina.\nGran parte dell'alta valle ricadente nella citt\u00e0 metropolitana di Genova, eccettuato i comuni di Lorsica, Moconesi e Neirone, ricadenti nella comunit\u00e0 montana Fontanabuona, \u00e8 stata, fino al 2008, parte della comunit\u00e0 montana Alta Val Trebbia, poi sostituita dalla comunit\u00e0 montana delle Alte Valli Trebbia e Bisagno, a sua volta soppressa nel 2011, cos\u00ec come tutte le comunit\u00e0 montane liguri. Il territorio del comune di Brallo di Pregola rientra nella comunit\u00e0 montana Oltrep\u00f2 Pavese, mentre l'alta valle piacentina, comprendente i comuni di Ottone, Zerba, Cerignale, Corte Brugnatella, Coli, Bobbio e Travo rientrava nella comunit\u00e0 montana Appennino Piacentino, anch'essa soppressa e sostituita dall'unione montana Valli Trebbia e Luretta.\nNel territorio della valle sono presenti alcune unioni di comuni:\nCitazioni.\nSecondo alcune fonti l'alta val Trebbia e la limitrofa val d'Aveto vennero percorse dallo scrittore e premio Nobel statunitense Ernest Hemingway quando, durante la seconda guerra mondiale, operava come corrispondente al seguito dell'esercito americano. Negli anni del dopoguerra si diffuse la notizia che lo scrittore avesse annotato la seguente citazione all'interno del suo diario:\nSulla veridicit\u00e0 dell'accaduto e sul fatto che lo scrittore sia tornato negli anni successivi per praticare la pesca, sua grande passione lungo la Trebbia el'Aveto esistono, tuttavia, pareri discordanti."}
{"id": "2044154", "revid": "155136", "url": "https://it.wikipedia.org/wiki?curid=2044154", "title": "Zelandria", "text": ""}
{"id": "2044157", "revid": "729019", "url": "https://it.wikipedia.org/wiki?curid=2044157", "title": "Contes cruels (Mirbeau)", "text": "Contes cruels (\"Racconti crudeli\" in francese) \u00e8 il titolo di due volumi di racconti e novelle dello scrittore francese Octave Mirbeau, pubblicati nel 1885 e 1894 e in unica raccolta nel 1990. Questo titolo \u00e8 ripreso dai racconti pubblicati precedentemente da Villiers de l'Isle-Adam, amico per il quale Mirbeau provava una grande ammirazione.\nStoria editoriale.\nTutti questi racconti sono apparsi nei grandi quotidiani dell'epoca. Soltanto alcuni sono stati pubblicati in volume dallo scrittore con il titolo \"Lettres de ma chaumi\u00e8re\" (\"Lettere dalla mia capanna\", 1885) e \"Contes de la chaumi\u00e8re\" (\"Racconti dalla capanna\", 1894). Altri, pi\u00f9 numerosi, sono stati pubblicati dalla vedova in forma di raccolte o libriccini dall'editore Flammarion e tradotti in italiano (\"La Botte di sidro\"), in spagnolo e in tedesco.\nMirbeau vede nei racconti una preziosa occasione di variare le sue scalette trattando argomenti tematici, schizzando personaggi e situazioni che troveranno sviluppi pi\u00f9 ampi nelle opere romanzesche.\nMa per Mirbeau non si tratta di ridurre i suoi racconti per la stampa a volgari divertimenti, anzi egli intende sovvertire il genere: invece di rassicurare e d'incoraggiare il misoneismo e la buona coscienza dei suoi lettori borghesi, egli li turber\u00e0 e li costringer\u00e0 a \u00abguardare Medusa in faccia\u00bb. Lo humor stridente e l'orrore che provoca non hanno nulla di gratuito, ma servono invece a sconvolgere il conforto morale e intellettuale del lettorato per costringerlo a reagire: tale sovversione \u00e8 preferibile a quell'indifferenza delle mandrie che vengono mandate al macello\u2026 o alle urne!\nTematiche.\nLe tematiche trattate suscitano uno choc pedagogico: la tragedia della condizione umana e \u00abl'orrore d'essere un uomo\u00bb; la sofferenza insita nell'esistenza; il sadismo, gli impulsi omicidi e la legge della sopraffazione su cui poggiano le societ\u00e0; l'incomunicabilit\u00e0 e la guerra tra i sessi; e l'esistenza derisoria di esseri umani ridotti a larve, quindi disumanizzati da una societ\u00e0 oppressiva e alienante. Prima de \"Il giardino dei supplizi\", Mirbeau compila in questi racconti un inventario delle infamie umane e della sofferenza universale: \u00abL'uomo si trascina sfibrato, dalle torture ai supplizi, dal nulla della vita al nulla della morte.\u00bb\nI racconti di Mirbeau, zeppe di allusioni polemiche all'attualit\u00e0, sono il complemento delle sue cronache giornalistiche, dove egli si abbandona a una contestazione radicale di tutte le istituzioni e vi attacca tutte le forme del male sociale di fine secolo: il clericalismo che avvelena gli animi; il nazionalismo che spinge al crimine; il revanscismo portatore di guerra; l'antisemitismo omicida; il colonialismo genocida; il cinismo dei politici che truffano gli elettori; il sadismo delle \u00abanime di guerra\u00bb; la miseria dei proletari delle citt\u00e0 e delle campagne; la prostituzione, lo sfruttamento dei poveri e l'esclusione sociale. Lungi dall'essere solo un surrogato inoffensivo, i racconti crudeli di Mirbeau costituiscono una vera impresa di demistificazione."}
{"id": "2044158", "revid": "228587", "url": "https://it.wikipedia.org/wiki?curid=2044158", "title": "Roe (fiume statunitense)", "text": ""}
{"id": "2044159", "revid": "28592", "url": "https://it.wikipedia.org/wiki?curid=2044159", "title": "Fiume Missouri", "text": ""}
{"id": "2044162", "revid": "1915706", "url": "https://it.wikipedia.org/wiki?curid=2044162", "title": "Ciproeptadina", "text": "La ciproeptadina \u00e8 un farmaco antistaminico di prima generazione, dotato inoltre di propriet\u00e0 anticolinergiche, antiserotoninergiche e propriet\u00e0 di anestetico locale. Il farmaco viene utilizzato in diverse malattie dermatologiche e nel trattamento della sindrome serotoninergica.\nFarmacodinamica.\nNegli studi sperimentali ciproeptadina cloridrato ha mostrato di antagonizzare diversi effetti indotti dalla serotonina (il broncospasmo nella cavia, lo spasmo nell'utero isolato di ratto, l'edema sempre nel ratto) e dall'istamina (l'effetto vasodepressorio nel cane, lo spasmo nell'ileo isolato di cavia, lo shock anafilattico attivo e passivo sia nella cavia che nel topo). La ciproeptadina cloridrato deve perci\u00f2 essere considerata sia un antiserotoninico che un antistaminico.\nFarmacocinetica.\nDopo somministrazione orale il farmaco \u00e8 ben assorbito dal tratto gastrointestinale. Il farmaco si distribuisce rapidamente ai tessuti biologici. Il picco delle concentrazioni plasmatiche si verifica entro 1-3 ore. L'emivita dopo somministrazione orale si aggira intorno alle 8 ore. L'escrezione di ciproeptadina avviene in gran parte attraverso le urine (almeno il 40% della dose somministrata) ed in misura minore con le feci. Nell'uomo il principale metabolita riscontrabile nelle urine \u00e8 un coniugato glicuronico, ammonio quaternario, della ciproeptadina.\nUsi clinici.\nIl farmaco viene utilizzato nel trattamento delle riniti e congiuntiviti allergiche, dell'orticaria e del prurito. Frequente l'impiego in alcune dermatosi allergiche: la dermatite atopica, la neurodermatite, l'eczema, la dermatite eczematoide, il dermografismo, l'epidermolisi bollosa semplice, l'orticaria pigmentosa, la mastocitosi.\nSfruttandone gli effetti antiserotoninergici il farmaco \u00e8 stato anche sperimentato nella profilassi e nel trattamento dell'emicrania.\nEffetti collaterali ed indesiderati.\nFra gli effetti collaterali pi\u00f9 frequenti si riscontrano vertigini, sonnolenza, cefalea, nausea, diarrea, dolore addominale, ritenzione urinaria, rash, trombocitopenia, nelle donne si riscontra una disfunzione nel ciclo delle mestruazioni, dispnea, ipotensione, diplopia.\nIn letteratura \u00e8 segnalata la soppressione dell'ormone della crescita (GH) con dosi di ciproeptadina di 8\u201312\u00a0mg assunte per 5 giorni.\nControindicazioni.\nSconsigliato in soggetti con diverse patologie accertate (cardiopatie, asma, ulcera peptica e glaucoma) da evitare in caso di ipersensibilit\u00e0 nota al farmaco.\nDosi terapeutiche.\nLa dose raccomandata di ciproeptadina negli adulti varia da 4 a 20\u00a0mg al giorno. In casi eccezionali per determinare un adeguato sollievo sintomatico possono essere necessari fino a 32\u00a0mg/die (dose massima da non oltrepassare). \u00c8 bene iniziare con 4\u00a0mg (equivalenti ad 1 compressa) tre volte al giorno e, successivamente, adattare la posologia alla risposta individuale.\nNei bambini di et\u00e0 superiore ai 7 anni il dosaggio \u00e8 in genere di 4\u00a0mg (1 compressa) tre volte al giorno. Tra i 2 ed i 6 anni \u00e8 opportuno dimezzare il dosaggio.\nGravidanza e allattamento.\nDurante la gravidanza ciproeptadina deve essere utilizzata solo in caso di effettiva necessit\u00e0.\nNelle donne che allattano al seno il farmaco \u00e8 controindicato."}
{"id": "2044163", "revid": "204012", "url": "https://it.wikipedia.org/wiki?curid=2044163", "title": "Cardiopatie", "text": ""}
{"id": "2044164", "revid": "767487", "url": "https://it.wikipedia.org/wiki?curid=2044164", "title": "Club Foot", "text": "Club Foot \u00e8 un singolo del gruppo musicale britannico Kasabian, il secondo estratto dal loro omonimo album di debutto, pubblicato il 10 maggio 2004.\nNel 2004 i Kasabian pubblicarono un omonimo EP in Australia, in Giappone e in Europa, contenente \"Club Foot\", \"Reason Is Treason\" e i relativi video pi\u00f9 una nuova canzone, mentre nel marzo del 2005 pubblicarono per una seconda volta la canzone con il singolo \"Club Foot/55\", che arriv\u00f2 alla posizione numero 21 dell'Official Singles Chart.\nVideo musicale.\nIl video ufficiale \u00e8 dedicato allo studente cecoslovacco Jan Palach, divenuto simbolo della resistenza anti-sovietica durante la Primavera di Praga. Il video fa inoltre riferimento alla Rivoluzione ungherese del 1956.\nUtilizzo del brano nei media.\nIl brano \u00e8 stato utilizzato per anni, sino al 2013, in numerosi film, videogiochi e programmi televisivi vari. Tra le apparizioni pi\u00f9 rilevanti: nei videogiochi \"Tony Hawk's Project 8\", \"Pro Evolution Soccer 5\", \"\", \"Midnight Club 3 - DUB Edition\", \"SingStar Rocks!\", \"Alan Wake's American Nightmare\" e \"FIFA 13\", nei film \"Goal!\", \"The Guardian\", \"Doomsday - Il giorno del giudizio\" e \"ACAB - All Cops Are Bastards\" e nel telefilm \"Human Target\" (terzo episodio della seconda stagione).\nTracce.\nTesti di Sergio Pizzorno, musiche di Sergio Pizzorno e Christopher Karloff."}
{"id": "2044167", "revid": "637047", "url": "https://it.wikipedia.org/wiki?curid=2044167", "title": "Repubblica Democratica di Ungheria", "text": "La Repubblica Democratica di Ungheria \u00e8 stata una Repubblica proclamata dopo il crollo dell'Impero austro-ungarico nel 1918.\nStoria.\nLa Repubblica democratica ungherese nacque dalla rivoluzione scoppiata a Budapest il 31 ottobre 1918 sui territori delle Terre della Corona di Santo Stefano. La proclamazione ufficiale della Repubblica avvenne il 16 novembre 1918 e ne divenne presidente Mih\u00e1ly K\u00e1rolyi. Questo evento segna \"de facto\" anche la sovranit\u00e0 dello Stato ungherese, sotto dominio asburgico da circa quattro secoli.\nTuttavia, i territori storicamente ungheresi furono occupati dai diversi Stati circostanti: la Transilvania and\u00f2 alla Romania; la Slavonia fu unita al Regno dei Serbi, Croati e Sloveni; la Slovacchia si un\u00ec alla Boemia, alla Moravia e alla Slesia austriaca, gi\u00e0 sotto il governo della Cisleitania, formando la Cecoslovacchia; il Banato, che si era reso indipendente il 1\u00ba novembre (Repubblica del Banato), fu diviso tra Ungheria e Regno dei Serbi, Croati e Sloveni; Fiume, principale porto ungherese, divenne Stato libero di Fiume, poi annesso al Regno d'Italia.\nUn'altra rivoluzione, il 21 marzo 1919, segn\u00f2 la fine del regime democratico e la nascita di un'effimera repubblica consiliarista, nota come Repubblica ungherese dei consigli e guidata da B\u00e9la Kun. \nIl breve governo social-comunista attu\u00f2 quello che divenne noto come \"Terrore rosso\", trascinando l'Ungheria in una sfortunata guerra contro la Romania. Nel 1920 il paese sprofond\u00f2 nella guerra civile. Le forze anti-comuniste e monarchiche ebbero la meglio e inaugurarono una feroce repressione contro i comunisti, gli intellettuali di sinistra e chiunque venisse ritenuto una minaccia per il nuovo ordine costituito."}
{"id": "2044176", "revid": "194702", "url": "https://it.wikipedia.org/wiki?curid=2044176", "title": "Pasquale Ferzetti", "text": ""}
{"id": "2044179", "revid": "28592", "url": "https://it.wikipedia.org/wiki?curid=2044179", "title": "Massiccio del Pasubio", "text": ""}
{"id": "2044193", "revid": "767487", "url": "https://it.wikipedia.org/wiki?curid=2044193", "title": "Virgin Killer (singolo)", "text": "Virgin Killer \u00e8 il terzo singolo pubblicato dagli Scorpions.\nIl disco \u00e8 stato messo in commercio esclusivamente in Giappone per promuovere l'omonimo album che di l\u00ec a poco raggiunger\u00e0 la cifra di vendite necessaria per vincere il disco d'oro."}
{"id": "2044195", "revid": "767487", "url": "https://it.wikipedia.org/wiki?curid=2044195", "title": "Peace Now", "text": "Peace Now, ossia Pace adesso (ebraico: \u05e9\u05dc\u05d5\u05dd \u05e2\u05db\u05e9\u05d9\u05d5 - \"Shalom Akhshav\"), \u00e8 un movimento progressista pacifista non-governativo israeliano che si propone di \"spingere l'opinione pubblica [israeliana] e convincere il governo israeliano della necessit\u00e0 e della possibilit\u00e0 di giungere a una pace giusta e a una storica riconciliazione con il popolo palestinese e il mondo arabo circostante, basando il suo ragionamento sulla formula \"pace in cambio di territori\".\nA seguito della visita di Anwar al-Sadat in Israele nel 1978, 348 ufficiali militari israeliani riservisti rivolsero una petizione al Primo Ministro israeliano Menachem Begin chiedendogli di continuare su quella strada pacifica. Questa petizione port\u00f2 alla costituzione del movimento Peace Now, un movimento popolare dedicato a convogliare un crescente sostegno pubblico al \"processo di pace\".\nPeace Now si oppose nel 1982 alla invasione israeliana del Libano, organizzando un massiccio raduno dopo la notizia del Massacro di Sabra e Shatila.\nIl 10 febbraio 1983, in una dimostrazione di Peace Now a Gerusalemme, un militante di estrema destra, di nome Yonah Avrushmi, lanci\u00f2 una bomba a mano contro i dimostranti, uccidendo l'attivista di Peace Now, Emil Grunzweig, e ferendo numerose altre persone.\nDurante gli anni della sua attivit\u00e0, Peace Now si \u00e8 sempre opposta alla politica israeliana degli insediamenti in Cisgiordania, che il movimento percepisce come una mina sotterranea in grado di vanificare la pace coi palestinesi.\nLa Prima Intifada \u00e8 stata vista da Peace Now come un atto politico e perci\u00f2 il movimento invoca l'avvio di negoziati coi palestinesi, miranti a metter fine a quella che viene giudicata un'occupazione violenta della Cisgiordania (in Israele chiamata Giudea e Samaria) e Gaza.\nLa firma degli Accordi di Oslo ha rappresentato una pietra miliare nell'attivit\u00e0 di Peace Now, che lotta per il principio \"terra in cambio di pace\", e organizza manifestazioni contro il governo israeliano che persegue approcci assai diversi nel suo \"processo di pace\".\nCon l'esplodere della Seconda Intifada i rapporti con le autorit\u00e0 governative sono peggiorati ulteriormente, per il timore che Peace Now ha che l'iter di pace sia nei fatti collassato.\nNel 2003, sono partite nuove iniziative per risolvere la questione israelo-palestinese, come il \"Censimento Nazionale\" e l\"'iniziativa di Ginevra\", entrambe basate sulla formula \"terra in cambio di pace\". Nessuna di tali iniziative \u00e8 tuttavia ufficialmente riferibile a Peace Now. Gli Accordi di Ginevra s'identificano in Yossi Beilin e il partito Yashad; il Censimento Nazionale s'identifica invece nella figura di Ami Ayalon.\nLe principali iniziative nel 2004 di Peace Now sono quelle di monitorare l'espansione degli insediamenti israeliani e l'istituzione di avamposti illegali da parte della Giovent\u00f9 della collina. Peace Now \u00e8 stato uno dei principali organizzatori della dimostrazione \"Mate ha-Rov\" (\"campo maggioritario\") nel 2004, come sostegno al Piano israeliano di disimpegno unilaterale del 2004 e al ritiro dalla Striscia di Gaza. Il 19 marzo 2005, un raduno favorevole al disimpegno ha attirato 10.000 persone."}
{"id": "2044196", "revid": "339392", "url": "https://it.wikipedia.org/wiki?curid=2044196", "title": "Conti d'Aversa", "text": ""}
{"id": "2044198", "revid": "729019", "url": "https://it.wikipedia.org/wiki?curid=2044198", "title": "\u017ditn\u00fd ostrov", "text": "Lo \u017ditn\u00fd ostrov (in passato \"\u010calokez\", in tedesco \"Gro\u00dfe Sch\u00fctt(insel)\", in ungherese \"Csall\u00f3k\u00f6z\") \u00e8 un'isola fluviale situata tra Danubio e Piccolo Danubio nella parte sud-occidentale della Slovacchia.\nL'isola \u00e8 chiamata anche Vel\u2019k\u00fd (grande) \u017ditn\u00fd ostrov per distinguerla dall'isola di Szigetk\u00f6z chiamata in slovacco \"Mal\u00fd \u017ditn\u00fd ostrov\".\nOrigini del nome.\nIn slovacco, \u017ditn\u00fd ostrov significa letteralmente \"isola della segale\", ma si tratta di un adattamento fonetico basato sul nome tedesco dell'isola (che non ha nulla a che vedere con la segale) e in ogni caso relativamente recente. Prima del 1918, quando faceva parte del Regno d'Ungheria, il nome slovacco dell'isola era infatti \"\u010calokez\" ed era modellato sull'ungherese \"Csall\u00f3k\u00f6z\".\nLe prime menzioni dell'isola risalgono al XIII secolo e sono rispettivamente \"Challow\" (1209), \"Challovkus\" (1269), \"fluv. Challowo\" e \"portus Chalow\" (1291).\nGeografia.\nLo \u017ditn\u00fd ostrov si estende su una superficie di circa 29.000 ettari per una lunghezza di 84\u00a0km e una larghezza media da 15 a 30\u00a0km lungo la riva sinistra del Danubio, tra le citt\u00e0 di Bratislava e Kom\u00e1rno. L'isola \u00e8 delimitata a sud dal Danubio e separata dal resto della Slovacchia per mezzo del Piccolo Danubio e nella parte orientale per un breve tratte del fiume V\u00e1h; centri principali sono Dunajsk\u00e1 Streda e \u0160amor\u00edn. L'altitudine digrada lievemente tra Bratislava (138 m s.l.m.) e Kom\u00e1rno (108 m s.l.m.)\nSe considerato come un'unica isola, lo \u017ditn\u00fd ostrov \u00e8 l'isola fluviale pi\u00f9 grande d'Europa. Tenendo conto per\u00f2 che le terre tra Danubio e Piccolo Danubio sono solcate da numerosi rami laterali e meandri, in realt\u00e0 si tratta di un insieme di circa 500 isole tra piccole e grandi.\nL'area pianeggiante dello \u017ditn\u00fd ostrov \u00e8 una delle pi\u00f9 fertili della Slovacchia e nel sottosuolo si trova la principale riserva di acqua dolce del paese. Il territorio \u00e8 impiegato principalmente a scopi agricoli e per ricavare acqua potabile.\nLo \u017ditn\u00fd ostrov \u00e8 abitato da slovacchi e da una cospicua minoranza di ungheresi, che costituivano anticamente la popolazione autoctona dell'isola (fino al XVI secolo il corso principale del Danubio seguiva quello dell'attuale Piccolo Danubio, e l'isola si trovava quindi sul lato ungherese)."}
{"id": "2044199", "revid": "287204", "url": "https://it.wikipedia.org/wiki?curid=2044199", "title": "Asuna Kuj\u014d", "text": " \u00e8 un personaggio inventato nella serie manga e anime \"Maison Ikkoku - Cara dolce Kyoko\", della mangaka Rumiko Takahashi. Il suo personaggio \u00e8 doppiato in lingua giapponese da Hiromi Tsuru, mentre in italiano da Gabriella Andreini.\nIl personaggio.\nAsuna Kuj\u014d \u00e8 la bellissima rampolla di una ricca famiglia giapponese, educata secondo le antiche usanze del galateo orientale, e per tale ragione, timidissima ed estremamente devota. Il suo personaggio entra in scena quando viene presentata a Shun Mitaka da suo zio, per combinare un matrimonio di interessi per le due famiglie. Infatti i genitori di Asuna sono ricchi correntisti della banca di propriet\u00e0 della famiglia Mitaka. Asuna, non avendo mai conosciuto un uomo, si innamora perdutamente di Mitaka, che per\u00f2 dal canto suo vorrebbe evitare il matrimonio, per amore di Kyoko. Nonostante la propria infinita timidezza, Asuna si mostrer\u00e0 incredibilmente determinata a sposare Mitaka, al punto di chiedere un appuntamento a Kyoko, per farla desistere dal continuare ad essere corteggiata da Mitaka. Giocheranno un ruolo fondamentale a favore della ragazza i suoi sei cani, che lei chiama i propri \"fratellini\", e da cui non riesce a separarsi neppure durante gli appuntamenti con Mitaka. I cani infatti impediranno a Mitaka (per cui sembrano avere una simpatia speciale) di portare a termine qualsiasi progetto di lasciare Asuna.\nLa svolta definitiva si avr\u00e0 nell'episodio in cui Mitaka torner\u00e0 a casa ubriaco, per via di una delusione avuta da Kyoko. Trover\u00e0 a casa propria, Asuna, che lo aspettava davanti all'ingresso con il proprio cagnolino Salad. Mitaka \"croller\u00e0\" addosso ad Asuna, ed i due si sveglieranno la mattina dopo insieme. Per via della sbornia Mitaka non ricorder\u00e0 assolutamente niente di quanto accaduto durante la notte, ma in seguito ad un equivoco, creder\u00e0 di aver avuto un rapporto con Asuna ed averla messa incinta. In realt\u00e0 a rimanere incinta \u00e8 la cagnolina Salad, ingravidata dal suo cane McEnroe, che ironicamente Mitaka aveva preso per curare la sua fobia verso i cani e poter cos\u00ec corteggiare Kyoko. Mitaka si sentir\u00e0 in obbligo di assumersi le proprie responsabilit\u00e0 ed accetter\u00e0 il matrimonio con Asuna. Nonostante le premesse, tuttavia il matrimonio fra Asuna e Mitaka si riveler\u00e0 pi\u00f9 riuscito del previsto, e durante le nozze di Kyoko e Godai annunceranno la gravidanza di Asuna, in attesa di due gemelli. Dopo la nascita dei due gemellini, conosciuti solo come Mei e Moe, la si vede nuovamente incinta.\nIl nome.\nPur non abitando nella Maison Ikkoku anche il cognome di Asuna Kujo \u00e8 legato ad un numero. Infatti il carattere \"Ku\" (\u4e5d) significa \"9\". Inspiegabilmente il suo nome nell'adattamento in italiano \u00e8 stato cambiato in Atsuko."}
{"id": "2044205", "revid": "92723", "url": "https://it.wikipedia.org/wiki?curid=2044205", "title": "Trattato di Ratisbona", "text": "Il trattato di Ratisbona (in francese tr\u00eave de Ratisbonne) \u00e8 un accordo firmato nel 1684 tra re Luigi XIV di Francia e l'imperatore Leopoldo I.\nContesto.\nNel 1681 il re di Francia Luigi XIV, in continuazione della politica delle Camere di Riunioni (tribunali istituiti dal re allo scopo di riunire, mediante artifici legali, citt\u00e0 o dipendenze contigue alla frontiera della Francia), annette la citt\u00e0 libera imperiale di Strasburgo, mentre nel novembre 1683 prende Kortrijk (in lingua francese \"Courtrai\") e nel giugno 1684 Lussemburgo, due citt\u00e0 dei Paesi Bassi spagnoli, provocando l'allarme dei principi tedeschi.\nNel maggio 1684, la flotta francese bombarda il porto di Genova in Italia nel tentativo di impedire che la Spagna possa usufruire degli arsenali della Repubblica di Genova per riarmare la propria marina. \nDi fronte a tale determinazione della Francia, si accentua una instabilit\u00e0 a carattere europeo che coinvolge pi\u00f9 potenze. Minacciati dall'avanzata della Francia nei Paesi Bassi spagnoli, le Province Unite, temendo di essere la prossima vittima, preferiscono evitare qualsiasi casus belli e rompere la loro alleanza con la Spagna degli Asburgo il 29 giugno 1684. Nella sua lotta contro gli Ottomani, l'imperatore Leopoldo I, con la tregua di Ratisbona del 15 agosto 1684, riconosce temporaneamente le acquisizioni di Luigi XIV in Alsazia e nella Saar. La Spagna, isolata, non ha altra scelta e far\u00e0 lo stesso il 20 agosto per le acquisizioni nei Paesi Bassi spagnoli. Queste acquisizioni sono concluse per un periodo di venti anni ma la politica aggressiva della Francia esaspera rapidamente i sovrani europei. La guerra della Lega di Augusta scoppier\u00e0 infatti quattro anni dopo.\nDecisioni del trattato.\nLa tregua venne firmata nel convento domenicano di Ratisbona (in Baviera) tra Luigi XIV, l'imperatore Leopoldo I e il re di Spagna Carlo II, coinvolto in quanto sovrano dei Paesi Bassi spagnoli, che erano parte del Sacro Romano Impero. L'accordo finale permise a Luigi XIV di conservare le citt\u00e0 imperiale di Strasburgo, Lussemburgo e la maggior parte dei guadagni territoriali delle Riunioni, ma lo costrinse a restituire Courtrai e Dixmude (Lussemburgo, Courtrai e Dixmude facevano parte dei Paesi Bassi spagnoli).\nConseguenze.\nIn realt\u00e0 con questo trattato l'impero non ottiene il risultato sperato, ovvero indurre la Francia alla calma, ma invece Luigi XIV forte di questo risultato si convinse sempre pi\u00f9 che le potenze straniere avrebbero accettato ulteriori aggressioni senza giungere allo scontro: l'anno seguente, infatti, Luigi avanza diritti sulla regione renana del Palatinato. \nQuesto errore di valutazione dell'Imperatore sfoci\u00f2 inevitabilmente in ulteriori guerre e scontri sanguinosi che infine porteranno al declino del potere bellico di Luigi XIV.\nLa tregua, pensata per durare venti anni, fu infatti violata dopo soli quattro anni da Luigi XIV che il 27 settembre 1688 assedi\u00f2 Filisburgo e il 16 novembre dichiar\u00f2 guerra alla Repubblica olandese dando inizio alla guerra dei Nove Anni. \nInfine, il trattato promosse la soppressione delle lettere di corsa. Come dimostrato dai successivi sviluppi storici, bisogn\u00f2 attendere il 1856 e il trattato di Parigi perch\u00e9 la guerra di corsa fosse definitivamente abolita."}
{"id": "2044206", "revid": "212348", "url": "https://it.wikipedia.org/wiki?curid=2044206", "title": "Incontri internazionali di rugby a 15 di fine anno 1993", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud, a fine della loro stagione si recano in tour in Europa.\nContemporaneamente la selezione della seconda divisione del campionato neozelandese, il Divisional XV si reca in tour nel pacifico."}
{"id": "2044208", "revid": "122856064", "url": "https://it.wikipedia.org/wiki?curid=2044208", "title": "Clofazimina", "text": "La clofazimina \u00e8 il principio attivo di indicazione specifica contro diverse malattie dermatologiche, nel suo meccanismo d'azione porta numerosi effetti: inibisce la formazione di radicali liberi nel corpo e modifica le normali funzioni dei monociti e dei neutrofili.\nUsato come anti lebbra.\nFortemente antinfiammatorio.\nIndicazioni.\nViene utilizzato come trattamento contro la malacoplachia, il pioderma gangrenoso, la GVHD (ovvero la malattia da trapianto), rinoscleroma, lebbra, leishmaniosi, tubercolosi e altri micobatteri atipici anche resistenti a molti altri antibiotici. Fu utilizzato in passato anche contro la vitiligine ma fra i suoi effetti negativi si pu\u00f2 osservare un peggioramento di tale condizione.\nFarmacodinamica.\nEssendo la clofazimina un colorante fenazinico agisce interferendo con le RNA-polimerasi batteriche.\nEsercita anche una forte attivit\u00e0 antinfiammatoria inibendo la sintesi di prostaglandina E2.\nFarmacocinetica.\nL'assunzione per via orale porta un discreto assorbimento e accumulo soprattutto nel tessuto adiposo e nei macrofagi.\nIl farmaco viene eliminato per via renale e fecale molto lentamente immodificata. Ha una emivita plasmatica molto alta di circa 200 h.\nPu\u00f2 essere usata in gravidanza.\nControindicazioni.\nSconsigliato in soggetti con disturbi a livello gastrointestinale, da evitare in caso di gravidanza e ipersensibilit\u00e0 nota al farmaco.\nEffetti indesiderati.\nFra gli effetti collaterali pi\u00f9 frequenti si riscontrano forme di aritmia, xerosi, cefalea, nausea, diarrea, dolore addominale, enterite eosinofila, edema, vomito, colorazione ambrata della pelle, dell'urina e della cute."}
{"id": "2044213", "revid": "216538", "url": "https://it.wikipedia.org/wiki?curid=2044213", "title": "Jackie Joyner Kersee", "text": ""}
{"id": "2044216", "revid": "235890", "url": "https://it.wikipedia.org/wiki?curid=2044216", "title": "Distribuzione di Dirac", "text": ""}
{"id": "2044220", "revid": "287204", "url": "https://it.wikipedia.org/wiki?curid=2044220", "title": "Louis-Charles de la Bourdonnais", "text": "\u00c8 considerato il pi\u00f9 grande giocatore francese dell'Ottocento. Nacque da famiglia benestante nella colonia francese allora chiamata \"\u00cele Bourbon\" (oggi Isola della Riunione).\nSi trasfer\u00ec presto a Parigi, dove studi\u00f2 nel collegio Henry IV. Dopo essersi sposato con una inglese perse gran parte dei suoi beni a causa di cattive speculazioni finanziarie, cos\u00ec che fu costretto a vivere coi proventi ottenuti giocando a scacchi. Giocava di solito per un franco a partita, dando spesso un pezzo di vantaggio. Per un certo tempo fu segretario del circolo di scacchi di Parigi e riceveva per questo uno stipendio di 1.200 franchi.\nNel 1821 batt\u00e9 in un match il suo maestro Alexandre Deschapelles e da quel momento venne considerato in Francia come il campione del mondo non ufficiale (il titolo ufficiale di campione del mondo ancora non esisteva).\nNel 1824 si rec\u00f2 a Londra, dove si batt\u00e9 con successo con i migliori giocatori inglesi, guadagnandosi la fama di fortissimo giocatore. Nel 1833 pubblic\u00f2 il trattato in due volumi \"Nouveau Trait\u00e9 du jeu des \u00c9checs\" (Parigi, Caf\u00e9 de la R\u00e9gence, 1833), dedicato al suo maestro Deschapelles, poi tradotto in russo e spagnolo. Nel primo volume erano trattate le aperture, il centro partita e le partite a handicap, nelle quali eccelleva; nel secondo volume i finali di partita e diversi problemi, con 60 diagrammi e un capitolo con le regole allora in voga a Parigi. \nIn un secondo viaggio in Inghilterra nel 1834 sfid\u00f2 l'irlandese Alexander McDonnell, considerato il miglior giocatore del Westminster Club di Londra. Il match di svolse in sei riprese e termin\u00f2 con la vittoria di Labourdonnais (+44 =14 \u201330). Lo scrittore e librettista francese Joseph M\u00e9ry compose un racconto in versi dal titolo \"Une revanche de Waterloo\" (una rivincita di Waterloo, Parigi 1836), dedicato alla 39\u00aa partita del match. Gran parte delle partite furono pubblicate da William Lewis nel libro \"\"A selection of games at chess played at the Westminster Chess Club between Mr. L.C. de la Bourdonnais and an english amateur of first rate skill\" (Londra, 1935).\nIl match La Bourdonnais-McDonnell ebbe larga eco all'epoca, tanto che pi\u00f9 di trent'anni dopo, nel 1868, Charles-Henri Sanson pubblic\u00f2 a Parigi il libro \"Les six matches jou\u00e9s entre de la Bourdonnais et Mac Donnell\" \", in cui si raccontano le vicende del match. \nIn seguito La Bourdonnais gioc\u00f2 diversi altri matches. Nel 1836 perse di stretta misura con l'ungherese Josef Sz\u00e9n (+12 =0 \u201313); nello stesso anno vinse, dandogli un vantaggio, contro Pierre de Saint-Amant (+3 =0 \u20132). Nel 1837 vinse molto nettamente contro l'inglese Church: la vittoria era pattuita a chi per primo avesse vinto 51 partite, ma quando La Bourdonnais raggiunse il vantaggio di 40 a 5 l'avversario abbandon\u00f2. \nNel 1836 fond\u00f2 assieme a Joseph M\u00e9ry la rivista di scacchi \"Le Palam\u00e8de\", della quale fu direttore fino alla morte. Per i successivi due anni la rivista cess\u00f2 le pubblicazioni, ma nel 1842 risorse sotto la direzione di Saint-Amant.\nIn seguito torn\u00f2 in Inghilterra, ma ben presto fu costretto a vendere tutti i suoi beni per soddisfare le richieste dei creditori. Mor\u00ec poverissimo a Londra il 13 dicembre 1840. Per una coincidenza fu sepolto nel \"Kensal Green Cemetery\" di Londra, a poca distanza dalla tomba del suo antico rivale, Alexander McDonnell. "}
{"id": "2044221", "revid": "812894", "url": "https://it.wikipedia.org/wiki?curid=2044221", "title": "Memory (brano musicale)", "text": "Memory \u00e8 un brano musicale scritto da Andrew Lloyd Webber per il musical \"Cats\".\nSi tratta di uno dei brani pi\u00f9 noti del compositore, ed uno dei pi\u00f9 celebri brani di musical in assoluto, noto soprattutto per le incisioni di Elaine Paige e Barbra Streisand. Musicato da Llo ispirato a \"Rapsodia in una notte di vento\" di T.S. Eliot, \u00e8 cantato da Grizabella, una vecchia gatta emarginata che riflette sulla propria solitudine, ripensando alla giovinezza perduta ed alla felicit\u00e0 dei giorni passati.\nVersioni.\nTecnicamente la tessitura \u00e8 quella centrale di un mezzosoprano. Originariamente, il brano doveva essere eseguito non da una cantante professionista ma dall'attrice teatrale Judi Dench, sostituita all'ultimo momento da Elaine Paige, che port\u00f2 il brano al successo internazionale, realizzandone tre incisioni in studio e diverse registrazioni dal vivo. La canzone raggiunse la posizione n. 6 nella Official Singles Chart. Il brano \u00e8 stato, inoltre, eseguito da cantanti quali Betty Buckley (che ha interpretato Grizabella a Broadway), Barbra Streisand, Milva, Tiziana Rivale (tradotto in italiano ed intitolato \"Piano\", con testo di Roberto Ferri, ed inserito nell'album \"Tiziana Rivale\"), Sarah Brightman (che nel 1995 ne ha cantato anche una versione in italiano, intitolata \"Piano\"), Simone Simons (Epica), Barry Manilow, Judy Collins, Barbara Dickson, Petula Clark, Ute Lemper e Angelika Milster (versione in tedesco intitolata \"Erinnerung\"). Il pezzo \u00e8 stato anche \"trasformato\" per essere cantato da uomini, come Michael Crawford e Jo (eseguito al concerto del 7 luglio 1990 a Roma). La canzone vanta, inoltre, numerose versioni strumentali ed \u00e8 stata anche inserita nella telenovela brasiliana \"Nido di serpenti\". Nel 2014 \u00e8 stata eseguita nel diciannovesimo episodio della quinta stagione di \"Glee\" da Chris Colfer e June Squibb. Nel 2019 viene interpretato da Jennifer Hudson nel film \"Cats\".\nTesto.\nIl testo richiama diverse frasi utilizzate da Eliot in \"Rapsodia in una notte di vento\"."}
{"id": "2044224", "revid": "287204", "url": "https://it.wikipedia.org/wiki?curid=2044224", "title": "Clorambucile", "text": "Il clorambucile o clorambucil \u00e8 un agente alchilante, ed \u00e8 un principio attivo usato in diverse malattie dermatologiche e tumorali.\nCome tutti gli agenti alchilanti, determina alterazioni nella sintesi e duplicazione degli acidi nucleici (DNA), determinando la morte cellulare delle stesse cellule per apoptosi dovuta alle estese lesioni nucleari determinate.\nIn Italia \u00e8 commercializzato da parte della GSK con il marchio: \"Leukeran\"; il marchio \u00e8 lo stesso in tutto il mondo.\nReattivit\u00e0 e caratteristiche chimiche.\n\u00c8 una polvere bianca e cristallina. Insolubile in acqua, debolmente solubile in alcool e in acetone; \u00e8 fotosensibile.\nIndicazioni.\nLe indicazioni approvate dall'RCP sono:\n\"Linfoma di Hodgkin, alcune forme di linfomi non-Hodgkin, leucemia linfatica cronica e la macroglobulinemia di Waldenstr\u00f6m.\"\nOff Label.\nViene anche utilizzato in caso di:\nControindicazioni.\nDa evitare in caso di gravidanza per l'alto rischio potenziale di teratogenicit\u00e0 e in caso ipersensibilit\u00e0 nota al farmaco.\nEffetti indesiderati.\nFra gli effetti collaterali pi\u00f9 frequenti si riscontrano immunodepressione, anemia, amenorrea, nausea, diarrea, alopecia, vomito, ittero, cistite, neuropatia periferica, atassia, sindrome di Stevens-Johnson.\nInterazioni.\nVaccini derivati da organismi vivi e fenilbutazone.\nSovradosaggio e potenziale d'abuso.\nI sintomi da sovradosaggio sono: pancitopenia, tossicit\u00e0 neurologica con convulsioni ed atassia. Non esiste alcun antidoto, utili le trasfusioni in caso di sovradosaggio.\nPropriet\u00e0 chimiche e farmacologiche.\nFarmacocinetica.\nLa biodisponibilit\u00e0 per via orale \u00e8 buona.\nIl metabolismo comporta un'ossidazione della catena dell'acido butirrico della molecola. Il principale metabolita \u00e8: l'acido bis- 2.cloroetil-2.(4.aminofenil) acetico o (mostarda dell'acido fenilacetico (PAAM)).\nL'escrezione urinaria \u00e8 bassa.\nFarmacodinamica.\n\u00c8 una sostanza alchilante derivata dalla mostarda azotata; \u00e8 in grado di provocare legami a ponte tra le basi nucleotidiche impedendo la normale duplicazione/replicazione del DNA; ci\u00f2 grazie alla presenza, nella molecola di clorambucile, di un radicale etilammonio che ha altissima reattivit\u00e0 chimica.\nFormulazioni in commercio.\nLe formulazioni in commercio del clorambucile sono le compresse da 2 e 5\u00a0mg, il nome commerciale \u00e8 \"Leukeran\" e viene commercializzato sin dal 13 ottobre 1982 da parte della GSK.\nLa sintesi chimica, il brevetto nonch\u00e9 tutti gli studi registrativi sono della: \"The Wellcome Foundation Ltd\" azienda che \u00e8 stata assorbita dalla Glaxo poi diventata GSK."}
{"id": "2044228", "revid": "121453396", "url": "https://it.wikipedia.org/wiki?curid=2044228", "title": "Francesco Berto", "text": "Attivit\u00e0.\nLaureatosi a Venezia con una tesi su Emanuele Severino, ha conseguito il dottorato presso la stessa universit\u00e0 con una tesi sulla dialettica hegeliana. Dopo aver conseguito un post-doc in Filosofia teoretica all'Universit\u00e0 degli Studi di Padova \u00e8 stato Chaire d'Excellence Fellow al CNRS di Parigi, dove ha insegnato Ontologia all'\u00c9cole Normale Sup\u00e9rieure ed \u00e8 stato membro dell'Istituto di Filosofia della Scienza e della Tecnica della Sorbona.\n\u00c8 stato Research Fellow all'Institute for Advanced Study della University of Notre Dame (Indiana, USA).\nHa insegnato Logica anche all'Universit\u00e0 Ca' Foscari di Venezia e all'Universit\u00e0 Vita-Salute San Raffaele.\n\u00c8 stato Structural Chair of Metaphysics alla Universiteit van Amsterdam e membro del Northern Institute of Philosophy di alla University of Aberdeen. \nAttualmente tiene la Chair of Logic and Metaphysics al dipartimento di Filosofia dell'University of St Andrews ed \u00e8 Research Chair all' alla Universiteit van Amsterdam. \u00c8 editor-in-chief della rivista The Philosophical Quarterly . Dal 2017 \u00e8 Visiting Professor all'Universit\u00e0 della Svizzera Italiana.\nNel 2007 ha vinto il Premio Filosofico Castiglioncello, nella sezione giovani, con il libro \"Teorie dell'assurdo. I rivali del Principio di Non-Contraddizione\".\nNel 2010 l'Universit\u00e0 Ca' Foscari di Venezia gli ha assegnato il Premio Ca'Foscari alla Ricerca di 10.000 euro per giovani ricercatori.\nNel 2013 ha ottenuto dall'AHRC - Research Council di Gran Bretagna un finanziamento di 240.000 sterline per il progetto \"The Metaphysical Basis of Logic\".\nNel 2016 ha ottenuto dall'European Research Council un finanziamento di 2.000.000 di euro per il progetto \"The Logic of Conceivability\".\nInterventi su riviste.\nHa pubblicato saggi su varie riviste,: \"Review of Symbolic Logic\", \"Philosophical Studies\", \"The Philosophical Quarterly\", \"Mind\", \"Proceedings of the Aristotelian Society, Journal of Philosophical Logic, Philosophia Mathematica\", \"Minds and Machines\", \"Synth\u00e8se\", \"Erkenntnis\", \"Dialectica\", \"Logique et Analyse\", \"American Philosophical Quarterly\", \"Australasian Journal of Logic\", \"Australasian Journal of Philosophy\", \"European Journal of Philosophy\", \"Metaphysica\", \"The Logica Yearbook\", \"New Waves in Philosophical Logic\", \"The Stanford Encyclopedia of Philosophy\", \"Epistemologia\", \"Teoria\", \"Il Pensiero\", \"Sistemi intelligenti\", \"Iride\", \"Rivista di estetica\", \"Dedalus\", \"Divus Thomas\", il \"Giornale di metafisica\"."}
{"id": "2044229", "revid": "486946", "url": "https://it.wikipedia.org/wiki?curid=2044229", "title": "Razzoli (traghetto)", "text": ""}
{"id": "2044245", "revid": "1543377", "url": "https://it.wikipedia.org/wiki?curid=2044245", "title": "Pioderma gangrenoso", "text": "Il pioderma gangrenoso \u00e8 una malattia cutanea che, nel 50% dei casi, si associa ad altre come artrite reumatoide, epatite e malattie infiammatorie dell'intestino..\nEpidemiologia.\nSi diffonde soprattutto nelle gambe, nella forma atipica invece le parti pi\u00f9 colpite sono le mani. Pi\u00f9 raramente si mostra nei polmoni, negli occhi, nel fegato e nel cuore.\nTipologia.\nEsiste una forma pi\u00f9 rara definita pioderma gangrenoso atipico mentre le forme pi\u00f9 comuni sono 5:\nEziologia.\nLe origini della malattia sono sconosciute, nasce come complicanza in diverse malattie fra cui quelle infiammatorie croniche intestinali (colite ulcerosa o malattia di Crohn) nel'1-2% dei casi. Molto raramente si mostra dopo un intervento chirurgico al cuore. Pu\u00f2 essere associato ad acne conglobata, la forma pi\u00f9 grave di acne nell'ambito della predisposizione genetica a queste patologie presente negli individui affetti.\nSintomatologia.\nFra i sintomi e i segni clinici ritroviamo artralgie, sensazione di malessere, la malattia inizia con una piccola lesione che sembra la puntura di una zanzara, in seguito si formano pustole che poi si ulcerano, dolore.\nDiagnosi differenziale.\nIn sede di diagnosi esistono numerose condizioni simili che bisogna scartare con gli appositi esami:\nTerapia.\nNumerosi sono i farmaci che vengono somministrati per il trattamento di tale malattia, fra cui la ciclosporina dapsone (in dose di 100\u00a0mg al giorno), infliximab se associato a malattia intestinale."}
{"id": "2044247", "revid": "204012", "url": "https://it.wikipedia.org/wiki?curid=2044247", "title": "Pioderma cancrenoso", "text": ""}
{"id": "2044250", "revid": "834", "url": "https://it.wikipedia.org/wiki?curid=2044250", "title": "Israel Meir Lau", "text": ""}
{"id": "2044252", "revid": "320578", "url": "https://it.wikipedia.org/wiki?curid=2044252", "title": "Guerra dell'Ombra", "text": ""}
{"id": "2044253", "revid": "287204", "url": "https://it.wikipedia.org/wiki?curid=2044253", "title": "Francois Breda", "text": ""}
{"id": "2044254", "revid": "1305772", "url": "https://it.wikipedia.org/wiki?curid=2044254", "title": "Please Forgive Me", "text": "Please Forgive Me \u00e8 un singolo del cantante canadese Bryan Adams, pubblicato il 2 novembre 1993 come unico estratto dal primo greatest hits \"So Far So Good\".\nDescrizione.\nIl brano fu realizzato come traccia bonus del greatest hits \"So Far So Good\". La canzone \u00e8 una lenta power ballad, scritta dallo stesso Adams, insieme al produttore Robert Lange. Il brano figura un intro strumentale, presente soltanto nell'album e non nel CD singolo.\nFu l'unico singolo dell'artista ad arrivare al numero 1 in Australia, ed ottenne un buon successo anche nel resto del mondo, ottenendo una settima posizione anche nella prestigiosa Billboard Hot 100.\nLe vendite si stimano in circa 3,5 milioni di copie.\nVideo musicale.\nIl videoclip, diretto dal regista Andrew Catlin, con il montaggio di Simon Hilton, \u00e8 stato trasmesso per la prima volta nell'ottobre 1993 e mostra Adams ed il suo gruppo registrare il brano in uno studio di incisione, in cui \u00e8 presente anche un cane, lo stesso che viene mostrato nella copertina del singolo.\nHa ottenuto un totale di oltre 592 milioni di visualizzazioni sui canali ufficiali YouTube."}
{"id": "2044258", "revid": "1632387", "url": "https://it.wikipedia.org/wiki?curid=2044258", "title": "Sofistica", "text": "La sofistica (in greco \u03c3\u03bf\u03c6\u03b9\u03c3\u03c4\u03b9\u03ba\u03ae \u03c4\u03ad\u03c7\u03bd\u03b7, sofistik\u00e9 t\u00e9chne) \u00e8 stata una corrente filosofica sviluppatasi nell'antica Grecia, ad Atene in particolare, a partire dalla seconda met\u00e0 del V secolo a.C., la quale, in polemica con la scuola eleatica e avvalendosi del metodo dialettico di Zenone di Elea, pose al centro della propria riflessione l'uomo e le problematiche relative alla morale e alla vita sociale e politica. Non si tratt\u00f2 di una vera e propria scuola n\u00e9 di un movimento omogeneo, ma fu estremamente variegata al suo interno: i suoi esponenti (detti appunto sofisti), seppur accomunati dalla professione di \u00abmaestro di virt\u00f9\u00bb, si interessarono di vari ambiti del sapere, giungendo ognuno a conclusioni differenti e a volte tra loro contrastanti.\nI sofisti rinunciarono alla vastit\u00e0 delle congetture cosmologiche dei filosofi naturalisti, concentrandosi sulla soggettivit\u00e0 dell'uomo, sulla legittimit\u00e0 delle opinioni e il valore dei fenomeni. L'approccio dei sofisti era quindi orientato all'individualismo e al relativismo, alla critica dei valori tradizionali, al razionalismo. I contemporanei avvertirono in queste posizioni il rischio di derive ateistiche e di corruzione dei costumi. Certa storiografia moderna ha invece evocato l'idea di un illuminismo greco.\nEtimologia.\nAnticamente il termine \u03c3\u03bf\u03c6\u03b9\u03c3\u03c4\u03ae\u03c2 (\"sophist\u00e9s\", sapiente) era sinonimo di \u03c3\u03bf\u03c6\u03cc\u03c2 (\"soph\u00f2s\", saggio) e si riferiva ad un uomo esperto conoscitore di tecniche particolari e dotato di un'ampia cultura. A partire dal V secolo, invece, si chiamarono \u00absofisti\u00bb quegli intellettuali che facevano professione di sapienza e la insegnavano dietro compenso: quest'ultimo fatto, che alla mentalit\u00e0 del tempo appariva scandaloso, port\u00f2 a giudicare negativamente questa corrente. Nell'antichit\u00e0, il termine era spesso posto in antitesi con la parola \u00abfilosofia\u00bb, intesa come ricerca del sapere, che presuppone socraticamente il fatto di non possedere alcun sapere. I sofisti vennero ritenuti falsi sapienti, interessati al successo e ai soldi, pi\u00f9 che alla verit\u00e0. Il termine mantiene anche nel linguaggio corrente un carattere negativo: con \u00absofismi\u00bb si intendono discorsi ingannevoli basati sulla semplice forza retorica delle argomentazioni. Solo a partire dal XIX secolo la sofistica \u00e8 stata rivalutata, e oggi \u00e8 riconosciuta come un momento fondamentale della filosofia antica.\nContesto storico-culturale.\nLo sviluppo della sofistica ad Atene \u00e8 legato a un insieme di fattori culturali, economici e politico-sociali. Con la sconfitta dei Persiani a Salamina nel 480 a.C. le \"poleis\" greche affermarono la propria autonomia, e la loro potenza si ampli\u00f2 progressivamente nel corso dei successivi cinquant'anni di pace (la cosiddetta Pentecontaetia). In particolare, a primeggiare su tutte furono le citt\u00e0 rivali, ovvero Sparta e Atene: la prima espanse la propria influenza su quasi tutto il Peloponneso attraverso un'ampia rete di alleanze, mentre Atene, membro di primo piano della Lega delio-attica, con l'avvento di Pericle fin\u00ec con l'assumerne il comando. Con il potere politico ed economico crebbe per\u00f2 anche l'ostilit\u00e0 tra le due citt\u00e0, e il desiderio di supremazia sull'intera Grecia port\u00f2 al disastro della Guerra del Peloponneso (431-404 a.C.).\nPericle, leader carismatico della fazione democratica, govern\u00f2 Atene per circa un trentennio, dal 461 al 429 a.C., portando la citt\u00e0 al suo massimo splendore. Egli fece trasferire il tesoro della Lega delio-attica da Delo ad Atene, e trasform\u00f2 il volto della citt\u00e0 con un imponente piano di riforma architettonica (simbolo del potere dell'epoca sono gli edifici dell'Acropoli: il Partenone, l'Eretteo, i Propilei); inoltre, si intensificarono i rapporti con le altre citt\u00e0, attraverso alleanze e scambi commerciali. Fu proprio questo nuovo clima di pace a favorire l'affermarsi della sofistica, poich\u00e9 permise ai sofisti, \u00abmaestri di virt\u00f9\u00bb itineranti, di spostarsi di citt\u00e0 in citt\u00e0, seguendo le rotte commerciali. Visitando luoghi con tradizioni e ordinamenti politici differenti, talvolta varcando addirittura i confini dell'Ellade, essi iniziarono ad interrogarsi sul valore intrinseco delle leggi e della morale, giungendo ad un sostanziale relativismo etico che riconosceva il valore delle norme morali solo in relazione alle usanze della citt\u00e0 in cui ci si trova ad operare: la stessa \"aret\u00e9\" (virt\u00f9) da loro insegnata si riduceva all'insieme delle norme e delle convenzioni riconosciute valide dai cittadini, alle quali il retore si deve adeguare per avere successo e buona fama. Tuttavia, bisogna considerare che non erano considerati \u201ccittadini\u201d le donne, gli stranieri (meteci) e gli schiavi.\nL'et\u00e0 di Pericle fu dunque al tempo stesso l'et\u00e0 dello splendore e della crisi della \"polis\", poich\u00e9 coincise con la crisi dei valori tradizionali, di cui i sofisti furono protagonisti; come scrive Mario Untersteiner, la sofistica \u00e8 \u00abl'espressione naturale di una coscienza nuova pronta ad avvertire quanto contraddittoria, e perci\u00f2 tragica, sia la realt\u00e0\u00bb. Il primo interesse dei sofisti \u00e8 la rottura con la tradizione giuridica, sociale, culturale, religiosa, fatta di regole basate sulla forza dell'autorit\u00e0 e del mito (e per questo motivo sono talvolta guardati come \"precursori dell'Illuminismo\"), a cui veniva contrapposta una morale flessibile, basata sulla retorica. D'altra parte, la stessa retorica che essi insegnavano aveva un'enorme importanza per la vita civile nel regime democratico dell'epoca, il quale riconosceva a tutti i cittadini l'uguaglianza giuridica (\"isonomia\") e la libert\u00e0 di parola durante l'assemblea pubblica (\"parresia\").\nIl tramonto dell'aristocrazia segn\u00f2 il tramonto di una mentalit\u00e0, di un'epoca con le sue aspirazioni eroiche. Le eroiche lotte sostenute contro i Persiani, le nuove leggi e le nuove costituzioni crearono un grande senso di fiducia in se stessi. Nel pensiero dei sofisti si rispecchiano le esigenze delle \u00e0lacri classi borghesi, l'arrivismo degli uomini nuovi, l'irriverenza verso le tradizioni sacre ed il beffardo disprezzo del passato, le violente lotte fra citt\u00e0 e citt\u00e0, la corsa sfrenata alle cariche politiche.\nI sofisti.\nI sofisti erano considerati maestri di virt\u00f9 che si facevano pagare per i propri insegnamenti. Per questo motivo essi furono aspramente criticati dai loro contemporanei, soprattutto da Platone e Aristotele, ed erano offensivamente chiamati \u00abprostituti della cultura\u00bb.\nIronicamente, i sofisti furono i primi ad elaborare il concetto occidentale di cultura (\"paideia\"), intesa non come un insieme di conoscenze specialistiche, ma come \"metodo di formazione\" di un individuo nell'ambito di un popolo o di un contesto sociale.. Essi riscossero successo soprattutto presso i ceti altolocati.\nLa figura del sofista, come persona che si guadagna da vivere vendendo il proprio sapere, si pone come precursore dell'educatore e dell'insegnante professionista. Argomento centrale del loro insegnamento \u00e8 la retorica: mediante il potere persuasivo della parola essi insegnavano la morale, le leggi, le costituzioni politiche; il loro intento era di educare i giovani a diventare cittadini attivi, cio\u00e8 avvocati o militanti politici e, per essere tali, oltre ad una buona preparazione, bisognava anche essere convincenti e saper padroneggiare le tecniche retoriche.\nI sofisti, a differenza dei filosofi greci precedenti, non si interessano alla cosmologia e alla ricerca dell'arch\u00e8 originario, ma si concentrano sulla vita umana, diventando cos\u00ec i primi filosofi morali. Vengono distinte due generazioni di sofisti:\nStando alle fonti, pare che anche il filosofo Aristippo sia stato un sofista prima di incontrare Socrate e unirsi a lui; in particolare pare fosse allievo di Protagora e sappiamo per certo che diede lezioni di eloquenza a pagamento. A questo proposito si racconta un aneddoto: protagonisti sono Aristippo e il padre di un suo alunno, il quale, contestando il prezzo troppo alto della retta annuale, gli avrebbe detto: \u00abMille dracme? Ma io con mille dracme ci compro uno schiavo!\u00bb, e Aristippo avrebbe risposto: \u00abE tu compralo questo schiavo, cos\u00ec ne avrai due in casa, questo e tuo figlio!\u00bb. A quanto pare Aristippo praticava tariffe differenziate in base alle capacit\u00e0 degli allievi, cos\u00ec che se uno di questi aveva la sfortuna di essere poco dotato la sua tariffa aumentava vertiginosamente, mentre se al contrario era particolarmente brillante e intuitivo la tariffa ammontava a poco pi\u00f9 di 1 dracma, praticamente gratis.\nCaratteri generali della sofistica.\nLa sofistica, come detto, fu un movimento disomogeneo, e ogni sofista differiva dagli altri per interessi e posizioni personali. Tuttavia, \u00e8 possibile riconoscere in questi autori alcuni caratteri comuni.\nAlla luce di tutto ci\u00f2, alcuni studiosi hanno voluto vedere nel movimento sofistico una sorta di \u201cilluminismo greco\u201d \"ante litteram\", in quanto i miti e le credenze tradizionali vennero criticati e sostituiti con nozioni razionali: in altre parole la sofistica avrebbe in un certo senso anticipato alcuni motivi tipici di quel movimento culturale sviluppatosi in Europa nel XVIII secolo, l'Illuminismo appunto.\nL'insegnamento.\nCon la comparsa dei sofisti nascono nuovi luoghi deputati all'insegnamento: le case dei cittadini pi\u00f9 ricchi, le palestre pubbliche e le piazze, le quali includevano dei portici in cui i maestri potevano passeggiare con i loro discepoli o sedere in banchi dove potevano discutere. In genere, la scelta del luogo in cui tenere lezione era legata al tipo di \"sapienza\" professata: Socrate, ad esempio, scelse la piazza pubblica per mostrare la sua disponibilit\u00e0 verso tutti i cittadini e il disinteresse per il denaro\u00a0\u2013 e lo stesso faranno i cinici in epoca successiva\u00a0\u2013 mentre gli accademici, i peripatetici e gli stoici preferiranno luoghi attrezzati con strumenti scientifici e biblioteche. D'altra parte, va ricordato ancora una volta che la sofistica non fu una scuola filosofica, bens\u00ec un movimento caratterizzato da un ampio e variegato dibattito interno.\nCapisaldi dell'insegnamento sofistico sono:\nPer quanto riguarda le leggi e le norme i sofisti, spostandosi di citt\u00e0 in citt\u00e0, si accorsero che ogni cultura ha diverse regole e leggi. Ci\u00f2 fece sorgere in loro domande quali:\nLa Seconda sofistica.\nDopo il successo del V secolo a.C., nel secolo successivo la sofistica vide un progressivo ridimensionamento della propria importanza, soprattutto a causa delle gi\u00e0 menzionate critiche rivolte ai sofisti dai filosofi Platone e Aristotele, e dalle loro scuole. Tuttavia, a partire dall'inizio del II secolo d.C. (quindi a distanza di circa 400 anni) si assiste, in piena et\u00e0 imperiale, ad una rinascita della sofistica, grazie a un movimento filosofico-letterario definito da Filostrato Seconda sofistica (detta anche Nuova sofistica o Neosofistica, per differenziarla da quella antica). Diversamente dalla sofistica del V secolo, per\u00f2, la Seconda sofistica abbandona i temi di interesse filosofico ed etico (come la divinit\u00e0, la virt\u00f9 e via dicendo), per occuparsi esclusivamente di oratoria e retorica. La Nuova sofistica si presenta cos\u00ec subito come un movimento di impronta essenzialmente letteraria, orientato allo studio e all'esercizio dell'oratoria e ben distante dall'impegno politico e culturale dei sofisti dell'et\u00e0 di Pericle. I nuovi sofisti mirano all'affermazione personale e al successo pubblico, cercando (eccetto che in rari casi) di ingraziarsi la simpatia e i favori dei potenti; la loro produzione letteraria, improntata alla ricercatezza stilistica secondo lo stile del cosiddetto asianesimo, spazia attraverso vari generi: dialoghi, trattati, opere satiriche, novelle, fino a ben pi\u00f9 leggere opere di intrattenimento, brani in cui veniva ostentata la propria bravura retorica.\nTra i vari autori di lingua greca che rientrano in questo fenomeno letterario, i pi\u00f9 importanti sono:\nLungi dal concludersi con la fine del II secolo, la Seconda sofistica perdur\u00f2 ancora nei secoli successivi. Tratti tipici di questo movimento sono rintracciabili in autori greci del IV secolo come Imerio, Libanio, Temistio e Sinesio, per giungere infine alla Scuola di Gaza (V secolo).\nBibliografia.\nEdizioni dei frammenti.\nI frammenti e le testimonianze sui sofisti sono raccolti in Die Fragmente der Vorsokratiker, a cura di Hermann Diels e Walther Kranz (19526). In traduzione italiana sono consultabili:"}
{"id": "2044262", "revid": "203463", "url": "https://it.wikipedia.org/wiki?curid=2044262", "title": "Louis-Charles de Labourdonnais", "text": ""}
{"id": "2044263", "revid": "729019", "url": "https://it.wikipedia.org/wiki?curid=2044263", "title": "Linea Sh\u014dnan-Shinjuku", "text": "La \u00e8 un servizio ferroviario giapponese che percorre le linee Ry\u014dm\u014d, Takasaki, Utsunomiya, Yamanote, Yokosuka e T\u014dkaid\u014d nell'area della Grande Tokyo e unisce la stazione di \u014cfuna con quelle di Takasaki, \u014cmiya e Utsunomiya passando per la stazione di Shinjuku al centro di Tokyo. La relazione \u00e8 gestita da JR East.\nServizi.\nI servizi sulla linea Sh\u014dnan-Shinjuku sono spiegati qui di seguito:"}
{"id": "2044265", "revid": "640277", "url": "https://it.wikipedia.org/wiki?curid=2044265", "title": "Wayside", "text": ""}
{"id": "2044272", "revid": "110157", "url": "https://it.wikipedia.org/wiki?curid=2044272", "title": "Chiesa di Santa Teresa del Bambin Ges\u00f9 (Roma)", "text": "La chiesa di Santa Teresa del Bambin Ges\u00f9 \u00e8 una chiesa sconsacrata di Roma, nel rione Trastevere, \u00e8 situata in Via di San Francesco di Sales, 62.\nLa chiesa fu costruita su progetto di M. Brandi e consacrata in concomitanza con la canonizzazione della santa carmelitana Teresa del Bambin Ges\u00f9 (1925). Con l'annesso convento fu affidata alle cure delle Carmelitane Scalze, per passare poi, nel 1942, al ramo maschile dell'ordine, che ne fecero la sede della loro Curia generalizia in Roma. Terminata la guerra, l'intero complesso pass\u00f2 al Demanio e divenne sede della Direzione Generale del Contenzioso del Ministero della Difesa, che tuttora ne \u00e8 il proprietario.\nSopra il portale d'ingresso dell'ex-chiesa, ancora oggi si legge: \"Anno sacro MCMXXV die XVIII maii templum hoc Deo dicatum in honorem Teresiae ab Infante Jesu in album SS relatae\"."}
{"id": "2044276", "revid": "124565031", "url": "https://it.wikipedia.org/wiki?curid=2044276", "title": "Professional'nyj Basketbol'nyj klub Lokomotiv Kuban'", "text": "Il P.B.K. Lokomotiv-Kuban Krasnodar () \u00e8 una societ\u00e0 cestistica avente sede nella citt\u00e0 di Krasnodar, in Russia. Fondata nel 1946, gioca nel campionato russo.\nDisputa le partite interne al Basket-Hall, che ha una capacit\u00e0 di 7.500 spettatori.\nRoster 2021-2022.\n\"Aggiornato al 16 dicembre 2021.\""}
{"id": "2044277", "revid": "400694", "url": "https://it.wikipedia.org/wiki?curid=2044277", "title": "BAD", "text": ""}
{"id": "2044278", "revid": "124608026", "url": "https://it.wikipedia.org/wiki?curid=2044278", "title": "Linea Kei\u014d", "text": "La \u00e8 una linea ferroviaria giapponese di 37,9\u00a0km posseduta e gestita dalla Kei\u014d Corporation. Collega la stazione di Shinjuku a Tokyo con la citt\u00e0 satellite di Hachi\u014dji a ovest. Lungo la linea ci sono diverse linee che afferiscono a quella principale. In occasione di eventi particolari quali spettacoli pirotecnici, fioritura dei ciliegi o festival, alcuni treni possono modificare lo schema delle fermate.\nStoria.\nLa prima sezione, fra Shinjuku e Ch\u014dfu, apr\u00ec nel 1913. L'estensione sino a Higashi-Hachi\u014dji (ora Kei\u014d-Hachi\u014dji) venne completata da una compagnia sussidiaria, la Ferrovia elettrica Gyokunan, nel 1925. Questa estensione tuttavia venne costruita con lo scartamento ridotto di 1067\u00a0mm, rendendo necessaria la ricostruzione dei binari a 1372\u00a0mm nel 1928.\nPercorso.\nSulla linea si trovano diversi tipi di servizi:"}
{"id": "2044281", "revid": "4711", "url": "https://it.wikipedia.org/wiki?curid=2044281", "title": "Lokomotiv Mineralnye Vody Rostov", "text": ""}
{"id": "2044282", "revid": "4711", "url": "https://it.wikipedia.org/wiki?curid=2044282", "title": "Lokomotiv Mineralnye Vody", "text": ""}
{"id": "2044283", "revid": "315424", "url": "https://it.wikipedia.org/wiki?curid=2044283", "title": "Valle del Calolden", "text": ""}
{"id": "2044284", "revid": "287204", "url": "https://it.wikipedia.org/wiki?curid=2044284", "title": "Linea Keio", "text": ""}
{"id": "2044285", "revid": "4711", "url": "https://it.wikipedia.org/wiki?curid=2044285", "title": "Telekom T\u00fcrk Ankara", "text": ""}
{"id": "2044286", "revid": "66387", "url": "https://it.wikipedia.org/wiki?curid=2044286", "title": "Equazione del razzo di Tsiolkovskij", "text": ""}
{"id": "2044293", "revid": "125313229", "url": "https://it.wikipedia.org/wiki?curid=2044293", "title": "Hunter (serie televisiva 1984)", "text": "Hunter \u00e8 una serie televisiva statunitense con Fred Dryer e Stepfanie Kramer, andata in onda negli Stati Uniti sulla rete NBC dal 1984 al 1991.\nTrama.\nRick Hunter, un sergente della polizia di Los Angeles, insieme alla sua collega Dee Dee McCall si ritrova a dover risolvere una vasta serie di omicidi.\nTrasmissione.\nNegli Stati Uniti inizialmente l'episodio pilota and\u00f2 in onda come un film TV dal titolo \"Hunter\".\nMesso in onda inizialmente di venerd\u00ec per contrastare il popolare serial televisivo \"Dallas\", Hunter super\u00f2 bene il confronto guadagnando una notevole audience.\nNella settima ed ultima stagione, ad Hunter fu affiancata una nuova collega interpretata da Darlanne Fluegel, la quale usc\u00ec di scena poche puntate dopo. Il suo posto fu preso da un'altra donna interpretata da Lauren Lane. Quest'ultima stagione non ottenne per\u00f2 il notevole successo delle precedenti, visto che fu spostato di mercoled\u00ec dopo \"Law &amp; Order - I due volti della giustizia\", e per questo motivo la serie termin\u00f2.\nNell'aprile del 2002, undici anni dopo la fine della serie, vennero girati altri due film TV. Questa volta, oltre a Fred Dryer, \u00e8 presente anche Stepfanie Kramer che ritorn\u00f2 ad interpretare il ruolo di McCall.\nNel 2003 la rete NBC ne realizz\u00f2 una nuova serie televisiva intitolata \"Hunter\", trasportando l'azione da Los Angeles a San Diego. Questa serie TV, di cinque puntate, non ebbe affatto successo e la rete americana ne cancell\u00f2 la trasmissione dopo sole tre puntate."}
{"id": "2044294", "revid": "1442080", "url": "https://it.wikipedia.org/wiki?curid=2044294", "title": "Filmografia di Orson Welles", "text": ""}
{"id": "2044298", "revid": "2130303", "url": "https://it.wikipedia.org/wiki?curid=2044298", "title": "Chiesa della Beata Vergine Maria del Carmine", "text": "La chiesa della Beata Vergine Maria del Carmine \u00e8 una chiesa di Roma nel rione Prati, in via Sforza Pallavicini.\nLa chiesa fu costruita in stile neo-rinascimentale nel 1925 dall'architetto Edmond Saint Just per i Carmelitani dell'annesso monastero. La semplice facciata, occultata da un albero antistante, riporta l'iscrizione: \"Mater decor Carmeli\". L'interno si presenta a tre navate. Sull'altare maggiore vi \u00e8 una vetrata a vetri policromi con la \"Vergine del Monte Carmelo mentre porge lo scapolare a San Simone\"."}
{"id": "2044301", "revid": "287204", "url": "https://it.wikipedia.org/wiki?curid=2044301", "title": "Diocesi di Reykjavik", "text": ""}
{"id": "2044303", "revid": "729019", "url": "https://it.wikipedia.org/wiki?curid=2044303", "title": "Linea Mita", "text": "La . ufficialmente nota come Line No.6 - Toei Mita Line, \u00e8 una delle linee della metropolitana di Tokyo, gestita dall'operatore Toei (l'ufficio metropolitano dei trasporti di Tokyo).\n\u00c8 contrassegnata dal colore blu e le sue stazioni assumono una sigla in codice composta dalla lettera \"I\" seguita dal numero progressivo della stazione (La lettera M \u00e8 gi\u00e0 stata utilizzata dalla Linea Marunouchi). In base alle statistiche della stessa Toei, la linea Mita era la nona linea metropolitana maggiormente utilizzata a giugno 2009, raggiungendo il 164% della saturazione fra Nishi-Sugamo e Sugamo.\nCaratteristiche.\nLe piattaforme della linea Mita sono dotate di porte di banchina a mezza altezza, ed \u00e8 stata la prima linea della metropolitana di Tokyo ad esserne dotata. La linea Namboku invece, a confronto, \u00e8 dotata di porte di banchina ad altezza totale. Le stazioni fra Shirokane-Takanawa e Meguro sono condivise con la linea Namboku della Tokyo Metro. Grazie a un accordo fra i due gestori, la tariffa per questa sezione \u00e8 calcolata in base a quella della Toei Metro per i passeggeri che viaggiano sulle stazioni della linea Mita oltre a Shirokane-Takanawa, e su quella della Tokyo Metro per chi viaggia sulla linea Namboku oltre Shirokane-Takanawa, oltre che per chi viaggia solo sulla sezione condivisa.\nMateriale rotabile.\nTutti i treni sono a 6 carrozze, salvo diversamente indicato"}
{"id": "2044305", "revid": "2130303", "url": "https://it.wikipedia.org/wiki?curid=2044305", "title": "Cappella di Santa Maria del Carmine e del Monte Libano", "text": "La cappella di Santa Maria del Carmine e del Monte Libano, anche nota come tempietto del Carmelo, era un piccolo luogo di culto cattolico della citt\u00e0 di Roma, sconsacrato, nel rione Sant'Angelo, in piazza Costaguti.\nStoria.\nLa cappella venne costruita nel 1759 per interessamento dei devoti della Vergine Maria che abitavano nell'area, e fu restaurata nel 1825, come ricorda l'iscrizione in parte leggibile sull'architrave:\nUna lapide all'interno ricorda anche i restauri successivi, il primo a carico dei fedeli nel 1862 e il secondo nel 1876. Successivamente profanata, venne ristrutturata e restituita al culto nel 1892. Per lungo tempo, nel corso del XX secolo, il piccolo ambiente - sconsacrato - fu occupato da un ciabattino, per poi cadere in abbandono. Venne poi recuperato dalla Sovrintendenza Archeologica e sottoposto a restauro conservativo nel 2005, su progetto di Arianna Cajano.\nPresso questa cappella, sulla pubblica piazza, nelle prime ore della sera, si svolgevano le prediche forzate per gli ebrei del vicino ghetto. A questo proposito l'Armellini aggiunge:\nIl tempietto si presenta come un'edicola monumentale addossata alla facciata del retrostante edificio, con pianta costituita dalla met\u00e0 di un ovale; esso \u00e8 coperto con semicupola poggiante su sei colonne e due semicolonne tuscaniche in travertino, ornata internamente con stucchi che incorniciano la \"Colomba dello Spirito Santo\" e che proseguono anche sulla faccia inferiore dell'architrave. Non vi sono pi\u00f9 tracce n\u00e9 dell'immagine mariana, n\u00e9 dell'altare."}
{"id": "2044309", "revid": "113112066", "url": "https://it.wikipedia.org/wiki?curid=2044309", "title": "Campionato del mondo sportprototipi 1983", "text": "Il Campionato del mondo endurance 1983, la cui denominazione ufficiale \u00e8 \"World Endurance Championship\", \u00e8 stata la 12\u00aa edizione del Campionato del mondo sportprototipi.\nOrganizzato e regolamentato dalla Federazione Internazionale dell'Automobile, tramite la Federazione Internazionale Sport Automobilistico, per i prototipi gruppo C \u00e8 stato vinto dalla Porsche con la 956. Jacky Ickx con la Porsche si aggiudica il Campionato del mondo piloti.\nAlcune prove erano valide anche per il Campionato europeo endurance\nRisultati della stagione.\nFu corsa sotto le regole della formula del Gruppo C e Gruppo B dell'annesso J/1981 dei regolamenti della FIA. Le vetture vennero divise in tre categoria: C, C Junior e B. Si disput\u00f2 tra il 10 aprile e il 10 dicembre 1983 e fu composta da 7 gare. In unione con il campionato mondiale, anche un Campionato europeo endurance fu disputato combinando gli eventi del Campionato Mondiale svoltisi in Europa con altre gare.\nla stagione fu dominata dalla Porsche 956. La vettura tedesca domin\u00f2 la stagione aggiudicandosi 9 gare su 10. Solo una gara (peraltro valida solo per l'Europeo) venne vinta dalla Lancia.\nLa squadra ufficiale Rothmans-Porsche disert\u00f2 le due gare italiane del Campionato Europeo. Sub\u00ec due sole sconfitte nelle 9 gare a cui prese parte. La prima a Monza, quando il team Joest port\u00f2 al successo la sua Porsche per clienti, grazie ad alcuni miglioramenti apportati al motore e all'aerodinamica. La seconda a Brands Hatch, quando il team Fitzpatrick trov\u00f2 la giusta messa a punto per una gara sotto la pioggia.\nFu il primo anno del campionato della Categoria C-junior (poi C2). Il successo arrise alla Alba Engineering-Giannini del Jolly Club. Si trattava di una vettura realizzata dall'azienda italiana, motorizzata con motore \"Carma\" (ribattezzato Giannini per motivi regolamentari).\nCampionato Costruttori.\nI Punti erano assegnati secondo la classifica dei primi 10 che concludevano la gara secondo lo scalre: 20-15-12-10-8-6-4-3-2-1, con le eccezioni: "}
{"id": "2044332", "revid": "461628", "url": "https://it.wikipedia.org/wiki?curid=2044332", "title": "Chiesa del Corpus Christi", "text": "La chiesa del Corpus Christi \u00e8 un luogo di culto cattolico di Roma, situato nel rione Ludovisi, in via Sardegna.\nLa chiesa fu costruita nel 1904 dall'architetto Luigi Senigallia assieme al monastero delle Suore Cappuccine di clausura. Il complesso, nel 1954, pass\u00f2 ai Frati Minori Cappuccini che ne fecero la sede della loro curia generalizia in Roma.\nLa chiesa \u00e8 costruita in stile neoromanico; l'interno si presenta con una sola navata."}
{"id": "2044334", "revid": "38120", "url": "https://it.wikipedia.org/wiki?curid=2044334", "title": "Mario &amp; Luigi Fratelli nel Tempo", "text": ""}
{"id": "2044337", "revid": "36426", "url": "https://it.wikipedia.org/wiki?curid=2044337", "title": "Masso Leopoldino", "text": "Il Masso Leopoldino, noto anche come Rocca Vecchia, \u00e8 una struttura fortificata situata nel centro storico di Sorano. La sua ubicazione \u00e8 in Piazza del Poggio, all'estremit\u00e0 nord-occidentale del borgo e, assieme alle Mura di Sorano e alla pi\u00f9 imponente Fortezza Orsini, era parte integrante del sistema difensivo della cittadina dell'Area del Tufo.\nStoria.\nUna primitiva struttura fortificata, chiamata Rocca Vecchia a seguito della costruzione della pi\u00f9 imponente Fortezza Orsini, era gi\u00e0 presente in epoca medievale, essendo peraltro di epoca pi\u00f9 antica rispetto all'altra fortificazione che domina Sorano dal lato sud-orientale.\nLa fortificazione del Masso Leopoldino comprendeva fin dalle origini la Torre dell'Orologio ed era utilizzata, sia come presidio con funzioni di avvistamento che come luogo di rifugio della popolazione in caso di assedio nemico: entrambe le funzioni iniziarono a decadere a seguito della costruzione della vicina rocca aldobrandesca, divenuta in seguito la Fortezza Orsini.\nAll'interno del complesso vi fu costruita in seguito anche la chiesa di Santa Caterina, le cui origini sono da ricercare tra il tardo medioevo e il periodo rinascimentale, venendo citata per la prima volta in un documento del 1565.\nTra il 1801 e il 1804 si verificarono una serie di frane, a causa dell'instabilit\u00e0 della rupe di tufo che si determin\u00f2 a seguito di alcuni lavori di scavo ai livelli sottostanti. Tali eventi franosi causarono alcune decine di morti tra la popolazione, oltre a far crollare l'antica chiesa e alcune parti della fortezza, che sub\u00ec ingenti danni. Nei due decenni successivi furono effettuati i lavori di restauro e di recupero della struttura, che da allora prese la denominazione di Masso Leopoldino, in ricordo del granduca che finanzi\u00f2 il progetto di recupero: nonostante l'ottima opera di riqualificazione, la chiesa ed altre parti dell'originaria rocca furono irrimediabilmente perdute.\nUlteriori interventi furono effettuato tra gli anni sessanta e gli anni settanta del secolo scorso per la messa in sicurezza dello sperone tufaceo su cui sorge la fortificazione.\nDescrizione.\nIl Masso Leopoldino si presenta come una possente struttura fortificata, con orientamento longitudinale lungo l'asse nord-sud.\nIl complesso \u00e8 interamente delimitato su tutti i lati da un alto basamento a scarpa, rivestito in conci di tufo, che si interrompe soltanto in prossimit\u00e0 della rampa di accesso, il cui inizio \u00e8 sulla Piazza del Poggio: sui lati esterni al borgo, i basamenti a scarpa digradano a strapiombo verso la sottostante rupe di tufo.\nParte integrante del complesso fortificato \u00e8 la Torre dell'Orologio, a sezione quadrata con merlatura sommitale poggiante su un coronamento di mensolette e archetti ciechi, che venne eretta in epoca medievale per contenere la campana comunale situata sulla vetta; al di sotto del coronamento \u00e8 presente l'orologio che conferisce la denominazione alla torre medesima, che si eleva sulla punta meridionale della fortificazione, addossata al sottostante basamento a scarpa.\nL'area della fortezza in cui sorgeva la chiesa di Santa Caterina \u00e8 stata trasformata in una terrazza panoramica."}
{"id": "2044340", "revid": "15756", "url": "https://it.wikipedia.org/wiki?curid=2044340", "title": "Modestino di Ges\u00f9 e Maria", "text": "Biografia.\nDomenico Nicola Mazzarella nacque a Frattamaggiore il 5 settembre 1802 nella modesta famiglia del funaio Nicola e della casalinga tessitrice di canapa Teresa Esposito, ultimo di sei figli.\nFin dall'infanzia il suo percorso spirituale si svolse nel segno tipico della religiosit\u00e0 e della devozione popolare della sua comunit\u00e0 paesana. Egli aveva circa 5 anni quando vide la via principale del paese riempirsi delle torme e del clamore suscitato dalla traslazione dei Santi Sossio e Severino dal monastero napoletano alla chiesa patronale frattese. Si racconta che fu talmente impressionato da quell'evento che inizi\u00f2 subito a manifestare e a vivere il suo attaccamento per le cose della Chiesa. Partecip\u00f2 con entusiasmo alla scuola parrocchiale e visit\u00f2 quotidianamente l'effigie della Madre del Buon Consiglio.\nDurante una celebrazione ebbe modo di manifestare la sua vocazione religiosa al vescovo di Aversa Mons. Agostino Tommasi, in visita alla chiesa frattese. Data la ristrettezza dei mezzi economici della famiglia il vescovo provvide personalmente ad accoglierlo in Seminario facendogli svolgere l'ufficio di inserviente del capitolo del Duomo. Domenico Nicola svolse con zelo i suoi studi, ma si and\u00f2 formando per lui un clima sfavorevole che, dopo la morte del vescovo Tommasi, assassinato nel 1821, lo costrinse a tornare al suo paese.\nNel 1822 frequent\u00f2 il convento francescano alcantarino di Grumo Nevano intitolato a Santa Caterina e a San Pasquale. In quel luogo egli speriment\u00f2 la guida spirituale di padre Fortunato della Croce e di frate Modestino di Ges\u00f9 e Maria da Ischia, il quale gli fece conoscere la famiglia francescana. Il giovane matur\u00f2 cos\u00ec la scelta francescana, e nel novembre dello stesso anno entr\u00f2 nel noviziato di Santa Maria Occorrevole di Piedimonte Matese, vestendo l'abito alcantarino e prendendo il nome di frate Modestino di Ges\u00f9 e Maria, in onore del suo maestro grumese morto pochi mesi prima. Dopo gli studi di Teologia, il 22 dicembre del 1827 fu ordinato sacerdote nella Cattedrale di Aversa dal vescovo Francesco Saverio Durini. Si avvi\u00f2, cos\u00ec, a vivere nella rigida diaspora francescana dei conventi alcantarini dell'area campana.\nCome semplice frate fu nei conventi di Grumo Nevano, di Marcianise e di Portici; fu poi guardiano nei conventi di Mirabella Eclano e di Pignataro Maggiore. Dal 1837 oper\u00f2 a Napoli, prima nel convento di Santa Lucia al Monte e poi in quello del popolare quartiere della Sanit\u00e0.\nCome confessore frequent\u00f2 carceri ed ospedali. Con s\u00e9 recava sempre l'immagine della Madre del Buon Consiglio ed era molto amato dal popolo che lo chiamava in dialetto \"Ges\u00f9cristiello\" (piccolo Cristo).\nCon l'arcivescovo di Napoli, il cardinale Sisto Riario Sforza, condivise molte iniziative spirituali, ebbe un grande credito morale presso il re Ferdinando II, e del papa Pio IX fu personale confidente.\nGodendo della fiducia del Re di Napoli che lo ebbe spesso a corte, padre Modestino fu nominato nel 1853 elemosiniere della principessa Gianuaria per beneficare i poveri del regno.\nQuando nel 1854 la citt\u00e0 fu colpita dal colera, continu\u00f2 a recarsi dagli ammalati per portare conforto e preghiera, come sempre aveva fatto, e fin\u00ec per ammalarsi lui stesso. Si spense il 24 luglio del 1854 e fu sepolto nelle catacombe di San Gaudioso, situate nella basilica di Santa Maria della Sanit\u00e0.\nCulto.\nLa sua tomba stette nelle catacombe di San Gaudioso fino al 1901, poi fu traslata all'interno della chiesa nella Cappella laterale all'atrio delle stesse catacombe. Nell'ottobre del 2015 l'urna con i suoi resti mortali \u00e8 stata portata nella citt\u00e0 di Frattamaggiore e il 18 ottobre ha trovato definitiva collocazione nella Chiesa francescana di Santa Caterina a Grumo Nevano nella cappella della Madre del Buon Consiglio.\nLa fama della sua santit\u00e0 e della sua capacit\u00e0 di fare miracoli fu immediatamente forte ed estesa, tanto che la diocesi napoletana si mosse subito per la sua beatificazione.\n\u00c8 stato beatificato da papa Giovanni Paolo II il 29 gennaio 1995."}
{"id": "2044341", "revid": "697352", "url": "https://it.wikipedia.org/wiki?curid=2044341", "title": "Nikolaj Egorovi\u010d Sver\u010dkov", "text": "Biografia.\nLe sue opere cominciarono ad essere esposte dal 1844. Il suo dipinto \"Ritorno dalla caccia all'orso\" , esposto nel 1863, fu acquistato da Napoleone III. Per questo ed altri due dipinti (\"La fiera\" e \"La stazione\"), Sver\u010dkov ottenne il riconoscimento \u201cOrdine della Legione d'Onore\u201d. Di ritorno a San Pietroburgo dall'estero nel 1864, dipinse \"Lo zar Aleksey Mikhailovich alla parata militare del 1664\" per Alessandro II.\nIn origine Sver\u010dkov lavorava nel dipartimento economico del ministero russo per gli affari interni. Nel 1839 espose i suoi primi quadri ad una mostra accademica e due anni dopo lasci\u00f2 il suo ufficio governativo. Pittore di animali, Sver\u010dkov inizi\u00f2 il suo lavoro creativo nelle fattorie \u00abKhrenovskiy\u00bb e \u00abChesmenskiy state stud\u00bb. Nel 1944 realizz\u00f2 parecchie litografie e, sino alla fine degli anni quaranta, dipinse tre ritratti. Nel 1852 Sver\u010dkov fu insignito del titolo di \"accademico del genere folk\". Gli anni cinquanta si distinsero per la sua amicizia con Nikolai Nekrasov, nella tenuta del fratello di cui Sver\u010dkov trascorse molto tempo.\nSuo figlio, Georgij Sver\u010dkov, continu\u00f2 la tradizione con delicatezza anche se non raggiunse la sua notoriet\u00e0."}
{"id": "2044348", "revid": "797136", "url": "https://it.wikipedia.org/wiki?curid=2044348", "title": "Antonio L\u00f3pez Habas", "text": "Carriera.\nClub.\nHa giocato con il Siviglia, Real Murcia e Atl\u00e9tico Madrid.\nAllenatore.\nInizia la carriera di allenatore con l'Atl\u00e9tico Madrile\u00f1o, nel 1990; il suo primo incarico di rilevanza internazionale \u00e8 il posto di vice allenatore nella di Xabier Azkargorta al ; nel 1994 allena il Club Bol\u00edvar, tornando in Spagna l'anno successivo. Nel 1996 torna alla guida della nazionale di calcio boliviana, stavolta da commissario tecnico. Dopo aver conquistato il secondo posto alla Copa Am\u00e9rica 1997, torna nuovamente in Spagna, allo Sporting Gij\u00f3n. Nel 2005 ottiene l'incarico di allenatore del Valencia dopo averne guidato il settore giovanile. Nel 2008 guida il Celta Vigo dopo l'esonero di Juan Ram\u00f3n L\u00f3pez Caro, di cui era il vice. Nel 2014 diventa allenatore della neonata squadra di Indian Super League Atl\u00e9tico de Kolkata, facendo vincere il primo titolo alla squadra battendo in finale per 1-0 i Kerala Blasters di David James, torna poi nella stessa squadra, rinominata ATK, e facendo vincere il loro terzo titolo. Nonostante la fusione tra l'ATK e il Mohun Bagan, rimane comunque in carica come allenatore di questa nuova squadra prodotta dalla fusione delle due, l'ATK Mohun Bagan."}
{"id": "2044358", "revid": "110157", "url": "https://it.wikipedia.org/wiki?curid=2044358", "title": "Chiesa di Santa Maria del Priorato (Roma)", "text": "La chiesa di Santa Maria del Priorato, gi\u00e0 denominata Santa Maria in Aventino, \u00e8 un luogo di culto cattolico situato all'interno della villa del Priorato di Malta, nel rione Ripa di Roma; come l'intero complesso gode del diritto di extraterritorialit\u00e0 e rientra all'interno del territorio della parrocchia di Santa Prisca.\nStoria.\nIntorno all'anno 939, Alberico, principe dei Romani, trasform\u00f2 il suo palazzo, sull'estremit\u00e0 meridionale dell'Aventino, in un monastero di monaci benedettini, monastero che fior\u00ec specialmente nel X e XI secolo; la chiesa era originariamente dedicata a san Basilio. Nel XII secolo divenne propriet\u00e0 dell'ordine dei cavalieri templari cui subentrarono, nel 1312, i cavalieri gerosolimitani che dedicarono la chiesa alla Madonna e lasciarono il convento sotto il pontificato di papa Paolo II, nel terzo quarto del XV secolo; nel XVI secolo, fu oggetto di restauri.\nL'intero complesso venne radicalmente ristrutturato in forme barocche per volere del cardinale Giovanni Battista Rezzonico tra il 1764 e il 1765, su progetto di Giovanni Battista Piranesi.\nDescrizione.\nEsternamente, la chiesa \u00e8 caratterizzata dalla facciata a capanna barocca, riccamente decorata da rilievi scultorei con riferimenti alla famiglia Rezzonico e all'Ordine di Malta; al centro, il rosone circolare, inquadrato fra due coppie di lesene scanalate che idealmente sorreggono il timpano triangolare di coronamento.\nInternamente, la chiesa presenta una struttura a croce latina, con abside semicircolare, transetto poco pronunciato e navata unica coperta con volta a botte lunettata, lungo la quale si aprono tre grandi nicchie per lato. Il progetto iconografico, realizzato con grande cura e raffinatezza, ripete dappertutto - dalla piazza esterna alla chiesa agli arredi del giardino - elementi simbolici come il serpente, la nave, la croce, e poi armi ed emblemi militari che alludono alla storia militare dell'Ordine di Malta. La decorazione interna integra la fantasia barocca e controriformista con le memorie classiche diffuse ovunque, a cominciare dal \"monumento funebre del Piranesi\" realizzato nel 1780 dallo scultore Angelini, situato nella seconda nicchia di destra della navata, dove il celebre architetto viene raffigurato a figura intera, togato, con in mano alcuni fogli di disegni, appoggiato ad un'erma che reca incisi gli attrezzi dell'incisore e che avrebbe grande somiglianza, nell'aspetto, con il Piranesi. Nella terza nicchia di sinistra, vi \u00e8 un antico altare marmoreo scolpito a bassorilievo, databile al tempo di papa Niccol\u00f2 I (met\u00e0 del IX secolo) che presenta l'iscrizione in latino sulla cornice del timpano dello stesso: \u2020 HIC RECONDITVM EST CAPVT S. SAVINI SPOLITINI EPI. ET MAR. EX COSTA S. CAESAREI M. \u2020 ET SANGVINEM SCI SEBASTIANI MAR. ET RELIQVIE SCI ABUNDI MAR. \u2020 ET RELIQVIE SS. QVADRAGINTA.\nL'altare maggiore, alla sinistra del quale \u00e8 collocato il trono conventuale del gran maestro dell'Ordine di Malta, \u00e8 interamente in stucco, opera di Tommaso Righi; al di sopra della mensa, vi \u00e8 un eleborato gruppo scultoreo che presenta in basso un bassorilievo raffigurante la \"Madonna col Bambino\" e, in alto, la \"Gloria di San Basilio\". Nella volta del presbiterio, si apre un lanternino ornato con \"Storie della vita di Giovanni Battista\". Prima dei restauri condotti dal Piranesi, sull'altare vi era un dipinto di Andrea Sacchi raffigurante la \"Madonna col Bambino e San Basilio\"."}
{"id": "2044359", "revid": "125727694", "url": "https://it.wikipedia.org/wiki?curid=2044359", "title": "Alois Carigiet", "text": "Biografia.\nOriginario della Surselva, nel Cantone Grigioni, Alois Carigiet era il fratello minore dell'attore e cabarettista Zarli Carigiet.\nNel 1911 si trasfer\u00ec con i genitori a Coira, ove svolse l'attivit\u00e0 di apprendista decoratore, ed in seguito si stabil\u00ec a Zurigo per lavorare in un laboratorio di grafica pubblicitaria. Nel 1927 riusc\u00ec a mettersi in proprio e cominci\u00f2 a disegnare scenografie e costumi per conto di un cabaret. Nel 1939 fece ritorno in Surselva, ad Obersaxen, dove da grafico divenne un artista indipendente.\nDa quel momento, Carigiet cominci\u00f2 ad illustrare libri per ragazzi; il pi\u00f9 celebre \u00e8 \"Una campana per Ursli\" di Selina Ch\u00f6nz (1945): grazie alle sue mirabili illustrazioni ha contribuito a far conoscere in tutto il mondo la festa tradizionale romancia del Chalandamarz. Le successive opere da lui illustrate, come \"Flurina\", non raggiunsero lo stesso successo di pubblico di \"Una campana per Ursli\", ma non per questo le raffigurazioni sono da considerarsi di minore pregio artistico.\nFurono organizzate mostre delle opere di Carigiet a Sciaffusa, Soletta e Ginevra. Nel 1950 torn\u00f2 di nuovo a Zurigo. Nel 1956 realizz\u00f2 a Stein am Rhein le pitture murali sulla facciata dell'Hotel Adler, commissionate dal birrificio Falken di Sciaffusa. Nel 1960 fece ritorno nel suo Cantone d'origine e si dedic\u00f2 di nuovo all'illustrazione di libri per ragazzi.\nLo stesso Alois Carigiet scrisse alcuni libri per ragazzi."}
{"id": "2044361", "revid": "729019", "url": "https://it.wikipedia.org/wiki?curid=2044361", "title": "TNA King of the Mountain Championship", "text": "Il TNA King of the Mountain Championship \u00e8 stato un titolo difeso nella Total Nonstop Action Wrestling, federazione di wrestling statunitense e fu introdotto da Booker T il 23 ottobre 2008 durante un episodio di \"iMPACT!\" e dove oltre a dichiararsi il primo campione lo annunci\u00f2 per la prima volta con il nome di TNA Legends Championship.\nDurante il pay-per-view Bound for Glory IV del 12 ottobre 2008 Booker T si fece vedere pi\u00f9 volte con in mano una valigetta ventiquattrore chiusa che poi pass\u00f2 nelle mani della moglie (Sharmell) e che una volta ridata Booker T durante un combattimento questi la us\u00f2 per colpire A.J. Styles e vincere un Three-way match in cui combatteva anche Christian Cage. \nValigetta che apr\u00ec lo stesso Booker T nella puntata di \"Impact!\" del 23 ottobre 2008 per rivelarne il contenuto misterioso ed autoploclamarsi di esserne il detentore.\nLa vita del titolo TNA fu piuttosto breve e travagliata in quanto cambi\u00f2 spesso nome e per buona parte della sua esistenza rimase disattivato.\nAlbo d'oro e ultimo campione.\nL'ultimo campione fu Lashley il quale lo unific\u00f2 al TNA World Heavyweight Championship gi\u00e0 in suo possesso."}
{"id": "2044365", "revid": "174919", "url": "https://it.wikipedia.org/wiki?curid=2044365", "title": "Padre Modestino di Ges\u00f9 e Maria", "text": ""}
{"id": "2044367", "revid": "174919", "url": "https://it.wikipedia.org/wiki?curid=2044367", "title": "Beato Modestino di Ges\u00f9 e Maria", "text": ""}
{"id": "2044369", "revid": "28592", "url": "https://it.wikipedia.org/wiki?curid=2044369", "title": "Torre dell'Orologio (Sorano)", "text": ""}
{"id": "2044370", "revid": "174919", "url": "https://it.wikipedia.org/wiki?curid=2044370", "title": "Beato Padre Modestino di Ges\u00f9 e Maria", "text": ""}
{"id": "2044371", "revid": "125758327", "url": "https://it.wikipedia.org/wiki?curid=2044371", "title": "Pablo Lentini Riva", "text": "Biografia.\nGi\u00e0 da giovanissimo Pablo Lentini Riva si \u00e8 accostato allo studio della chitarra classica sotto la guida di Vittorio Casagrande, per proseguire e terminare la formazione musicale con Ruggero Chiesa e Paolo Cherici al Conservatorio Giuseppe Verdi di Milano. Ha iniziato la carriera solistica a soli 15 anni, esibendosi in seguito anche in duo con il soprano Laura Catrani, il violinista Piercarlo Sacco e il flautista francese Fran\u00e7ois Veilhan. Nel 1996 il Rotary Club di Milano San Babila gli ha assegnato all'unanimit\u00e0 il premio musicale Marco Koliqi e una borsa di studio per conseguire un diploma di perfezionamento a Parigi. \nHa studiato inoltre con David Russell, Stefano Grondona e Betho Davezac, con il quale ha approfondito la prassi esecutiva barocca. \nOltre alla carriera di concertista, che lo ha portato a esibirsi in tutta Europa e in Asia, Pablo Lentini Riva ha registrato diversi CD come solista e uno di canzoni spagnole e brasiliane intitolato \"Adela\" in duo con Laura Catrani. \"Monsieur Blancrocher\"\",\" disco dedicato alla musica barocca francese e tedesca, raccoglie fra l'altro le trascrizioni per chitarra di quattro composizioni funebri in onore del liutista e mecenate Charles Fleury, Sieur de Blancrocher. I quattro \"Tombeaux\" sono stati scritti da famosi musicisti amici del liutista morto prematuramente nel 1652 in seguito a una rovinosa caduta dalle scale: i clavicembalisti Louis Couperin e Johann Jakob Froberger e i liutisti Francois Dufaut e Denis Gaultier. Il disco contiene inoltre il solo brano rimasto di Blacrocher, l\"'Offrande\", allemanda contenuta nel manoscritto Vaudry de Saizenay.\nPablo Lentini Riva si \u00e8 dedicato anche alla letteratura, scrivendo diverse raccolte di racconti musicali e tre romanzi pubblicati da Ellin Selae. Ha esordito nel 2003 con \"Prima di un concerto tedesco - variazioni sul tema della follia\", libro in cui la musica \u00e8 dipinta come unico percorso possibile per la redenzione pur nella tormentata esaltazione che essa stessa crea. Nel successivo \"Notturno per violoncello solo\", romanzo del 2008 di ambientazione parigina, l'autore affronta il tema dell'inesorabile fluire del tempo, evidenziando la propria ossessione per Bach. \"Qui si dice che fu per amore - La musica e il silenzio in cinque racconti ispirati a Orfeo\" rivisita il mito di Orfeo. In \"Sinfonia per la citt\u00e0 capovolta o l'ultimo concerto a Venezia\" (romanzo breve del 2013) sono ancora una volta la musica e gli strumentisti, maestri e allievi, a tessere la trama, stavolta ambientata nella citt\u00e0 lagunare. Le raccolte di racconti sono confluite nell'unico volume intitolato \"La chitarra del liutaio di Almeria\" del 2017, tradotto in francese nel 2018 col titolo \"Les derniers jours d'Orph\u00e9e\" (Qup\u00e9 \u00e9ditions). \"Fantasia elegiaca\"\",\" romanzo del febbraio 2020 ambientato al P\u00e8re-Lachaise, parla dei musicisti italiani illustri sepolti nel grande cimitero monumentale parigino. Questo ultimo lavoro ha vinto il Prix litt\u00e9raire Machiavelli 2021 del Cercle Leonardo da Vinci\nDue suoi racconti, \"Hausmusik\" e \"Beau s\u00e9jour\" sono stati pubblicati rispettivamente nei numeri 12 del 2006 e 25 del 2008 della storica rivista d'arte FMR.\nPablo Lentini Riva \u00e8 professore di chitarra classica presso il conservatorio Fr\u00e9d\u00e9ric Chopin di Parigi e il conservatorio Marcel Dupr\u00e9 di Meudon."}
{"id": "2044372", "revid": "767487", "url": "https://it.wikipedia.org/wiki?curid=2044372", "title": "Xabier Azkargorta", "text": "Carriera.\nGiocatore.\nDopo essere cresciuto nelle giovanili di Real Sociedad ed Athletic Bilbao, debutta nel Bilbao Athletic nella stagione 1972-73. La sua carriera viene immediatamente interrotta per\u00f2 da un grave infortunio al ginocchio destro.\nAllenatore.\nIntraprende quindi la carriera di allenatore e, dopo aver allenato due societ\u00e0 basche, viene chiamato alla guida del Club Gimn\u00e0stic de Tarragona, allenando successivamente l'Espanyol per tre anni. Nel 1993 gli viene affidata la panchina della : inizia guidandola nella Copa Am\u00e9rica 1993, ma gli andini si classificano all'ultimo posto nel girone e non superano quindi il primo turno. Ottengono invece la prima storica qualificazione ad un mondiale sul campo (le terza in totale, ma le due precedenti erano avvenute su invito) grazie al secondo posto nel gruppo 2 alle spalle del ma davanti all'. Al la squadra conclude per\u00f2 il girone all'ultimo posto (pareggio con la , sconfitte contro e ) e l'esperienza si interrompe. Nel 1995 allena la nazionale di calcio cilena alla Copa Am\u00e9rica 1995. Il suo ultimo incarico \u00e8 stato al Chivas de Guadalajara. Nel luglio 2012 viene annunciato come nuovo allenatore della Bolivia, tornando quindi sulla panchina che aveva gi\u00e0 occupato 18 anni prima."}
{"id": "2044374", "revid": "179980", "url": "https://it.wikipedia.org/wiki?curid=2044374", "title": "Xavier Azkargorta", "text": ""}
{"id": "2044375", "revid": "729019", "url": "https://it.wikipedia.org/wiki?curid=2044375", "title": "Rosario Bentivegna", "text": "Durante la seconda guerra mondiale, mentre era studente universitario di medicina, ader\u00ec al Partito comunista italiano e divenne un militante attivo dei GAP organizzati dalla Resistenza romana dopo l'8 settembre 1943 per contrastare l'occupante tedesco. Con il nome di battaglia di \"Paolo\", fu il protagonista operativo dell'attentato di via Rasella, durante il quale si incaric\u00f2, travestito da netturbino, di collocare e innescare l'ordigno esplosivo che caus\u00f2 la morte di trentatr\u00e9 militari tedeschi sudtirolesi del Polizeiregiment \"Bozen\".\nDopo la fine della guerra, oltre a esercitare la sua professione di medico, continu\u00f2 a svolgere attivit\u00e0 politica nel PCI, assieme alla moglie Carla Capponi, e difese in modo intransigente l'operato suo e dei suoi compagni durante la Resistenza.\nAmbiente familiare.\nRosario Bentivegna proveniva da una famiglia siciliana, particolarmente impegnata nelle lotte per il Risorgimento.\nIl trisavolo Domenico di Marco detto \"il Doganiere\", nonno della nonna paterna Angela di Marco, era un liberale che guid\u00f2 l'insurrezione di Palermo del 1831 per la Costituzione e fu fucilato dai Borboni.\nIl bisnonno Vincenzo Bentivegna fu nominato dal generale Giuseppe Garibaldi, nel settembre del 1860, commissario straordinario per la Provincia di Benevento. Francesco Bentivegna, mazziniano, cugino di Vincenzo, membro del Parlamento siciliano dopo i moti del 1848, avvi\u00f2 da Corleone, dove era al confino politico, l'insurrezione anti-borbonica prevista per il 12 gennaio 1857, anniversario della rivoluzione del 1848. Scoperto il piano, il 22 novembre 1856, con alcuni suoi compagni prese il controllo di Mezzojuso, dal cui carcere furono liberati alcuni prigionieri politici. Malgrado l'azione sia proseguita con successo a Villafrati, la preponderante forza armata borbonica fece fallire l'insurrezione.\nGiuseppe e Stefano Bentivegna, garibaldini, fratelli del predetto Francesco furono, insieme a Vincenzo Bentivegna, Giovanni Corrao ed Enrico Cairoli, tra gli ufficiali di maggior grado di Garibaldi sull'Aspromonte, nel 1862.\nL'omonimo nonno di Rosario fu invece docente universitario di Ingegneria Sanitaria, vicesindaco di Roma e Assessore ai Lavori Pubblici nella Giunta di Ernesto Nathan e come lui massone, fu Gran segretario del Grande Oriente d'Italia e raggiunse il 33\u00ba grado del Rito scozzese antico ed accettato. Uno zio, Pietro Bentivegna, cadde nel 1916, giovanissimo aviatore, nel corso della Prima guerra mondiale.\nAttivit\u00e0 politica e partigiana.\nPrime manifestazioni politiche.\nSecondo quanto da lui stesso dichiarato, Rosario Bentivegna si avvicina alle idee antifasciste intorno al 1937, disgustato dalla propaganda antisemita posta in essere dal regime in vista dell'adozione della legislazione razziale. Nel 1939 fonda, assieme a Corrado Nourian e Nino Baldini un'organizzazione di orientamento trotskista (GUM, Gruppo di Unificazione Marxista); tuttavia, iscrittosi all'Universit\u00e0 di Roma, per seguire i corsi della Facolt\u00e0 di Medicina, entra nei Gruppi universitari fascisti (GUF).\nIl 23 giugno 1941 Bentivegna, insieme ad altri 3-4.000 universitari, partecipa alla manifestazione nazionale dei GUF contro l'abolizione della norma che consentiva agli studenti in regola con gli esami, di ritardare la chiamata militare. La manifestazione si trasforma ben presto in una delle prime proteste contro il regime e all'occupazione dell'Universit\u00e0 di Roma. Le sue posizioni politiche e l'embrionale attivit\u00e0 clandestina destarono l'attenzione dell'OVRA. Arrestato nel settembre dello stesso anno, per attivit\u00e0 sovversiva, \u00e8 rilasciato nel 1943 con diffida di polizia, grazie alla sua amicizia con un suo compagno di scuola, Disma Leto, figlio del direttore dell'OVRA Guido Leto. Iscrittosi al Partito Comunista Italiano nel 1943, il passato trotskista e la scarcerazione per intercessione di Leto procurarono a Bentivegna la diffidenza dei dirigenti del partito.\nAzioni partigiane durante l'occupazione tedesca.\nDopo l'8 settembre 1943, con il nome di battaglia di \"Paolo\", Bentivegna \u00e8 dapprima vice-comandante militare della IV zona garibaldina (Roma centro), poi comandante del Gruppo di Azione Patriottica (GAP) \"Carlo Pisacane\" dei GAP Centrali Garibaldini.\nI GAP organizzarono una lunga serie di azioni militari contro le truppe occupanti e i collaborazionisti fascisti, su incarico dei comandanti militari del PCI e del Comitato di Liberazione Nazionale e in risposta al mancato rispetto da parte nazista dello status di citt\u00e0 aperta per Roma e ai numerosi eccidi di civili (compreso il rastrellamento del ghetto di Roma).\nUna prima azione dei GAP, alla quale parteciparono Rosario Bentivegna, Mario Fiorentini \"Giovanni\" e Franco di Lernia \"Pietro\", fu organizzata per uccidere il Ministro dell'Interno di Sal\u00f2 Guido Buffarini Guidi e il gerarca Francesco Maria Barracu, intenti a cenare in una trattoria nei dintorni di Piazza Navona; l'azione fu revocata all'ultimo momento, quando il \"commando\" dei GAP era gi\u00e0 sul posto (ottobre 1943).\nIl 31 ottobre, ai tre si aggiunse Lucia Ottobrini, con compiti di copertura per un'azione in Corso Vittorio Emanuele II. I \"gappisti\" uccisero tre militi della RSI, usciti da Palazzo Braschi, dopo averli seguiti sin quasi a Piazza Venezia.\nIl 18 novembre alcuni gappisti della Pisacane entrarono nel teatro Adriano, essendo venuti a conoscenza che il giorno seguente avrebbe presenziato il generale Stahel, comandante della \"piazza\" di Roma, tra alti ufficiali tedeschi e autorit\u00e0 fasciste repubblicane (tra cui il Maresciallo Rodolfo Graziani). I partigiani misero sotto il palco un estintore imbottito di circa 6\u00a0kg di tritolo con dispositivo a orologeria, ma il congegno non funzion\u00f2 e non accadde niente. Fu in questa occasione che riemersero i vecchi sospetti dei dirigenti del partito contro Bentivegna, che anni dopo ricord\u00f2: \u00abSubii un vero e proprio processo, alcuni dirigenti del Pci mi volevano condannare a morte. Poi tutto si risolse grazie all'intervento di compagni che mi conoscevano bene\u00bb.\nLa sera del 17 dicembre 1943 Rosario Bentivegna e Carla Capponi uccidono un ufficiale tedesco con una borsa piena di documenti in Via Veneto; Bentivegna provvide anche a sequestrare e a consegnare la borsa alla Giunta militare.\nIl giorno dopo, il quartetto Bentivegna-Capponi-Fiorentini-Ottobrini \u00e8 incaricato dal comando militare di porre una bomba all'uscita del cinema Barberini, frequentato da soldati tedeschi. L'azione \u00e8 conclusa in bicicletta dallo stesso Bentivegna e provoca la morte di otto militari, oltre a un numero imprecisato di feriti.\nIl 26 dicembre Mario Fiorentini, in bicicletta, dal lungotevere sovrastante via della Lungara, lancia un ordigno esplosivo contro l'ingresso del carcere di Regina Coeli, dove erano detenuti diversi partigiani e civili, mentre 28 militari tedeschi sono impegnati nel cambio della guardia. Rosario Bentivegna partecipa insieme a Carla Capponi, Franco di Lernia e Lucia Ottobrini, a copertura dell'azione. Rimangono uccisi altri sette o otto tedeschi, oltre a un numero imprecisato di feriti.\nDopo lo sbarco di Anzio (22 gennaio 1944), Bentivegna viene destinato con la sua formazione nell'VIII zona (Prenestino, Torpignattara, Quadraro, Centocelle, Quarticciolo). Torna ad agire nel centro di Roma ai primi di marzo.\nIl 10 marzo 1944 Rosario Bentivegna, Lucia Ottobrini, Mario Fiorentini, e Franco Ferri, spuntano improvvisamente da dietro ai chioschi del mercato di Piazza Monte d'Oro, e lanciano alcune bombe su un corteo di fascisti che sfilano in Via Tomacelli. I partigiani si dileguano, dopo aver causato tre morti e numerosi feriti, in un'azione che, per la sua perfezione, gi\u00e0 prefigura il successivo Attentato di via Rasella. Sino ad allora, gli occupanti tedeschi, pur avendo perso numerosi camerati per le azioni partigiane (circa 50 tra tedeschi e repubblichini), avevano proceduto a un'unica rappresaglia: la fucilazione a Forte Bravetta di un gruppo di dieci prigionieri, tra i quali i \"gappisti\" Giorgio Lab\u00f2 e Guido Rattoppatore, per un soldato tedesco ucciso in un'azione partigiana dei GAP a piazza dei Mirti (Centocelle), come dichiarato dallo stesso Herbert Kappler.\nL'attentato di via Rasella.\nIl 23 marzo, su incarico di Giorgio Amendola e del comando partigiano comunista, i GAP Centrali al comando di Carlo Salinari (Spartaco) e Franco Calamandrei (Cola) compiono il loro pi\u00f9 importante attacco in Via Rasella, durante il transito di una compagnia del III battaglione del Polizeiregiment \"Bozen\" composta da 156 uomini. L'attentato doveva indurre i tedeschi a rispettare finalmente lo status di citt\u00e0 aperta, e al contempo provocare l'insurrezione della popolazione romana.\nAll'azione, iniziata con lo scoppio di un carico di 18\u00a0kg di tritolo, trasportato e fatto brillare da Rosario Bentivegna, partecipano altri 11 gappisti, che effettuano anche un fuoco di copertura con bombe da mortaio brixia. Sotto le bombe partigiane (e il fuoco di reazione del \"Bozen\") rimangono uccisi anche il dodicenne Pietro Zuccheretti e un altro civile non identificato con certezza. L'attentato provoca la morte immediata di 32 tedeschi e il ferimento di altri 110 circa (un'altra vittima sarebbe morta in ospedale il giorno dopo e - forse - altri nei giorni successivi). I gappisti non subiscono perdite mentre rimangono uccisi sotto il fuoco tedesco di reazione almeno altri tre civili. Bentivegna sostenne di non aver visto arrivare i due civili coinvolti nell'esplosione (i primi rimasti uccisi in un'azione di gappisti, seppur per errore), e di essersi comunque allontanato appena piazzata la bomba. Prima di innescarla, mentre accendeva la miccia e mentre scappava, aveva invece avvertito alcuni civili e militi della Croce Rossa presenti nelle vicinanze di allontanarsi in fretta:\nPer rappresaglia contro l'uccisione dei 33 militari, i tedeschi fucilarono 335 prigionieri o rastrellati italiani, quasi tutti civili, nell'eccidio delle Fosse Ardeatine (10 italiani per ogni tedesco, pi\u00f9 cinque prigionieri aggiunti in seguito); tra gli uccisi, anche i \"gappisti\" Gioacchino Gesmundo, Valerio Fiorentini e Umberto Scattoni, arrestati nei mesi precedenti. Antonello Trombadori, ancora prigioniero in Via Tasso, si salv\u00f2 dal rastrellamento perch\u00e9 temporaneamente ricoverato nell'infermeria del carcere. Le inchieste e i processi del dopoguerra stabilirono che l'attacco di via Rasella fu un \"legittimo atto di guerra\".\nLa notizia della rappresaglia venne rese pubblica dal comando tedesco solo dopo l'esecuzione dell'eccidio, a differenza di quanto detto polemicamente decenni dopo, cio\u00e8 che i tedeschi avrebbero prima intimato ai responsabili di presentarsi e solo dopo, in risposta, proceduto alla rappresaglia (volendo, da parte di questi critici, in tal modo attribuire ai gappisti la rappresaglia, causa mancata consegna dei responsabili ai nazisti). Nonostante la diffusa diceria, spesso ripetuta da esponenti postfascisti ma non solo, Bentivegna non avrebbe potuto consegnarsi ai tedeschi, per essere fucilato al posto dei 335 ostaggi, nemmeno se avesse voluto farlo, in quanto nessuno era a conoscenza dell'imminente strage delle Fosse Ardeatine, al di fuori degli alti comandi tedeschi e di quelli della RSI.\nLa fine della Resistenza romana.\nAlla fine dell'aprile 1944, il tradimento di Guglielmo Blasi port\u00f2 alla cattura di un gran numero di partigiani dei GAP (Salinari, Calamandrei, Falcioni, Grigioni, Pintor e Serra). Bentivegna e la Capponi si unirono alle formazioni partigiane della campagna romana, a sud di Roma. Bentivegna ag\u00ec nella zona Casilina-Prenestina, immediatamente dietro il fronte tedesco di Cassino. Dopo un'azione intorno a Palestrina, si oppose all'uccisione di 28 soldati tedeschi in rappresaglia per la morte di due civili. Il 4 giugno 1944 gli Alleati angloamericani entrarono a Roma, appena abbandonata da tedeschi e fascisti.\nDopo la liberazione di Roma.\nProcesso per la vicenda Barbarisi.\nIl 5 giugno 1944, alle ore 13 circa, durante un servizio di ordine pubblico nella citt\u00e0 appena liberata dalle truppe alleate, Bentivegna \u00e8 protagonista di uno scontro a fuoco con il sottotenente Giorgio Barbarisi e un altro militare, ambedue appartenenti alla Guardia di Finanza, intenti a strappare manifesti del partito comunista. I due partigiani, Bentivegna e una donna, dopo aver smontato dal turno di guardia, escono dal palazzo e s'imbattono in due militari, senza distintivi evidenti ma con la pistola al cinturone, intenti a strappare dalle bacheche del giornale gli striscioni del PCI con le scritte \"Viva gli eserciti Alleati, Viva l'Italia libera\". Bentivegna intim\u00f2 loro di fermarsi, come da prassi.\nSecondo le testimonianze, alcune delle quali rese nello stesso processo intentato contro Bentivegna, risulta che il militare non smise di strappare manifesti anche dopo l'alt. Barbarisi invece spar\u00f2 due colpi: il primo in aria, mentre il secondo rivolto verso Bentivegna, che sfior\u00f2 il gappista senza ferirlo; immediatamente il partigiano rispose al fuoco, uccidendo Barbarisi e mettendo in fuga l'altro militare. Secondo la versione del militare (che non verr\u00e0 ritenuta attendibile) invece Bentivegna spar\u00f2 all'improvviso, uccidendo il sottotenente Barbarisi senza che questo avesse avuto il tempo di estrarre la rivoltella. Sottoposto a processo dall'Alta Corte Militare Alleata, il 19 luglio 1944 Bentivegna fu condannato in prima istanza a 18 mesi di carcere per omicidio colposo per eccesso di difesa, poich\u00e9 era acclarato che il sottotenente Barbarisi stesse facendo il proprio dovere essendo vietata l'affissione di manifesti. Il 14 agosto successivo, in sede di revisione del processo, gli si riconobbe lo stato di legittima difesa, venne assolto e immediatamente scarcerato, e reintegrato nell'Esercito Cobelligerante Italiano..\nLa partecipazione alla Resistenza jugoslava.\nLa sera del 20 settembre 1944 Bentivegna sposa Carla Capponi, sua compagna di lotta nei GAP, a Centocelle e sui monti Prenestini; la mattina successiva \u00e8 trasferito dal Ministero della Guerra in Jugoslavia, dove ricopre l'incarico di commissario di guerra presso la 4\u00aa Brigata della Divisione italiana partigiana \"Garibaldi\", reparto regolare dell'Esercito Cobelligerante Italiano che opera nel sud della Jugoslavia (Montenegro, Kossovo, Bosnia e Croazia meridionale, Sangiaccato, fino al lago di Scutari, ai confini con l'Albania).\nDurante il periodo della sua permanenza in Jugoslavia assolve anche compiti di ufficiale di collegamento con i comandi dell'Esercito Popolare di Liberazione della Jugoslavia guidato dal maresciallo Tito, e ha la responsabilit\u00e0 politica del gruppo dei comunisti italiani che operano nella divisione. Rimpatriato per malattia nel marzo del 1945, dichiara la propria avversione per il detto Esercito popolare di liberazione della Jugoslavia e incomincia a lavorare a \"l'Unit\u00e0\" come redattore sindacale.\nIn seguito alla rottura Tito-Stalin del 1948, l'anno successivo Bentivegna fu tra i partigiani comunisti italiani che rifiutarono l'invito di Tito a partecipare alle celebrazioni del quinto anniversario della liberazione della Jugoslavia. Gli stessi sottoscrissero una lettera all'ANPI in cui denunciavano il dittatore jugoslavo e la sua \u00abcricca\u00bb come traditori della guerra di liberazione e del socialismo, servi del capitalismo e dell'imperialismo, nonch\u00e9 instauratori di \u00abun regime infame, poliziesco, tirannico, fascista\u00bb.\nDopoguerra.\nIl 4 giugno 1946 Bentivegna fu arrestato per la detenzione di un mitra Sten, giudicato per direttissima dopo 15 giorni di detenzione e poi rilasciato per gli effetti dell'amnistia. Ripresi gli studi di medicina, si \u00e8 laureato nel 1947.\nSpecialista di medicina del lavoro ha esercitato presso l'INCA-Istituto Nazionale Confederale di Assistenza (ente di patronato della CGIL) e come assistente volontario negli Ospedali Riuniti di Roma, all'Istituto Carlo Forlanini e presso l'Istituto di Anatomia Patologica. Successivamente \u00e8 stato iscritto nelle liste mutualistiche degli specialisti (patologia clinica) presso l'Ordine dei Medici della Provincia di Roma e ha diretto un laboratorio privato di patologia clinica, convenzionato con le mutue di malattia e con il Servizio sanitario nazionale (1955\u20131991). Contemporaneamente ha svolto attivit\u00e0 di giornalismo facendo parte del comitato di redazione della rivista \"L'Assistenza Sociale\" e dirigendo, insieme a Gastone Marri, la \"Rassegna di Medicina dei lavoratori\".Ha pubblicato diversi volumi sulla guerra partigiana e in particolare sull'azione di Via Rasella, che lo vide protagonista.\nProposto per la medaglia d'oro al valor militare (concessa invece a Carla Capponi), gli sono state conferite nel 1951 dal Presidente Luigi Einaudi, su proposta del Presidente del Consiglio dei ministri Alcide De Gasperi, una medaglia d'argento, per la sua attivit\u00e0 di guerriglia all'interno della citt\u00e0 di Roma, con esplicito riferimento anche all'attentato di via Rasella del 23 marzo 1944, e una di bronzo per la sua attivit\u00e0 partigiana sui Monti Prenestini, dietro le linee tedesche sul fronte di Cassino.\nIl Comando Generale delle Brigate Garibaldi gli confer\u00ec nel 1952, insieme a Giorgio Amendola, la \"Stella d'oro garibaldina\", onorificenza concessa a pochissimi combattenti della Resistenza antifascista. Ricevette due onorificenze dall'URSS, per la sua partecipazione alla \"Grande Guerra Patriottica Antifascista\", in occasione del 20\u00ba e del 40\u00ba anniversario della sconfitta della Germania nazista (avevano combattuto al suo comando, sui monti Prenestini, alcuni partigiani sovietici evasi dai campi di concentramento fascisti dopo la disfatta dell'8 settembre) e la \"Stella d'argento\" di Cavaliere del Popolo dalla Repubblica Federativa di Jugoslavia.\nNel biennio 1968-69 organizz\u00f2 l'espatrio e partecip\u00f2, insieme alla figlia Elena, al trasporto in Italia con mezzi di sua propriet\u00e0 (un motoscafo d'altura e un'auto), di oppositori alla \"Dittatura dei colonnelli\" della Grecia.\nSi dimise dal PCI nel 1985, per profondi dissensi sulla linea del partito. Iscrittosi ai Democratici di Sinistra nel giugno 1999, nel novembre del 2007 ader\u00ec al Partito Democratico. Al momento della morte era membro della Presidenza Onoraria dell'ANPI Nazionale e presidente onorario dell'ANPI di Roma. Nel 1974 divorzi\u00f2 da Carla Capponi e visse fino alla morte con la nuova compagna, Patrizia Toraldo di Francia, anche se rimase in buoni rapporti con l'ex moglie.\nRosario Bentivegna muore a Roma nel 2012 all'et\u00e0 di quasi 90 anni; dopo una sepoltura temporanea, verr\u00e0 cremato; le ceneri di Rosario Bentivegna e Carla Capponi furono infine disperse nel fiume Tevere nel 2014 dalla figlia Elena (che morir\u00e0 l'anno dopo, nel 2015, a 69 anni). Questo perch\u00e9 la famiglia non ottenne la possibilit\u00e0 di seppellirli insieme, in 80 centimetri di terra, nel cimitero acattolico di Roma al Testaccio, come desiderato da Bentivegna e Capponi, i quali, come seconda ipotesi nel caso la prima non fosse praticabile, indicarono la dispersione nel fiume come ultima volont\u00e0 una volta che fossero morti entrambi.\nProcedimenti giudiziari su via Rasella.\nOltre ai processi citati, come quello in cui fu assolto per l'uccisione di Barbarisi, Bentivegna e altri gappisti subirono dei procedimenti per l'attentato di via Rasella, nel dopoguerra e oltre (nonostante la prescrizione), conclusi con la qualificazione come \"legittimo atto di guerra rivolto a colpire esclusivamente i militari occupanti\" dell'attacco, da parte della Corte suprema di cassazione nel 1999.\nBentivegna, nonostante le sentenze favorevoli, fu spesso oggetto di denigrazione da parte della stampa di destra anticomunista negli anni '90 e 2000, il che ha portato a diversi procedimenti, per diffamazione ai suoi danni; tra essi, alcuni hanno portato a sentenze di risarcimento:"}
{"id": "2044382", "revid": "72396", "url": "https://it.wikipedia.org/wiki?curid=2044382", "title": "Cattedrale di Santa Maria Assunta (Melfi)", "text": "Il duomo di Melfi, che risponde al nome ufficiale di cattedrale di Santa Maria Assunta, \u00e8 il monumento religioso pi\u00f9 importante del centro storico di Melfi. Nel gennaio del 1958 papa Pio XII l'ha elevata alla dignit\u00e0 di basilica minore e a ricordo di ci\u00f2, nella navata di sinistra, \u00e8 stata collocata una lapide con incisa la bolla papale.\nStoria e descrizione.\nLa basilica, squassata da innumerevoli terremoti, conserva ben poco del suo passato glorioso, ad eccezione del campanile. Le prime costruzioni risalirebbero al 1076, volute da Roberto il Guiscardo. Nel 1153 Ruggero II, oltre al rifacimento della facciata, di cui nulla resta, fece realizzare un imponente campanile in stile romanico normanno, alto circa 50 metri ed edificato da Noslo di Remerio, che si sviluppa su tre piani.\nGli ultimi due piani sono alleggeriti da quattro bifore per ogni piano, abbellite da decorazioni in pietra bianca (pietra di Trani) e nera (pietra lavica) e notevolissime raffigurazioni di animali fantastici, sempre a tarsia bicolore. Il piano terminale della torre \u00e8 crollato nel terremoto del 1851 portando alla costruzione dell'attuale guglia ispirata al campanile della cattedrale di Venosa. Il campanile contrasta fortemente con l'attuale aspetto barocco della cattedrale che ha subito numerose ricostruzioni che ne rendono problematico lo studio. L'ultima campagna di ricostruzione risale al 1770, voluta dall'allora arcivescovo Spinelli, in seguito al devastante terremoto del 1694.\nIl campanile \u00e8 uno dei monumenti pi\u00f9 insigni dell'architettura normanna nell'Italia meridionale.\nLa Cattedrale di Melfi inoltre conserva una \"Madonna\" di stile bizantino d'incerta datazione e provenienza (il muro su cui \u00e8 appoggiata non \u00e8 antico) e una notevole collezione di arredi lignei barocchi. Notevoli all'interno sono la cattedra o trono vescovile, il pulpito e l'organo che insieme al soffitto a cassettoni e alla facciata sono del Settecento fatti costruire dal vescovo Spinelli. Nel transetto di destra in un grande reliquario \u00e8 contenuta la statua di S. Alessandro martire patrono della citt\u00e0 e della diocesi di Melfi. Alla fine del 2007 \u00e8 stato completato il rifacimento del lastrico della piazza antistante. Durante il 2009 e ancora nel 2010 \u00e8 oggetto di restauro con la pitturazione, l'installazione del riscaldamento e l'adeguamento liturgico. Il 18 maggio 2010 il cardinale Maradiaga S.D.B., ha solennemente benedetto il nuovo portone e l'intera Basilica si \u00e8 arricchita di un nuovo portone, infatti il preesistente \u00e8 stato ristrutturato e sono state aggiunte sei pannelli di bronzo rappresentanti: \"L'Annunciazione\", \"L'Assunzione di Maria\", \"La discesa dello Spirito Santo\", \"I cinque concili papali tenutisi a Melfi\", \"Il martirio di S. Alessandro\" e \"La visita pastorale del vescovo Gianfranco Todisco\"."}
{"id": "2044383", "revid": "767487", "url": "https://it.wikipedia.org/wiki?curid=2044383", "title": "Lingue germaniche orientali", "text": "Le lingue germaniche orientali sono un gruppo di lingue indoeuropee della famiglia delle lingue germaniche. La sola lingua germanica orientale di cui si siano rinvenuti testi \u00e8 la lingua gotica; tra le altre lingue che si suppongono appartenere alle germaniche orientali vi sono lingua vandalica, lingua burgunda e lingua gotica di Crimea. Si crede che il gotico di Crimea sia sopravvissuto fino al XVIII secolo.\nStoria.\nLe fonti utili per l'analisi di questo ceppo linguistico sono Giordane, Procopio e Paolo Diacono, oltre ad altri autori minori. Secondo prove linguistiche, toponimi, e prove archeologiche, si crede che i popoli germanici orientali (coloro che parlavano le lingue in questione) migrarono dalla Scandinavia fino all'area compresa tra i fiumi Oder e Vistola, attorno al 600 \u2013 300 a.C. Infatti l'influenza scandinava in Pomerania ed in Polonia settentrionale \u00e8 talmente elevata da far includere a volte queste regioni nella cultura dell'et\u00e0 del bronzo nordica.\nEsistono anche prove archeologiche e toponomastiche del fatto che i Burgundi siano nati sull'isola di Bornholm in Danimarca (antico norreno: \"Borgundarholm\").\nI popoli germanici orientali, rispetto ai settentrionali, migrarono dalla Scandinavia fino alle rive orientali dell'Elba (Vandali, Burgundi, Goti, Rugi ed altri)."}
{"id": "2044384", "revid": "110157", "url": "https://it.wikipedia.org/wiki?curid=2044384", "title": "Chiesa di Sant'Andrea degli Scozzesi", "text": "La chiesa di Sant'Andrea degli Scozzesi \u00e8 un luogo di culto cattolico di Roma, nel rione Trevi, in via delle Quattro Fontane.\nLa chiesa fu costruita, con l'annesso convento e collegio degli scozzesi, nel 1592 per ordine di papa Clemente VIII, che compr\u00f2 un palazzo di un certo Cosmo, nobile fiorentino, ed intitol\u00f2 originariamente la chiesa a sant'Andrea e a santa Margherita regina. Paolo V affid\u00f2 la cura del collegio ai padri gesuiti. Nel XVIII secolo la chiesa vide la celebrazione di importanti eventi: nel 1717, il 10 giugno, papa Clemente XI celebr\u00f2 una messa alla presenza di Giacomo Francesco Edoardo Stuart, pretendente al trono inglese; nel 1719 vi furono celebrati i funerali di Maria Beatrice d'Este, seconda moglie di Giacomo II Stuart.\nPassata la Rivoluzione francese e l'occupazione francese di Roma, durante la quale la chiesa fu requisita dall'esercito d'oltralpe e chiusa al pubblico, nel XIX secolo chiesa e collegio furono restaurati ad opera di Luigi Poletti.\nNel 1962 la chiesa fu sconsacrata e tutto il complesso divenne sede della Cariplo, istituto bancario lombardo.\nNel timpano della facciata \u00e8 racchiusa la croce di sant'Andrea e l'iscrizione \"Sancto Andrea Apostolo Scotorum\". L'interno si presenta a navata unica, con volta a botte e due cappelle laterali. All'altare maggiore vi \u00e8 una tela raffigurante il \"Martirio di sant'Andrea\" della scuola del Borgognone."}
{"id": "2044391", "revid": "119369327", "url": "https://it.wikipedia.org/wiki?curid=2044391", "title": "Romain Baron", "text": "Tra il 1914 e il 1918, ha preso parte alla prima guerra mondiale, tenendo un diario di guerra.\n\u00c8 stato professore di lingua francese a Rabat in Marocco; tra i suoi allievi si ricorda Mehdi Ben Barka.\n\u00c8 morto a Nevers nel 1985 a causa di un tumore alla ghiandola prostatica."}
{"id": "2044392", "revid": "467741", "url": "https://it.wikipedia.org/wiki?curid=2044392", "title": "Cum Tam Divino", "text": "Cum Tam Divino \u00e8 una bolla pontificia di papa Giulio II promulgata il 19 febbraio 1505, con la quale il pontefice stabiliva che l'elezione di un papa macchiata dalla simonia sarebbe stata nulla. Il papa si affrett\u00f2, appena eletto al soglio pontificio, a emanare questa disposizione per condannare l'elezione, dichiaratamente simoniaca, del suo predecessore Alessandro VI.\nLa bolla fu ripresa e promulgata come decreto del Concilio Lateranense V, nella V sessione, il 16 febbraio 1513."}
{"id": "2044400", "revid": "306856", "url": "https://it.wikipedia.org/wiki?curid=2044400", "title": "Inter Sollicitudines", "text": "Inter Sollicitudines \u00e8 una bolla pontificia di papa Leone X pubblicata il 4 maggio 1515, per promulgare il decreto della X sessione del Concilio Lateranense V relativo alla censura preventiva della stampa.\nLa bolla (o decreto conciliare) inizia con l'espressione \"\u201cLeo episcopus servus servorum dei ad perpetuam rei memoriam sacro approbante concilio\u201d\". Esso riprende disposizioni gi\u00e0 emanate in precedenza da Papa Innocenzo VIII nel 1487 e da Papa Alessandro VI nel 1501, e sancisce il divieto di stampare libri senza l'autorizzazione ecclesiastica.\nIl papa elogia l'invenzione della stampa, vista come un dono di Dio, che permette il diffondersi della cultura, la formazione degli eruditi, ed in campo cristiano la diffusione della fede e della dottrina cristiana; ma insieme denuncia anche i mali che ne possono derivare al cristianesimo e alla Chiesa per il diffondersi di errori, di pronunciamenti contrari alla fede cristiana, di attacchi contro uomini di Chiesa ed i pericoli che tali letture possono provocare nell'animo dei semplici fedeli.\nPerci\u00f2 il papa, temendo che uno strumento \"\u201cinventato per la gloria di Dio, la crescita della fede e la propagazione delle scienze utili\u201d\" possa diventare \"\u201cun ostacolo alla salvezza dei fedeli in Cristo\u201d\", decide che nessuno pu\u00f2 stampare un libro senza l'autorizzazione del vescovo locale (o del Vicario del Papa, se si tratta di libri da stampare nello Stato della Chiesa), sotto pena di scomunica. Nasceva cos\u00ec l\u2019\"imprimatur\", ossia il visto ecclesiastico per la stampa dei libri."}
{"id": "2044402", "revid": "697352", "url": "https://it.wikipedia.org/wiki?curid=2044402", "title": "Pasquale Laricchia", "text": ""}
{"id": "2044404", "revid": "838137", "url": "https://it.wikipedia.org/wiki?curid=2044404", "title": "Apostolici Regiminis", "text": "Apostolici Regiminis \u00e8 una bolla pontificia di papa Leone X pubblicata il 19 dicembre 1513, per promulgare il decreto dell'VIII sessione del Concilio Lateranense V relativo all'immortalit\u00e0 dell'anima umana.\nLa bolla (o decreto conciliare) inizia con l'espressione \"\u201cLeo episcopus servus servorum dei ad perpetuam rei memoriam sacro approbante concilio\u201d\", ad indicare che con la sua bolla il papa promulga decisioni con l'approvazione del concilio.\nFin dal tardo Medioevo, le tesi di Aristotele circa la natura dell'anima umana e della sua immortalit\u00e0 erano state al centro di infuocate polemiche. Nel corso del Quattrocento, la questione si era ulteriormente aggravata. A partire dalla met\u00e0 di quel secolo, la Curia romana della Chiesa Cattolica - al fine di frenare il moltiplicarsi dei dibattiti dottrinali - aveva promosso l'adozione nelle universit\u00e0 e negli studi degli ordini religiosi di un nuovo modello di insegnamento: non pi\u00f9 discussione di questioni e temi, ma commento di specifici testi. Nell'ambito delle arti (ossia delle discipline filosofiche), la scelta dei testi cui attenersi era caduta su Aristotele. Ci\u00f2 port\u00f2 nella seconda met\u00e0 del secolo all'esplosione della questione averroista: conformemente all'interpretazione di Aristotele proposta da Averro\u00e8, sempre pi\u00f9 docenti di discipline filosofiche ritenevano che l'anima umana fosse s\u00ec immortale, ma anche impersonale, unica per tutto il genere umano. Ci\u00f2 comportava la negazione, sul piano filosofico, dell'immortalit\u00e0 dell'anima individuale umana e l'affermazione secondo la quale tale immortalit\u00e0 pu\u00f2 essere affermata unicamente per fede.\nIl vertice della Chiesa Cattolica reag\u00ec a questa situazione istituendo un'apposita commissione in seno al concilio Lateranense V. Dopo aspre discussioni tra i membri della commissione, viene approvato a stretta maggioranza il testo poi promulgato con la bolla \u201cApostolici Regiminis\u201d. Questa bolla innanzi tutto condanna ogni dottrina che neghi l'immortalit\u00e0 dell'anima: la tesi dell'immortalit\u00e0 dell'anima, afferma la bolla, non \u00e8 di natura puramente teologica; al contrario, essa ha valore anche filosofico, in quanto pu\u00f2 essere conosciuta anche tramite la sola ragione umana. Ci\u00f2 posto, la \u201cApostolici Regiminis\u201d disapprova l'affermazione dell'esistenza di una doppia verit\u00e0 (quella filosofica e quella teologica), in quanto ogni affermazione contraria alla verit\u00e0 rivelata (ossia alla fede e alla teologia soprannaturale) \u00e8 definita come falsa ed insostenibile. Di conseguenza, una proposizione filosofica, per essere vera, dev'essere conforme alla fede; dunque, se una proposizione \u00e8 falsa in teologia soprannaturale, lo dev'essere anche in filosofia.\nLa bolla infine stabilisce l'obbligo, per i professori di filosofia, di confutare gli errori dei filosofi alla luce della Rivelazione e di studiare filosofia assieme alla teologia e al diritto canonico.\nPochissimi anni pi\u00f9 tardi, la questione teoretica e politica posta dalla tesi di Pietro Pomponazzi sull'immortalit\u00e0 dell'anima (tesi non pi\u00f9 averroista, bens\u00ec alessandrista: l'anima umana \u00e8 personale, ma \u00e8 comunque necessariamente legata al corpo) creer\u00e0 una situazione nuova, non prevista dalla \"Apostolici Regiminis\". Nondimeno, questa bolla continuer\u00e0 a essere invocata (ad esempio nella Ratio studiorum della Compagnia di Ges\u00f9) come punto di riferimento per dichiarare e giustificare la subordinazione dei docenti di filosofia alle istituzioni ecclesiastiche e ai teologi."}
{"id": "2044409", "revid": "320578", "url": "https://it.wikipedia.org/wiki?curid=2044409", "title": "EHC Bienne", "text": ""}
{"id": "2044410", "revid": "838137", "url": "https://it.wikipedia.org/wiki?curid=2044410", "title": "Inter multiplices (Leone X)", "text": "Inter multiplices \u00e8 una bolla pontificia di papa Leone X pubblicata il 4 maggio 1515, per promulgare il decreto della X sessione del Concilio Lateranense V relativo alla legittimit\u00e0 dei Monti di piet\u00e0.\nLa bolla (o decreto conciliare) inizia con l'espressione \"\u201cLeo episcopus servus servorum dei ad perpetuam rei memoriam sacro approbante concilio\u201d\", ad indicare che con la sua bolla il papa promulga decisioni con l'approvazione del concilio.\nIl testo affermata la legittimit\u00e0 dei Monti di piet\u00e0, che non cadono nella condanna propria dell'usura. In questo modo il papa regolarizza quest'istituzione, sorta nel XV secolo ad opera dei Francescani, ne loda gli scopi \u201cbuoni e necessari alla societ\u00e0\u201d, si raccomanda perch\u00e9 i prestiti siano completamente gratuiti, anche se sancisce la liceit\u00e0 del modesto onere richiesto per le spese di gestione (l'interesse)."}
{"id": "2044412", "revid": "838137", "url": "https://it.wikipedia.org/wiki?curid=2044412", "title": "Supremae Maiestatis", "text": "Supremae Maiestatis \u00e8 una bolla pontificia di papa Leone X pubblicata il 19 dicembre 1516, per promulgare il decreto della XI sessione del Concilio Lateranense V relativo alla predicazione dei preti.\nLa bolla (o decreto conciliare) inizia con l'espressione \"\u201cLeo episcopus servus servorum dei ad perpetuam rei memoriam sacro approbante concilio\u201d\", ad indicare che con la sua bolla il papa promulga decisioni con l'approvazione del concilio.\nIl papa denuncia gli abusi legati alla predicazione, e prende delle misure per regolarne l'attivit\u00e0. Stabilisce che nessuno pu\u00f2 predicare pubblicamente senza essere stato prima esaminato ed approvato dai superiori ecclesiastici. Il contenuto della predicazione deve essere solo la verit\u00e0 evangelica e la Sacra Scrittura secondo l'interpretazione dei Padri; sono condannati tutti gli pseudo-profeti, coloro che \u201cagitano terrori e minacce, annunciano gran numero di mali come imminenti\u201d, e i riformatori troppo ardenti, che osano attaccare la gerarchia ed il clero ed altre personalit\u00e0."}
{"id": "2044414", "revid": "2131061", "url": "https://it.wikipedia.org/wiki?curid=2044414", "title": "Congresso della Libert\u00e0 in Iraq", "text": "Il Congresso della Libert\u00e0 in Iraq (in inglese Iraq Freedom Congress (IFC) come \u00e8 internazionalmente conosciuto) \u00e8 un partito politico iracheno fondato nel marzo 2005. Nato dal partito comunista operaio iracheno, il partito raggruppa oggi delle organizzazioni politiche, sindacali e associative di diverso orizzonte ideologico.\nSuo segretario \u00e8 stato Samir Adil, ex prigioniero politico sotto il regime di Saddam Hussein.\nL'IFC si batte per la democrazia e la laicit\u00e0 e si ispira al progressismo; si oppone altres\u00ec all'occupazione statunitense e all'islam politico in Iraq. Il suo motto pi\u00f9 famoso \u00e8 \u00ab N\u00e9 sciita, n\u00e9 sunnita, la nostra identit\u00e0 \u00e8 umana! L'occupazione \u00e8 la nemica dell'umanit\u00e0\u00bb ed esprime un rifiuto delle divisioni etniche e religiose.\nL'IFC pubblica due giornali, l'uno in lingua araba, il cui titolo significa \"Insieme verso la libert\u00e0\", l'altro in lingua inglese intitolato \"Iraq Freedom\" (\"Libert\u00e0 irachena\"). Dal giugno 2007 il partito dispone di una televisione satellitare: \"Sana TV\" (\"La luce\"). L'IFC dispone anche di un importante sostegno di solidariet\u00e0 internazionale, dal Giappone agli USA."}
{"id": "2044417", "revid": "92723", "url": "https://it.wikipedia.org/wiki?curid=2044417", "title": "Dum Intra Mentis", "text": "Dum Intra Mentis \u00e8 una bolla pontificia di papa Leone X pubblicata il 19 dicembre 1516, per promulgare il decreto della XI sessione del Concilio Lateranense V relativo ai religiosi e ai loro privilegi.\nLa bolla (o decreto conciliare) inizia con l'espressione \"\u201cLeo episcopus servus servorum dei ad perpetuam rei memoriam sacro approbante concilio\u201d\", ad indicare che con la sua bolla il papa promulga decisioni con l'approvazione del concilio.\nCon questo documento, il concilio ed il papa intendono regolare al meglio i rapporti tra i vescovi locali e gli Ordini religiosi presenti sul loro territorio. In particolare vengono prese queste disposizioni:"}
{"id": "2044418", "revid": "2730", "url": "https://it.wikipedia.org/wiki?curid=2044418", "title": "Corrado Olmi", "text": "Biografia.\nDopo aver frequentato il liceo classico a Jesi e alcune filodrammatiche locali al Teatro Pergolesi con l'amica Valeria Moriconi (e il marito Aldo Moriconi), si trasfer\u00ec a Roma e poi a Camerino dove consegu\u00ec la laurea in Giurisprudenza. Tornato a Roma frequent\u00f2 l'Accademia di Pietro Sharoff. Molto attivo in campo teatrale soprattutto come attore (ma spesso anche come scenografo), fece parte per 3 anni della Compagnia di Peppino de Filippo; negli anni '70 partecip\u00f2 alla fondazione de \"La compagnia dell'atto\" di Renato Campese; partecip\u00f2, in televisione, in diversi sceneggiati (\"Il conte di Montecristo\") e variet\u00e0.\nPer il cinema, dalla met\u00e0 degli anni cinquanta, prese parte a oltre 80 film. Per il film \"La cena\" (1998) di Ettore Scola vinse un Nastro d'argento al migliore attore non protagonista. Nel 1993 ottenne il premio \"Una Vita per il Teatro\" conferitogli in Campidoglio. Negli anni novanta fece parte della Compagnia Italiana di Operetta e insieme a Nadia Furlan diede vita alla compagnia teatrale \"La nuova operetta\".\n\u00c8 morto il 29 dicembre 2020 a 94 anni in un ospedale di Roma, per complicazioni da COVID-19.\nFilmografia.\nTelevisione.\nPartecipazione a Carosello.\nCorrado Olmi partecip\u00f2 a numerose serie di \"sketch\" della rubrica di pubblicit\u00e0 televisiva \"Carosello\", pubblicizzando:"}
{"id": "2044419", "revid": "599013", "url": "https://it.wikipedia.org/wiki?curid=2044419", "title": "Jaroslav Drobn\u00fd (calciatore)", "text": "Carriera.\nClub.\nL'esperienza in patria.\nLa sua prima squadra \u00e8 stata la SK Chrudim che militava nella seconda divisione del campionato ceco. Successivamente \u00e8 stato trasferito alla squadra locale del FC V\u00edtkovice, per poi passare nella stagione successiva nella prima divisione con il Dynamo \u010cesk\u00e9 Bud\u011bjovice dove ha trascorso i suoi primi anni da professionista fino al 2002.\n2000-2011: Grecia, Inghilterra, Paesi Bassi e Germania.\nSuccessivamente \u00e8 passato nella prima divisione greca in carica alla squadra del Panionios, che lo stesso Drobny ha dichiarato essere stato il periodo pi\u00f9 felice della sua carriera.\nNel 2005 \u00e8 passato alla squadra inglese del Fulham, dopo che la societ\u00e0 aveva venduto il precedente portiere Edwin van der Sar, tuttavia appena dopo il suo arrivo Drobn\u00fd ha subito un infortunio che lo ha tenuto a lungo lontano dal campo di gioco, e dopo essersi rimesso in sesto non \u00e8 pi\u00f9 riuscito a rientrare nella squadra come primo portiere. Per questo motivo per il resto della stagione \u00e8 stato ceduto in prestito alla squadra olandese del ADO Den Haag.\nDopo l'esperienza in Olanda passa all'Ipswich Town, dove non giocher\u00e0 mai, e al Bochum in prestito.\nNel 2007 firma un contratto con l'Hertha Berlino, dove giocher\u00e0 per tre anni, prima di svincolarsi ed accasarsi all'Amburgo nell'estate del 2010. Passa all'Amburgo nel 2010."}
{"id": "2044420", "revid": "767487", "url": "https://it.wikipedia.org/wiki?curid=2044420", "title": "Franti\u0161ek V\u00e1clav M\u00ed\u010da", "text": "Biografia.\nEra figlio di Mikul\u00e1\u0161 Ondrej M\u00ed\u010da (1659-1729), un organista al servizio del conte Questenberg. Dopo aver studiato a Vienna nel 1711 come paggio del conte, fu \"Kammerdiener\" (valletto) e a partire dal 1722 \"Kapellmeister\" (maestro di cappella) dell'orchestra dello stesso nobile. Nell'arco di diversi anni egli diresse diverse riprese di lavori operistici di Antonio Caldara, Francesco Bartolomeno Conti, Ignazio Maria Conti, Domenico Sarro, Leonardo Vinci, Leonardo Leo, Johann Adolf Hasse e altri, talvolta inserindovi suoi pezzi o apportando adattamenti.\nConsiderazioni sull'artista.\nL'attivit\u00e0 compositiva di M\u00ed\u010da \u00e8 compresa tra il 1723 al 1738. Il suo unico lavoro operistico giunto sino a noi (anche se non interamente, dato che risulta perduta la musica del 3\u00b0 atto), ossia il dramma \"L'origine di Jaromeriz in Moravia\", presenta un linguaggio affine a quello delle opere di Caldara. Le ouverture (sinfonie) delle sue cantate secolari seguono lo schema della sinfonia italiana, ossia sono strutturate in ordine tripartito Allegro-Adagio-Allegro. Una sua sinfonia in re magg. (pubblicata a Praga nel 1946) \u00e8 attualmente stata attribuita al nipote Franti\u0161ek Adam M\u00ed\u010da. Franti\u0161ek Anton\u00edn M\u00ed\u010da compose inoltre diversi sepolcri (oratori pasquali) per solisti, coro e strumenti, tra i quali la maggior parte con testo in ceco."}
{"id": "2044421", "revid": "838137", "url": "https://it.wikipedia.org/wiki?curid=2044421", "title": "Regimini Universalis Ecclesiae", "text": "Regimini Universalis Ecclesiae \u00e8 una bolla pontificia di papa Leone X pubblicata il 4 maggio 1515, per promulgare il decreto della X sessione del Concilio Lateranense V relativo alle esenzioni e ai diritti dei vescovi.\nLa bolla (o decreto conciliare) inizia con l'espressione \"\u201cLeo episcopus servus servorum dei ad perpetuam rei memoriam sacro approbante concilio\u201d\", ad indicare che con la sua bolla il papa promulga decisioni con l'approvazione del concilio.\nCon questa bolla, il papa ed il concilio intendevano intervenire per riformare alcuni abusi presenti nella Chiesa, e rispondere in questo modo all'invocazione di riforma \"in capite et membris\" che proveniva dalla base. Alcune decisioni assunte:"}
{"id": "2044423", "revid": "110157", "url": "https://it.wikipedia.org/wiki?curid=2044423", "title": "Lappa", "text": "Lappa () \u00e8 un ex comune della Grecia nella periferia di Creta (unit\u00e0 periferica di Retimo) con 2.628 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Retimo.\nIl nome del comune richiama quello dell'antica citt\u00e0 di Lappa, ora corrispondente al villaggio di Argyroupoli."}
{"id": "2044426", "revid": "19752519", "url": "https://it.wikipedia.org/wiki?curid=2044426", "title": "Green Street Hooligans", "text": ""}
{"id": "2044428", "revid": "1534511", "url": "https://it.wikipedia.org/wiki?curid=2044428", "title": "Mar di Bali", "text": "Il mar di Bali (indonesiano: \"Laut Bali\") \u00e8 un mare localizzato a nord dell'isola di Bali e a sud dell'isola di Kangean in Indonesia. \u00c8 una sezione dell'Oceano Pacifico e fa parte del Mediterraneo Australasiatico.\nIl mare costituisce la sezione sud-ovest del mar di Flores, e lo Stretto di Madura si apre verso ovest.\nIl Mar di Bali \u00e8 talvolta raggruppato con il mar di Flores per scopi oceanografici, tuttavia in altre carte nautiche, \u00e8 segnalato come un mare distinto. Il mare copre una superficie di 45.000 km quadrati, e la sua profondit\u00e0 massima raggiunge i 1.590 metri. Come movimento delle masse d'acqua costituisce un continuo con i vicini mar di Flores e mar di Giava.\nQuesta regione \u00e8 soggetta storicamente al rischio tsunami. L'eruzione del Tambora del 1815 caus\u00f2 uno tsunami che si abbatt\u00e9 sulla costa il 22 settembre 1815 a e tre anni pi\u00f9 tardi, l'8 settembre 1818, in conseguenza a successive attivit\u00e0 vulcaniche, a . Altri due tsunami sono stati registrati nel 1857 e nel 1917 con altezza massima di 3 metri e 2 metri rispettivamente."}
{"id": "2044430", "revid": "125755924", "url": "https://it.wikipedia.org/wiki?curid=2044430", "title": "Maharashtra Open", "text": "Il Maharashtra Open \u00e8 il principale torneo tennistico indiano dal 1996. Si svolge attualmente a Pune. Dal 1996 per quattro edizioni, si \u00e8 svolto in aprile, per poi essere spostato alla prima settimana di gennaio dal 2000.\nIn seguito al cambio dello sponsor dovuto al disinvestimento da aziende produttrici di tabacco, il torneo \u00e8 stato anche TATA Open dal 2002 al 2004, e dall'anno successivo \u00e8 co-sponsorizzato dal governo del Tamil Nadu, collaborazione che terminer\u00e0 nel 2010. I campi sono quelli in cemento all'aperto del SDAT Tennis Stadium di Nungambakkam.\nIl torneo si svolgeva a Chennai dal 1996 al 2017, mentre nel 2018 \u00e8 stato spostato a Pune."}
{"id": "2044434", "revid": "508036", "url": "https://it.wikipedia.org/wiki?curid=2044434", "title": "Tauriana", "text": "Tauriana o \"Taureana\" (\"Taurianum\" in latino, \"\u03a4\u03b1\u03c5\u03c1\u03b1\u03bd\u03af\u03b1\" in greco) fu una citt\u00e0 brettia, che si trovava nella parte meridionale della Calabria. Le sue rovine sono state localizzate nel territorio di Palmi. Il nome della citt\u00e0 deriva da quello del populus italico che la fond\u00f2, i tauriani.\nLa citt\u00e0 brettia, che sorgeva sulla riva sud del fiume Metauros (probabilmente il Petrace), segnava il confine del territorio di Rhegion (Reggio Calabria) sul versante tirrenico nord-occidentale, oltre cui iniziava quello di Locri Epizefiri. Successivamente romana e poi bizantina, Tauriana venne distrutta dai saraceni nella met\u00e0 del X secolo. Gran parte dei rinvenimenti archeologici costituiscono il Parco Archeologico dei Tauriani.\nAttualmente porta il nome di Taureana una frazione del comune di Palmi.\nTerritorio.\nL'area dell'antica Tauriana \u00e8 collocabile nel territorio in cui oggi ricade il comune di Palmi, morfologicamente identificabile con una serie di pianori coltivabili, costituiti da terrazzi marini d'et\u00e0 pleistocenica, suddivisi in diversi ordini fino a raggiungere i primi aspri contrafforti aspromontani. Particolarmente visibili dalla zona, nelle giornate in cui i venti spirano da nord, sono l'arcipelago Eoliano e la costa nord-orientale della Sicilia, il cui legame artistico-commerciale con questo territorio sin dall'et\u00e0 protostorica \u00e8 documentato anche dai rinvenimenti di ossidiana e dalle medesime classi ceramiche.\nStrategica era l'ubicazione di questo territorio pressoch\u00e9 all'imbocco dell'area dello Stretto, nota agli antichi greci e latini come \"Fretum Siculum\" e temuta per la pericolosit\u00e0 del suo attraversamento a causa di venti e correnti incontrollabili. Pertanto tale ubicazione, favor\u00ec il suo inserimento nei percorsi commerciali marittimi, tipici dell'area mediterranea, da sempre. Ancora oggi il Portolano sconsiglia la navigazione a vela nello Stretto di Messina, perci\u00f2 \u00e8 fondamentale che i naviganti conoscano bene il gioco delle correnti, dei vortici e la direzione dei venti.\nStoria.\nStoria antica.\nIn epoca antica la zona in cui sorgeva Tauriana costituiva l'estremo nord della \"chora\" di Rhegion. Tauriana era contigua alla vicina citt\u00e0 di Metauros, fondata nel VII secolo a.C. nei pressi della foce del fiume omonimo. Il fiume fungeva, tra l'altro, da divisione tra le due citt\u00e0.\nSulla fondazione della citt\u00e0, alcune leggende narrano di una possibile colonizzazione achea dell'area in cui sorse Tauriana. Altre ipotesi ricollegano la nascita della citt\u00e0 alla seconda met\u00e0 del IV secolo a.C., quando dei gruppi brettii, che si erano resi autonomi dai lucani, raggiunsero la Calabria meridionale conquistando diverse citt\u00e0: \u00e8 il caso di centri come Terina, Hipponion e Petelia. Pertanto, nell'et\u00e0 ellenistica, vi fu la conquista del territorio a sud del Metaurus da parte di un popolo brettio, nello specifico i \u00abTauriani\u00bb.\nLa citt\u00e0 \u00e8 segnalata in atti ufficiali di et\u00e0 successiva, quando Tito Livio asserisce che nel 212 a.C., in occasione della guerra annibalica, nel Bruttium vi fu il passaggio dei Taureani, unitamente ai Cosentini, \u00absotto la protezione di Roma\u00bb. Il passaggio \u00e8 il seguente:\nCon la romanizzazione della zona, successiva alla guerra sociale, la presenza brettia sul territorio spar\u00ec ed i tauriani, grazie ad un buon rapporto con i romani, conquistarono un'autonomia politica e amministrativa che permise loro di avere un proprio territorio, abbandonando la condizione di subordine nei confronti della citt\u00e0 di Rhegion.\nAnche Catone narra dell'esistenza dei Tauriani, dando un'indicazione della zona in cui vi era il loro territorio. Il confine con il territorio di Rhegion era dato dal fiume \"Pecoli\". Secondo alcuni archeologi, questo passo catoniano darebbe una base storica alla leggenda sui legami di Tauriana con gli achei.\nDi una \u00abcitt\u00e0 dei Tauriani\u00bb scrivono anche Pomponio Mela e Plinio il Vecchio nel I secolo d.C.. Quest'ultimo la definisce come \"Tauroentum oppidum\" nel seguente passaggio:\nLa Tavola Peutingeriana, nel segmento VI, riporta l'esistenza della citt\u00e0 di Tauriana in et\u00e0 imperiale. \nAnche l'Anonimo Ravennate cita, per l'et\u00e0 tardo antica, Tauriana tra le citt\u00e0 collocate \u00abvicino allo stretto che divide la Sicilia e l'Italia\u00bb.\nAttorno al III-IV secolo la citt\u00e0 divenne sede vescovile. L'episcopato garantiva, nonostante le numerose devastazioni e i vari sconvolgimenti, il perdurare del toponimo di Tauriana. Difatti la citt\u00e0 seguiva il \"suo\" vescovo nelle traslazioni di sede o nell'identit\u00e0 culturale e religiosa.\nCon il passaggio del territorio sotto il controllo dell'Impero romano d'Oriente, all'interno del Thema di Calabria, Tauriana ricadeva nell'area della \"Turma delle Saline\".\nMedioevo.\nNegli anni intorno al 590, Tauriana fu preda di scorrerie longobarde provenienti dal ducato di Benevento. A causa di ci\u00f2 il vescovo della citt\u00e0 si rifugi\u00f2 a Messina ed i monaci si dispersero per la Sicilia). Anche nei secoli successivi si verificarono scorrerie saracene, in quanto la citt\u00e0 era molto esposta essendo situata sul mare.\nTra il VII secolo e l'VIII secolo, Tauriana risult\u00f2 gi\u00e0 gravemente danneggiata da un'incursione effettuata o dai saraceni d'Africa o dai longobardi\nOltre questo, sono le poche le notizie che ci sono pervenute sulla vita della citt\u00e0. Quel poco che \u00e8 a conoscenza \u00e8 dovuto al \"bios\" della vita di san Fantino il Vecchio, scritto nell'VIII secolo da Pietro, vescovo della Diocesi di Tauriana. Tra l'altro il \"bios\" narra di un'incursione saracena, al quale segu\u00ec la leggenda di un miracolo compiuto da San Fantino e dalla Vergine Maria, in seguito alle preghiere della popolazione rivolte sulle tomba del santo. A seguito di tale evento, nacque nella citt\u00e0 il culto verso \"Santa Maria ab alto Mari\".\nSempre nell'VIII secolo, vi fu l'abbandono della vicina citt\u00e0 di Metauros. Pertanto il centro abitato di Tauriana si espanse anche sulla riva nord del fiume Metauros.\nNel 904 il porto della citt\u00e0 ospit\u00f2 una nave che trasportava, da Salonicco, le spoglie di sant'Elia di Enna. Ad aspettare il feretro vi erano i figli spirituali del santo, che portarono le sue spoglie nel vicino monte Salinas, dove il monaco visse gran parte della sua vita costruendo anche un monastero.\nTauriana, negli ultimi anni della sua esistenza e cio\u00e8 verso la met\u00e0 del X secolo, bench\u00e9 avesse perso da qualche secolo la sua antica floridezza e grandezza, era rimasta la sola citt\u00e0 marittima nel versante occidentale dell'estrema Calabria, e cio\u00e8 tra il castello di Scilla e la terra di Nicotera.\nEssendo il mare era preda di pirati, che frequentemente corseggiavano le riviere della zona, la gente trov\u00f2 rifugio nei posti interni, sui monti e nelle valli. Pertanto i luoghi vicini al mare rimasero deserti. Quindi nei dintorni di Tauriana non esisteva alcun villaggio, e vi erano solo i vari conventi di monaci basiliani che sorgevano sul monte Salinas e nel \"territorio mercuriense\", in cui vi era un castello chiamato \"Seminaio\" o \"Seminario\" che in seguito prese il nome di Seminara.\nLe fonti storiche datano al 951 la distruzione di Tauriana. In quell'anno l'emiro di Palermo Ab\u016b l-Q\u0101sim al-Hasan, per il mancato tributo dovutogli dai bizantini a cui apparteneva la parte estrema dell'Italia meridionale, sped\u00ec in Calabria agguerrite milizie decise ad occupare il territorio. L'emiro chiese aiuto al califfo d'Africa, che mand\u00f2 prontamente un esercito di agareni ed una numerosa armata, guidati da Farag Mohadded. Espugnata Reggio Calabria, le milizie percorsero tutto il versante meridionale della Calabria apportando ovunque devastazioni, saccheggi ed eccidi. Gli abitanti di Tauriana, saputo della venuta dei saraceni, abbandonarono la citt\u00e0 in quanto quest'ultima era poco difendibile poich\u00e9 priva di mura difensive, scarsamente popolata ed ancora rovinata dalle precedenti incursioni. Per questo la popolazione si rifugi\u00f2 nei castelli pi\u00f9 vicini abbandonando Tauriana. La citt\u00e0 fu infatti assalita dall'esercito di agareni, mori e cartaginesi i quali, non trovando abbondante bottino, la distrussero interamente e devastarono tutto il territorio circostante.\nLa parte nobile della popolazione, con il clero ed il vescovo, trovarono riparo in \"Seminario\" (Seminara) mentre la restante parte dei taurianensi, non potendosi riparare in essa, trovarono scampo in \"Mamertium Oppidum\" (Oppido Mamertina), \"Calatrum\" (Galatro), \"Quinquefrondium\" (Cinquefrondi). Altri ancora, sulle rovine di \"Sappominulim\", cominciarono ad edificare la citt\u00e0 di Terranova, di San Martino e di Pedavoli.\nLa parte dei taurianensi dedita ai traffici marittimi, trovandosi a disagio nei paesi interni, si stanzi\u00f2 vicino al mare ma nella parte alta della costiera, tra il monte Salinas ed il fiume Metaurus, cio\u00e8 sopra la zona di Rovaglioso. In quale luogo vi era una contrada chiamata \"De Palmis\", ed il villaggio che vi edificarono divenne col tempo l'attuale Palmi.\nLe terre su cui sorgeva Tauriana, formate da vaste e spopolate contrade, furono assoggettate alla giurisdizione di Seminara, che era rimasta la sola citt\u00e0 a sorgere non lontano dal mare. Pertanto le terre di Tauriana seguirono le vicende di Seminara fino al 1632 e, da tale anno ad oggi, le vicende di Palmi che aveva ottenuto in quell'anno l'indipendenza.\nNel 1086, Ruggiero I conte di Calabria, che aveva istituito nel 1081 il vescovado di Mileto, aggiunse a quest'ultima i territorio della distrutta ed abbandonata diocesi di Tauriana, essendo rimasta vuota la sede.\nIl porto della citt\u00e0 visse fino al secolo XVIII. Difatti si presume che, sempre nell'XI secolo, vi approd\u00f2 Ruggiero I per sbarcare in Calabria dalla Normandia.\nArcheologia.\nIl primo strumento storico sulle ricerche dell'antica Tauriana \u00e8 il libro \"Metauria e Tauriana\", scritto dallo studioso Antonio De Salvo sul finire del XIX secolo, nel quale l'autore indica una pianta dei ruderi ancora visibili.\nSono appunto della fine del XIX secolo i primi rinvenimenti fortuiti. Essi si concentrano prevalentemente sul litorale di Scin\u00e0 e sul pianoro dell'odierna Taureana di Palmi e riguardano l'area in et\u00e0 greco-italica, imperiale e bizantino-medievale.\nNegli anni novanta dello scorso secolo, alcune ricerche hanno portato all'individuazione di resti di assi stradali, strutture abitative, piani pavimentali, canalette di scolo, dolia per derrate alimentari, tutti riconducibili ad un'et\u00e0 compresa tra la seconda met\u00e0 del IV secolo a.C. ed il I secolo a. C.."}
{"id": "2044435", "revid": "320578", "url": "https://it.wikipedia.org/wiki?curid=2044435", "title": "26\u00ba Battaglione Bersaglieri &quot;Castelfidardo&quot;", "text": ""}
{"id": "2044437", "revid": "116944", "url": "https://it.wikipedia.org/wiki?curid=2044437", "title": "Taurianum", "text": ""}
{"id": "2044442", "revid": "729019", "url": "https://it.wikipedia.org/wiki?curid=2044442", "title": "Isola Cornwallis (Nunavut)", "text": "Cornwallis \u00e8 un'isola del Canada dell'arcipelago delle Isole Regina Elisabetta situate nell'Arcipelago artico canadese nel territorio del Nunavut.\n\u00c8 localizzata a ovest dell'isola di Devon e misura una larghezza massima di 110\u00a0km. Possiede una superficie di 6.995\u00a0km\u00b2 il che la pone come al 96\u00ba posto tra le isole pi\u00f9 grandi del mondo, e al 21\u00b0 tra le isole canadesi. Il canale di Wallington la separa dall'isola di Devon e tramite il canale di Perry (stretto di Barrow) dall'isola di Somerset a sud. A ovest \u00e8 situata l'isola di Bathurst.\nIl villaggio principale \u00e8 \"Resolute\", nella parte meridionale dell'isola.\nL'isola fu scoperta da Sir William Edward Parry nel 1819, e nominata in onore dell'ammiraglio della Royal Navy britannica Sir William Cornwallis."}
{"id": "2044448", "revid": "287204", "url": "https://it.wikipedia.org/wiki?curid=2044448", "title": "Gurevi\u010d", "text": ""}
{"id": "2044450", "revid": "28592", "url": "https://it.wikipedia.org/wiki?curid=2044450", "title": "Gurevich", "text": ""}
{"id": "2044454", "revid": "121836", "url": "https://it.wikipedia.org/wiki?curid=2044454", "title": "Marchese di Buckingham", "text": ""}
{"id": "2044456", "revid": "28592", "url": "https://it.wikipedia.org/wiki?curid=2044456", "title": "\u017dukovsky", "text": ""}
{"id": "2044458", "revid": "122489216", "url": "https://it.wikipedia.org/wiki?curid=2044458", "title": "Eissportverein Zug", "text": "Gli EV Zug sono una squadra di hockey su ghiaccio svizzera, fondata nel 1967 con sede a Zugo. Attualmente la squadra milita nel massimo campionato svizzero, la National League A. Il presidente della squadra \u00e8 Roland Staerkle, mentre l'allenatore \u00e8 Dan Tangnes.\nPalmar\u00e8s.\nNational League A.\n2 vittorie"}
{"id": "2044463", "revid": "1543377", "url": "https://it.wikipedia.org/wiki?curid=2044463", "title": "Michail Naumovi\u010d Gurevi\u010d", "text": "Maestro internazionale dal 1985, \u00e8 grande maestro internazionale dal 1989.\nBiografia.\nCampione ucraino nel 1984 e russo nel 1985, in quella occasione vinse allo spareggio una controversa finale a tre con Oleksandr \u010cernin e Viktor Gavrikov. Poich\u00e9 evidentemente non godeva della fiducia delle autorit\u00e0 sovietiche, non gli venne permesso di uscire dal paese per partecipare al torneo interzonale e i due sconfitti Gavrikov e \u010cernin vi andarono in sua vece.\nNel periodo tra il 1989 e il 1991 fu costantemente tra i primi dieci scacchisti al mondo. Nell'aprile del 1989 si distinse nel torneo svoltosi nella citt\u00e0 di Tel Aviv, mentre Il suo miglior piazzamento assoluto fu il quinto posto, raggiunto tra il gennaio 1990 ed il gennaio 1991, nelle classifiche FIDE, con punteggi Elo rispettivamente di 2645 e 2650.\nSi \u00e8 poi trasferito in Turchia, dove nel 2006 ha vinto il campionato turco.\nMetodo di gioco.\nNel gioco con il nero predilige la difesa francese contro l'apertura di re, mentre nel gambetto di donna utilizza maggiormente la difesa nimzo-indiana."}
{"id": "2044465", "revid": "28592", "url": "https://it.wikipedia.org/wiki?curid=2044465", "title": "Mikhail Gurevich (scacchista)", "text": ""}
{"id": "2044466", "revid": "290948", "url": "https://it.wikipedia.org/wiki?curid=2044466", "title": "Recipiente agitato", "text": ""}
{"id": "2044468", "revid": "110157", "url": "https://it.wikipedia.org/wiki?curid=2044468", "title": "Bione (torrente)", "text": "Il torrente Bione \u00e8 il terzo torrente per importanza della citt\u00e0 di Lecco. \nIn realt\u00e0 non \u00e8 paragonabile per portata agli altri due, il Caldone e il Gerenzone, ma \u00e8 stato reso celebre dal libro \"I Promessi Sposi\". Lucia si imbarca proprio sulla foce di questo torrente nel fuggire da Lecco nel noto passo \"Addio monti...\".\nIl torrente Bione nasce ai piedi dei Piani d'Erna e dopo aver percorso la Valle Comera attraversa la citt\u00e0 di Lecco prima di gettarsi nel lago di Garlate. \nNon \u00e8 questa la foce descritta dal Manzoni in quanto il corso del torrente fu deviato nel 1846; prima di questa data esso era un affluente del fiume Adda."}
{"id": "2044469", "revid": "315424", "url": "https://it.wikipedia.org/wiki?curid=2044469", "title": "Torrente Bione", "text": ""}
{"id": "2044472", "revid": "298055", "url": "https://it.wikipedia.org/wiki?curid=2044472", "title": "Nemici di Capitan Marvel", "text": ""}
{"id": "2044473", "revid": "124830003", "url": "https://it.wikipedia.org/wiki?curid=2044473", "title": "Fecola di patate", "text": "La fecola di patata \u00e8 l'amido estratto dai tuberi della pianta della patata. Le patate vengono schiacciate, liberando cos\u00ec i granuli di amido (amiloplasti). L'amido viene successivamente lavato ed essiccato assumendo l'aspetto di una polvere bianca.\nUtilizzo in cucina.\nEssendo totalmente inodore e particolarmente leggera \u00e8 usata come addensante per creme e nella pasticceria in generale. Trova applicazione, ad esempio, nella preparazione di torte e altri dolci da forno che contribuisce a rendere soffici.\nDeve essere conservata in un luogo particolarmente asciutto per preservarne le caratteristiche.\nUtilizzo in fotografia.\nLa fecola di patate \u00e8 stata utilizzata in una delle prime tecniche di fotografia a colori, l'autocromia, brevettata dai fratelli Lumiere, pi\u00f9 noti per essere stati gli inventori della cinematografia piuttosto che per quest'altra loro invenzione in campo fotografico.\nEppure, l'autocromia, brevettata nel 1903 e commercializzata nel 1907, "}
{"id": "2044476", "revid": "647919", "url": "https://it.wikipedia.org/wiki?curid=2044476", "title": "EV Zugo", "text": ""}
{"id": "2044480", "revid": "1305772", "url": "https://it.wikipedia.org/wiki?curid=2044480", "title": "Michail Gurevi\u010d", "text": ""}
{"id": "2044481", "revid": "196390", "url": "https://it.wikipedia.org/wiki?curid=2044481", "title": "Papervision 3d", "text": ""}
{"id": "2044482", "revid": "28592", "url": "https://it.wikipedia.org/wiki?curid=2044482", "title": "Omonimi", "text": ""}
{"id": "2044483", "revid": "196390", "url": "https://it.wikipedia.org/wiki?curid=2044483", "title": "Papervision", "text": ""}
{"id": "2044484", "revid": "28592", "url": "https://it.wikipedia.org/wiki?curid=2044484", "title": "Mikhail Gurevi\u010d", "text": ""}
{"id": "2044485", "revid": "729019", "url": "https://it.wikipedia.org/wiki?curid=2044485", "title": "Franco Properzi", "text": "Dal 2020 \u00e8 allenatore del .\nBiografia.\nNato in India, Paese dove suo padre all'epoca lavorava, tornato in Italia crebbe a Milano; esord\u00ec in campionato nell\u2019 (poi Mediolanum e in seguito Milan Rugby) e vinse con la squadra del capoluogo lombardo quattro titoli di campione d\u2019Italia formando una coppia di prime linee con Massimo Cuttitta che in seguito fu proposta anche in nazionale.\nIn azzurro fu chiamato nel 1990 da Bertrand Fourcade, allora C.T.: esord\u00ec il 7 aprile di quell\u2019anno, nel corso della Coppa FIRA 1989-90 a Napoli contro la ; successivamente, prese parte alla in Inghilterra, disputando tutti i tre incontri della prima fase.\nVinse con la formazione milanese i titoli di campione d\u2019Italia nel 1991, 1993, 1995 e 1996; il nuovo C.T. della Nazionale Georges Coste lo conferm\u00f2 titolare della prima linea azzurra e lo inser\u00ec nella squadra per la in Sudafrica.\nNel 1997 vinse la Coppa FIRA, laureandosi campione d\u2019Europa, nella finale di Grenoble contro la vinta 40-32.\nNel 1998 si trasfer\u00ec al e, nelle 5 stagioni da giocatore nella squadra bianco-verde, vinse altri 3 titoli di campione d\u2019Italia.\nPrese, ancora, parte alla in Galles, la sua terza e ultima; chiuse la carriera internazionale nel 2001, disputando le ultime tre partite del Sei Nazioni di quell'anno, contro , e .\nNel 2002 la Federazione Italiana Rugby gli affid\u00f2 l\u2019incarico di analista video della nazionale, che tenne fino al 2006.\nTerminata l\u2019attivit\u00e0 di giocatore nel 2003, fu vice allenatore del fino a tutta la stagione 2009-10; nella stagione successiva fu chiamato dal tecnico Eugenio Eugenio del come suo assistente e, alle dimissioni del primo dopo soli tre mesi ricopr\u00ec l'incarico di allenatore supplente fino alla nomina di Umberto Casellato, del quale divenne vice nell'anno del primo scudetto moglianese nel campionato di Eccellenza 2012-13.\nDopo avere diretto le giovanili del Mogliano fino al 2018, si \u00e8 trasferito al dove \u00e8 collaboratore tecnico per la preparazione degli avanti e della mischia."}
{"id": "2044486", "revid": "599013", "url": "https://it.wikipedia.org/wiki?curid=2044486", "title": "Elfi Deufl", "text": "Biografia.\nDiscesita pura , Elfi Deufl ottenne i primi risultati internazionali di rilievo nella stagione 1973-1974, quando vinse la medaglia d'oro agli Europei juniores di Jasn\u00e1 e la classifica di specialit\u00e0 in Coppa Europa. Nella stagione seguente colse il suo primo risultato di rilievo in Coppa del Mondo giungendo 6\u00aa il 21 dicembre a Saalbach; il 10 dicembre 1975 conquist\u00f2 il suo primo podio nel circuito, piazzandosi 2\u00aa ad Aprica dietro alla compagna di squadra Brigitte Totschnig.\nIl 21 gennaio 1976 sal\u00ec per la seconda ed ultima volta sul podio in Coppa del Mondo con il 3\u00ba posto colto a Bad Gastein, dietro alle svizzere Doris De Agostini e Marlies Oberholzer; nella stessa stagione agli Europei juniores di G\u00e4llivare conquist\u00f2 la medaglia di bronzo. L'ultimo piazzamento della sua attivit\u00e0 agonistica fu l'8\u00ba posto ottenuto nella discesa libera di Coppa del Mondo disputata a Garmisch-Partenkirchen l'11 gennaio 1977."}
{"id": "2044487", "revid": "110157", "url": "https://it.wikipedia.org/wiki?curid=2044487", "title": "Chiesa di Santa Maria della Clemenza", "text": "La chiesa di Santa Maria della Clemenza \u00e8 una chiesa sconsacrata di Roma, nel rione Trastevere, situata in Vicolo del Piede, 13/A.\nLa piccola chiesa risale ai primi anni del XVII secolo. Nel 1675 essa fu concessa all'Arciconfraternita del Santissimo Sacramento di Santa Maria in Trastevere, dicitura che si pu\u00f2 leggere ancora oggi nell'architrave sopra la porta d'ingresso. Particolare oggetto di culto era un'icona bizantina dell'VIII secolo, raffigurante la cosiddetta \"\u201cMadonna della Clemenza\u201d\".\nDopo il 1870 rimase chiusa per diciotto anni; quindi, restaurata ed ampliata, fu riaperta al culto il 10 marzo 1888. Sopra la porta, nell'interno, si trovava un'epigrafe in marmo, postavi dai confratelli nel 1705, a ricordare i benefici e i privilegi con i quali Clemente XI, gi\u00e0 primicerio e poi protettore della confraternita, la decor\u00f2 assieme all'altare del piccolo oratorio.\nQuando la confraternita cess\u00f2 di esistere ai primi del Novecento, l'oratorio fu sconsacrato ed adibito ad usi civili; oggi \u00e8 sede di un ristorante."}
{"id": "2044489", "revid": "28592", "url": "https://it.wikipedia.org/wiki?curid=2044489", "title": "Medaglia di Lenin", "text": ""}
{"id": "2044490", "revid": "1305772", "url": "https://it.wikipedia.org/wiki?curid=2044490", "title": "Bank of America Plaza", "text": ""}
{"id": "2044491", "revid": "72396", "url": "https://it.wikipedia.org/wiki?curid=2044491", "title": "ANSYS CFX", "text": "ANSYS CFX \u00e8 un software commerciale della ANSYS per fluidodinamica computazionale (o CFD), utilizzato per simulare il comportamento dei fluidi in un'ampia variet\u00e0 di applicazioni, per sistemi operativi Unix, Microsoft Windows, e Linux.\nDescrizione.\nPossono essere ad esempio simulati: il passaggio di una corrente marina sotto lo scafo di una nave, il comportamento di una turbomacchina, l'aerodinamica di un velivolo, sistemi HVAC, recipienti agitati, e cicloni.\nIl CFX-4 deriva da Flow3D, sviluppato originariamente dalla United Kingdom Atomic Energy Authority (UKAEA), mentre il modulo TASCflow fu sviluppato dalla Advanced Scientific Computing (ASC) di Waterloo (nell'Ontario, Canada).\nIl software Flow3D fu commercializzato dall'UKAEA a cavallo tra gli anni '80 e gli anni novanta. A met\u00e0 degli anni '90 cambi\u00f2 nome in CFX-4, in quanto il nome Flow-3D era gi\u00e0 utilizzato negli Stati Uniti d'America da un'altra casa produttrice di software."}
{"id": "2044499", "revid": "124979478", "url": "https://it.wikipedia.org/wiki?curid=2044499", "title": "Mick McCarthy", "text": "\u00c8 stato giocatore prima e allenatore poi della nazionale irlandese. Ha inoltre allenato, a livello di club, il , il , il , l' e l'APOEL.\nCarriera.\nGiocatore.\nClub.\nMick McCarthy inizia la sua carriera nel Barnsley F.C., squadra della sua citt\u00e0, debuttando il 20 agosto 1977 nella partita contro il Rochdale A.F.C. vinto per 4 a 0. Rest\u00f2 per due anni in Quarta Divisione, prima che il club fosse promosso. Due anni dopo, la sua squadra sal\u00ec in Seconda Divisione. Nel dicembre 1983 passer\u00e0 poi al . Lo stesso anno viene promosso e Mick ha la possibilit\u00e0 di giocare al pi\u00f9 alto livello calcistico nazionale. A seguito di questa esperienza, viene ceduto, nel maggio 1987, al . Il Celtic si trova nella massima serie scozzese, e McCarthy, nella sua prima stagione in Scozia, riesce a vincere sia il campionato che la coppa nazionale. L'anno successivo il Celtic riesce a vincere la Scottish Cup, arrivando poi terzo in campionato.\nNel luglio 1989 si trasferisce nuovamente in un altro Stato, questa volta in Francia, diventando un giocatore dell'Olympique Lione. Resta solo un anno in Francia e nel marzo 1990 torna in Inghilterra, questa volta per il Millwall. Le due stagioni successive sono piene di infortuni che lo inducono, nel 1992, a lasciare il mondo del calcio giocato per dedicarsi alla carriera da allenatore.\nNazionale.\nA dispetto del luogo di nascita, suo padre Charles era irlandese, e McCarthy fu quindi convocato dalla Nazionale irlandese. Fece il suo debutto internazionale il 23 maggio 1984, in un'amichevole contro la Polonia. Viene chiamato poi per giocare gli Europei 1988, dove diviene capitano.\nL'apice della sua carriera internazionale avviene nel 1990, quando partecipa ai Mondiali di Italia 1990, venendo eliminato dai padroni di casa ai quarti di finale. Al suo ritiro dalla Nazionale, McCarthy avr\u00e0 collezionato 57 presenze, segnando due volte: la prima contro la Jugoslavia nell'aprile 1988 e la seconda contro gli Stati Uniti nel giugno 1992.\nAllenatore.\nMillwall.\nMcCarthy divenne, nel marzo 1992, sia giocatore che allenatore del Millwall, dopo l'esonero di Bruce Rioch. Nella sua prima stagione completa (1992-1993), fu tesserato come giocatore, ma alla fine gioc\u00f2 una sola volta nella Coppa Anglo-Italiana prima di dedicarsi esclusivamente al ruolo di allenatore.\nPort\u00f2, nella stagione 1993-1994, la sua squadra al terzo posto in campionato e alla conseguente qualificazione ai play-off, dove il Millwall perse contro il in semifinale. Durante la stagione 1995-1996 McCarthy si candid\u00f2 per diventare allenatore della nazionale irlandese, dopo le dimissioni di Jack Charlton. McCarthy fu presentato ufficialmente il 5 febbraio 1996, due giorni dopo avere rescisso il proprio contratto con il Millwall.\nIrlanda: prima esperienza.\nDopo aver fallito la qualificazione al campionato del mondo del 1998 e al campionato d'Europa del 2000 ai play-off (nel primo caso contro il Belgio, nel secondo contro la Turchia per la regola dei goal in trasferta dopo due pareggi), McCarthy riusc\u00ec a portare l'Irlanda alla fase finale del campionato del mondo del 2002, svoltasi in Corea del Sud e Giappone. La sua squadra super\u00f2 il girone e fu eliminata agli ottavi di finale dalla Spagna ai rigori. Nell'avvicinamento all'appuntamento mondiale McCarthy aveva lasciato fuori rosa, a seguito di un diverbio nato dopo delle critiche al suo indirizzo rilasciate dal calciatore a alcuni giornalisti, il centrocampista del Manchester United Roy Keane, uno dei calciatori pi\u00f9 importanti. McCarthy rest\u00f2 alla guida della nazionale fino al 5 novembre 2002, giorno in cui rassegn\u00f2 le dimissioni dopo un totale di 29 vittorie, 19 pareggi e 20 sconfitte.\nSunderland.\nIl 12 marzo 2003 venne messo sotto contratto dal dopo l'esonero dell'allenatore Howard Wilkinson, che aveva perso sei partite consecutive e aveva lasciato la squadra in uno stato nel quale sarebbe retrocessa quasi sicuramente. McCarthy non riusc\u00ec a fermare la caduta del Sunderland in seconda divisione, ma l'anno successivo port\u00f2 il Sunderland al terzo posto finale e ai play-off per la promozione in Premier League, dove venne sconfitto in semifinale dal Crystal Palace ai tiri di rigore.\nIl tecnico complet\u00f2 il ritorno in Premier League dei \"Black Cats\" nella stagione 2004-2005, conseguendo il primo posto grazie ai 94 punti raccolti durante l'anno. Nel 2005-2006 il Sunderland non and\u00f2 bene in campionato e, dopo aver conquistato appena 16 punti, il 6 marzo 2006 McCarthy diede le dimissioni.\nWolverhampton Wanderers.\nIl 21 luglio 2006 divenne l'allenatore del , rimpiazzando Glenn Hoddle. McCarthy punt\u00f2 sui giovani e, alla fine della stagione, si qualific\u00f2 ai play-off, dove venne eliminato dal . Nel 2007-2008 arriv\u00f2 settimo in campionato a pari punti con il sesto, ma quest'ultimo club and\u00f2 ai play-off in quanto aveva una differenza reti migliore per un solo gol di margine. Il 18 aprile 2009, con la vittoria per 1-0 sul Queens Park Rangers, la squadra di McCarthy fu promossa in Premier League. La squadra, sotto la sua guida del tecnico, ottenne ben due salvezze consecutive, conseguendo anche vittorie contro avversari prestigiosi come il Manchester City (2-1), il Liverpool in trasferta (0-1), il Chelsea (1-0) e il Manchester United (2-1) futuro campione d'Inghilterra. La terza stagione in Premier fu la peggiore: dopo un ottimo inizio con 7 punti in 3 partite, frutto di 2 vittorie e 1 pareggio (4 di questi punti furono ottenuti in trasferta), l'annata del club arancio-nero prese una brutta piega, tanto che il 13 febbraio 2012, dopo sei stagioni al timone dei \"Wanderers\", in seguito ad una cattiva serie di risultati culminata con la pesante sconfitta interna per 5-1 nel derby con il West Bromwich, McCarthy fu esonerato dopo la 25\u00aa giornata. Alla fine della stagione i lupi (guidati dal vice Terry Connor, subentrato dopo l'esonero) non riuscirono comunque a salvarsi, chiudendo ultimi in classifica con solo 4 punti ottenuti (frutto di 4 pareggi) nelle restanti 13 partite.\nIpswich Town.\nIl 1\u00ba novembre 2012 fu assunto dall', in Championship, con contratto di due anni e mezzo, dopo la separazione consensuale del club da Paul Jewell. All'esordio, vincendo per 1-0 sul campo del , interruppe una serie di 12 partite del club senza vittorie (13 in tutte le competizioni) e port\u00f2 poi a 13 la serie di partite senza sconfitte, traghettando la squadra fuori dalla zona retrocessione. Il campionato fu chiuso al quattordicesimo posto. Nella stagione seguente il piazzamento finale fu il nono posto e nel 2014-2015 il sesto posto, che valse la qualificazione ai play-off, dove l'Ipswich fu eliminato dal in semifinale. Nelle stagioni seguenti ottenne il settimo e il sedicesimo posto. L'ultima annata alla guida dell'Ipswich fu il 2017-2018: il 29 marzo la societ\u00e0 rese nota la separazione dal tecnico alla fine della stagione, ma il rapporto con McCarthy si interruppe gi\u00e0 il 10 aprile, dopo la vittoria interna per 1-0 contro il .\nIrlanda: seconda esperienza.\nIl 25 novembre 2018 assunse per la seconda volta la guida della nazionale irlandese, sostituendo Martin O'Neill. Port\u00f2 i suoi al primo posto nel girone di qualificazione al ottenendo undici punti dopo cinque partite, ma, a causa di due pareggi e una sconfitta nelle restanti tre partite, la squadra scivol\u00f2 al terzo posto finale, dietro a e . L'Irlanda ebbe comunque accesso ai play-off di qualificazione all'europeo. A causa della pandemia di COVID-19, il campionato europeo 2020, al termine del quale McCarthy avrebbe dovuto lasciare l'incarico, viene rinviato al 2021, cos\u00ec, il 4 aprile 2020, il tecnico si dimette.\nAPOEL.\nIl 2 novembre 2020 firma un contratto biennale con l'APOEL, ma il 5 gennaio 2021 viene esonerato dopo aver collezionato 2 vittorie, 1 pareggio e 5 sconfitte.\nCardiff City.\nIl 22 gennaio 2021 viene assunto dal .\nStatistiche.\nStatistiche da allenatore.\nClub.\n\"Statistiche aggiornate al 1 marzo 2021.\""}
{"id": "2044501", "revid": "1543377", "url": "https://it.wikipedia.org/wiki?curid=2044501", "title": "Return of Django", "text": "Return of Django \u00e8 il secondo album del gruppo musicale giamaicano The Upsetters, pubblicato nel 1970 dall'etichetta discografica Trojan Records.\nIl disco \u00e8 essenzialmente una raccolta di brani strumentali, in precedenza pubblicati su singolo, dagli Upsetters per Lee Perry. Il titolo \u00e8 un riferimento al film \"Django\" di Sergio Corbucci, del 1966; il cosiddetto \"spaghetti-western\", insieme al \"Kung Fu\", era il genere preferito di Lee Perry, ed ebbe su di lui, e sulle sue produzioni discografiche, una notevole influenza. Nel 2003 \u00e8 uscita una nuova edizione del disco su CD, pubblicata ancora dalla Trojan Records, arricchita di 8 bonus tracks.\nSuccesso.\nTra il 1968 e il 1971 pi\u00f9 di venti singoli reggae/rocksteady ebbero notevole successo in Gran Bretagna, raggiungendo le vette delle classifiche di vendita inglesi (le \"UK pop charts\").\nTra queste, due brani strumentali entrarono nella \"top ten\" inglese nello stesso mese (ottobre 1969): \"Return of Django\" degli Upsetters raggiunse il quinto posto della classifica e \"Liquidator\" degli Harry J All Stars il nono.\n\"Return of Django\" nella cultura di massa.\nLa prima traccia, \"Return of Django\", \u00e8 stata utilizzata come colonna sonora nel videogioco .\nTracce.\nCD (del 2003).\nRiedizione del 2003 con 8 \"bonus tracks\"."}
{"id": "2044508", "revid": "1904508", "url": "https://it.wikipedia.org/wiki?curid=2044508", "title": "George Villiers, II duca di Buckingham", "text": "Vita.\nPrimi anni.\nGeorge era il figlio primogenito maschio di George Villiers, primo duca di Buckingham, favorito dei re d'Inghilterra Giacomo I Stuart e Carlo I Stuart e di sua moglie Katherine Manners. Quando il padre mor\u00ec, George aveva appena quattro mesi e fu posto, assieme al fratello minore Francis, sotto la protezione del re. George venne cos\u00ec educato presso il Trinity College di Cambridge dove nel 1642 ottenne la qualifica di Master of Arts.\nLa guerra civile.\nDurante gli anni della guerra civile inglese George si un\u00ec alle truppe realiste di Carlo I e partecip\u00f2 all'attacco presso Lichfield Close dell'aprile 1643. Quando fu troppo pericoloso rimanere in patria, sotto la protezione di Algernon Percy, X conte di Northumberland George pass\u00f2 in Italia e risiedette nelle citt\u00e0 di Firenze e Roma. Suo fratello Francis venne ucciso presso Kingston upon Thames fuori Londra mentre George pass\u00f2 nei Paesi Bassi.\nL'esilio con Carlo II.\nVista la sua partecipazione alla guerra nelle file dei realisti, il governo del Commonwealth con a capo Oliver Cromwell decise di confiscare le terre di Buckingham e di affidarle a Thomas Fairfax, III lord Fairfax di Cameron.\nIl 19 settembre 1649 Carlo II Stuart decise di conferire a George le insegne dell'Ordine della Giarrettiera e il 6 aprile 1650 lo ammise nel Privy Council.\nIn opposizione a Edward Hyde caldeggi\u00f2 un'unione con i presbiteriani scozzesi e accompagn\u00f2 Carlo II in Scozia nel giugno 1650. Qui strinse un'alleanza con Archibald Campbell, I marchese di Argyll. Negli anni successivi comand\u00f2 truppe realiste contro i repubblicani; il 3 settembre 1651 partecip\u00f2 alla battaglia di Worcester per poi fuggire a Rotterdam.\nRitorno in Inghilterra e prigionia.\nNel 1657 Buckingham lasci\u00f2 la corte di Carlo II sul continente e fece ritorno in Inghilterra dove, il 15 settembre, spos\u00f2 Mary, la figlia di Lord Fairfax, colui che aveva ricevuto i suoi possedimenti durante i primi anni del governo di Cromwell. Ben presto per\u00f2 venne accusato di essere l'autore di una congiura dei presbiteriani contro il governo repubblicano e il 9 ottobre venne arrestato, nonostante l'interessamento di Lord Fairfax perch\u00e9 potesse essere prosciolto. Venne condannato a rimanere nella York House, residenza nel centro di Londra; tuttavia nell'aprile riusc\u00ec a fuggire, per poi essere ricatturato il 18 agosto. Venne cos\u00ec rinchiuso nella Torre di Londra. Venne rilasciato solo dietro riscatto pagato da Lord Fairfax; uscito di prigione segu\u00ec il suocero nella dura marcia contro John Lambert.\nLa restaurazione e la \"Cabal\".\nQuando nel 1661 Carlo II torn\u00f2 a Londra, Buckingham, che fu tra i primi ad accoglierlo presso Dover, venne nominato Gentleman of the Bedchamber ed ebbe l'onore di reggere il globo crucigero noto come Sovereign's Orb, creato appositamente per l'incoronazione di Carlo II (23 aprile 1661). Nel settembre dello stesso anno fu nominato Lord Lieutenant del West Riding dello Yorkshire. Qualche mese pi\u00f9 tardi fu scelto per accompagnare la sorella del re, Enrichetta Anna, in Francia, dove avrebbe sposato il duca d'Orl\u00e9ans, fratello minore del re Luigi XIV; venne inoltre ammesso nel Privy Council il 28 aprile 1662 e gli furono restituiti i beni e le rendite che gli erano stati confiscati durante il periodo repubblicano.\nNel 1663 aiut\u00f2 a fermare una rivolta sorta nello Yorkshire mentre nel 1665 partecip\u00f2 alla seconda guerra anglo-olandese.\nTuttavia l'influenza di Lord Clarendon gli impediva di avere accesso ai pi\u00f9 alti settori del potere politico; organizz\u00f2 quindi la caduta di Clarendon, cercando in ogni modo di far venire meno il favore del sovrano nei suoi confronti.\nBen presto, alla fine della seconda guerra contro le Province Unite, gli attuali Paesi Bassi, il re decise di cacciare Clarendon, che fugg\u00ec in Francia con l'accusa di alto tradimento. Si form\u00f2 quindi la \"Cabal\", il gabinetto governativo formato dagli statisti Clifford, Arlington, Buckingham, Ashley (in seguito conte di Shaftesbury) e Lauderdale."}
{"id": "2044514", "revid": "115887588", "url": "https://it.wikipedia.org/wiki?curid=2044514", "title": "Episodi di Quelli dell'intervallo (settima stagione)", "text": "Questa \u00e8 una lista degli episodi della settima stagione della sitcom italiana Quelli dell'intervallo.\nIl bacio.\nValentina si pente del bacio dato a Tinelli nell'ultimo episodio della serie precedente e, con l'aiuto di Secchia, riesce a tornare indietro nel tempo per modificare l'accaduto. La missione riesce con successo, ma Vale, presa dall'entusiasmo per la riuscita della impresa, bacia Tinelli un'altra volta.\nGiovane dentro.\nLa professoressa Martinelli finge di essere giovane per invogliare Tinelli a farla tornare normale ripetendo in modo corretto la lezione sul Teorema di Pitagora.\nAgente segreto.\nTinelli fa finta di essere un agente segreto per piacere a Valentina, la quale lo mette alla prova dandogli una missione difficile: rubare la forcina dai capelli della Martinelli, e Tinelli fallisce.\nLa gita.\nI ragazzi vorrebbero fare una gita scolastica con il denaro della scuola: il budget ammontante a 10453,32 \u20ac. Purtroppo scoprono che i soldi sono stati utilizzati tutti dallo Smilzo per la mensa. Jaky allora decide di fare un concerto e di utilizzare il ricavato per finanziare la gita. Lo Smilzo, per l'entusiasmo della riuscita del concerto, manda in cortocircuito l'impianto elettrico della scuola con un'aranciata che aveva preso per festeggiare.\nDurante l'episodio Jaky canta \"Non c'\u00e8 confine, \"una canzone di Jacopo Sarno, l'attore che lo interpreta.\nL'esame di Spiffy.\nPer vendicarsi di Spiffy, i ragazzi gli fanno credere quel giorno si terranno gli esami. Spiffy, per\u00f2, scoperto il trucco, si allea col preside e con la prof. Martinelli per far pensare ai compagni che gli esami siano effettivamente quel giorno. Lo scherzo di Spiffy funzioner\u00e0 ma quando dir\u00e0 la frase \"non c'\u00e8 nessuno pi\u00f9 cattivo di me \" la Martinelli gli giocher\u00e0 un bello scherzo.\nSuonala ancora Jaky.\nPer far ricordare a Valentina, che \"sembra\" lo abbia scordato, il loro primo bacio, Tinelli ricrea l'atmosfera di quella sera del concerto. Valentina per\u00f2 scappa, lasciando il ragazzo da solo con una sua immagine di carta appiccicata sul vetro della finestra.\nDurante l'episodio Jaky canta la canzone \"Tocca a me\".\nEmotivit\u00e0.\nPer poter rispondere, senza bloccarsi, alla prof. Martinelli, Bella fa un corso di karate. Purtroppo, quando \u00e8 il momento di ripetere la lezione in classe, rompe inavvertitamente la cattedra.\nRicchi sfondati.\nDopo aver trovato il petrolio in cortile, i ragazzi fondano la Manzoil e diventano ricchi, ma successivamente scoprono che il petrolio non era altro che la riserva di cioccolata dello Smilzo.\nNell'episodio Jaky canta la canzone \"Tocca a me\".\nSudare.\nTommy aiuta Secchia a non sudare all'idea che Mafalda debba fare i compiti con lui.\nLa piantina.\nLa prof. Martinelli d\u00e0 allo Smilzo Tina, la sua piantina, con l'ordine di custodirla. La piantina si secca ma Jaky riesce a farla tornare in vita con una canzone d'amore a lei dedicata intitolata \"Dimmi se sei tu\".\nIl panino.\nSmilzo fa cadere delle briciole sul preside e quest'ultimo gli sequestra il panino dicendogli che non glielo restituir\u00e0 finch\u00e9 non imparer\u00e0 a ballare l'Hip-Hop, cosa pressoch\u00e9 impossibile. Cos\u00ec Bella si traveste da Smilzo e balla al posto suo riuscendo a riprendere il panino. Per\u00f2 quando Bella chiede allo Smilzo di potere in cambio del favore avere un pezzo del panino non solo si scopre che lui ne aveva un altro ma anche che il ragazzo \u00e8 bravissimo a ballare solo che lo fa solo quando nessuno lo vede.\nIl fidanzato di Annina.\nAnnina chiede a Jaky di far finta di essere il suo fidanzato in modo da attirare l'attenzione degli altri su di lei, vedendola con un ragazzo famoso.\nJaky canta la canzone \"Non c'\u00e8 confine\".\nPendente.\nValentina perde un orecchino con pendente, Tinelli lo ritrova ma gli rimane attaccato ad un orecchio. Quando finalmente riesce a toglierlo e va per restituirlo scopre per\u00f2 che non \u00e8 quello della sua amata, sulla quale vorrebbe far colpo con la restituzione, ma di un'altra ragazza molto antipatica.\nChiacchiere.\nLa prof. Martinelli, per non far parlare i ragazzi, gli fa sentire una canzone che finisce per addormentarli. Per fortuna Jaky, che stava suonando con la sua band in quel momento, aiuta la professoressa a svegliarli con una sua canzone.\nLa canzone che fa sentire la prof. Martinelli \u00e8 la stessa gi\u00e0 sentita nell'episodio \"Fidanzamento\" della serie.\nL'interrogazione di Jaky.\nJaky deve essere interrogato per prepararsi all'esame ma deve fare un concerto in Australia. Allora Secchia crea un robot che lo sostituisce nell'interrogazione, poco dopo, si scopre che Jaky non \u00e8 partito, perch\u00e9 il volo \u00e8 stato rinviato, ma l'interrogazione \u00e8 stata un successo. L'episodio, si conclude con Jaky e il suo robot, che dice di essersi evoluto, che cantano insieme la canzone \"Un vero amico\".\nLa maglietta.\nValentina pensa che la maglietta che indossi Bella sia la sua e per scoprirlo deve farle alzare l'ascella sinistra sotto cui ci dovrebbe essere il suo nome. Alla fine per\u00f2 si scopre che la maglia che ha indosso Bella non pu\u00f2 essere quella vera di Valentina perch\u00e9 quest'ultima \u00e8 gi\u00e0 addosso alla legittima proprietaria anche se per tutto il tempo non se ne \u00e8 resa conto.\nIl libro.\nTinelli, Mafalda e Secchia cercano di aprire il libro con tutte le risposte dell'esame che trovano casualmente nel corridoio.\nL'appuntamento.\nPer convincere Spiffy a non fare la spia con il preside, Tinelli gli promette di organizzargli un'uscita con sua sorella Annina. Purtroppo, per\u00f2, quest'ultima non vuole uscire con Spiffy e Tinelli \u00e8 costretto a travestirsi da sua sorella.\nEmozioni forti.\nSecchia \u00e8 stufo di vedere i suoi compagni litigare e per questo porta a scuola una macchina che controlla le emozioni, la macchina per\u00f2 finisce nelle mani di Tinelli che mette tutto sotto-sopra. Alla fine si scopre per\u00f2 che per fortuna era tutto un sogno.\nDurante l'episodio si pu\u00f2 sentire la stessa canzone di Jaky gi\u00e0 usata nell'episodio \"Fidanzamento\" della serie Fiore e Tinelli.\nIl presidente.\nTommy, Tinelli e Nico cercano di farsi belli davanti al presidente della commissione dell'esame di fine anno ma poi scoprono che quello che credono il presidente \u00e8 il nuovo bidello. Venuti a conoscenza di chi sia il vero presidente provano anche in questo caso a farsi belli davanti a lui ma egli, accortosi della cosa, rivela loro che non sopporta quelli che cercano di fare i compiacenti con lui.\nIl bidello \u00e8 interpretato dallo stesso attore che recita nell'episodio Clumsy Work della serie Brian O'Brian nella quale interpreta il proprietario del ristorante.\nDomande.\nPer sapere le risposte alle domande dell'esame di fine anno Nico, Valentina e Rudy mandano Dj dal preside. La loro strategia consiste nel convincere il preside a dare alla ragazza le risposte dell'esame pur di non sentirla parlare. Alla fine Dj le ottiene ma purtroppo, poco dopo, le dimentica.\nAddio Jaky.\nJaky fa finta di cambiare paese per non essere disturbato pi\u00f9 da Dj e si traveste da Gigi, un nuovo compagno piuttosto impacciato, ma alla fine Dj si innamorer\u00e0 anche di quest'ultimo.\nJaky canta \"Non c'\u00e8 confine\".\nLezioni di ballo.\nSpiffy, per far colpo su Bella, vuole imparare a ballare e decide di farsi insegnare da Jaky. Alla fine Spiffy imparer\u00e0 a ballare mentre Jaky si accorger\u00e0 di non saperlo pi\u00f9 fare.\nJaky canta \"Non pensare pi\u00f9\".\nLa mano.\nI ragazzi trovano nel corridoio una mano in una scatola (chiaro riferimento a \"Mano\" della Famiglia Addams) e decidono di utilizzarla per innalzare i loro voti. Purtroppo alla fine si scopre che la mano era d'accordo con la Martinelli. \nDurante l'episodio si pu\u00f2 sentire la stessa canzone che si pu\u00f2 sentire nell'episodio Fidanzamento della serie Fiore e Tinelli.\nIl poster.\n\u00c8 il compleanno del preside e i ragazzi devono fare un ritratto del festeggiato da appendere nel corridoio. Il giorno dopo scoprono che al ritratto, che \u00e8 stato fatto da Spiffy, \u00e8 cambiato il colore di capelli, barba e baffi che sono diventati biondi. Decidono di provare a rifarlo ma il risultato \u00e8 pessimo. Alla fine per\u00f2 si scopre che \u00e8 stato proprio il preside a modificare il quadro.\nTeletrasporto.\nPer prendere possesso dei risultati dell'esame che dovranno sostenere Secchia, Jaky e Tinelli decidono di andare in Australia con una macchina per il teletrasporto inventata da Secchia. Purtroppo, per un errore della macchina, avviene una fusione molecolare tra Tinelli e la prof. Martinelli che era entrata nella macchina avendola scambiata per un bagno.\nEsame: lo scritto.\nSecchia sbatte la testa e non riesce pi\u00f9 a dire nulla tranne la parola \"palla\", i ragazzi quindi non possono pi\u00f9 contare sul suo aiuto durante l'esame scritto. Secchia poi batte nuovamente la testa e ricomincia a parlare ma Mafalda per la felicit\u00e0 lo bacia e lui si emoziona a tal punto da riuscire a dire solo \"Mafy\". Alla fine, nell'esame scritto, tutti consegneranno il foglio bianco tranne Secchia il quale ha scritto solo \"Mafy\" per tutta la pagina.\nDurante l'episodio si pu\u00f2 sentire la stessa canzone che si pu\u00f2 sentire nell'episodio Fidanzamento della serie Fiore e Tinelli.\nEsame: l'orale.\n\u00c8 l'esame orale e Tinelli si fa suggerire da Secchia dalla finestra. Tinelli per\u00f2 involontariamente si tradisce e rivela l'inganno. I ragazzi a causa del loro trucco dovrebbero essere tutti bocciati ma fortunatamente la prof. Martinelli, pur di non riavere la classe 3\u00aaC l'anno successivo, convince la commissione di esame a farli promuovere comunque.\nCiao amici ciao.\nL'entusiasmo per la promozione dei ragazzi viene spezzato da Tinelli che annuncia l'imminente partenza per l'Alaska a causa del lavoro del padre. Lo sconforto \u00e8 generale ma Jaky, cantando una canzone, convince Enzo a non trasferirsi pi\u00f9 e i ragazzi decidono di fare le vacanze insieme.\nL'episodio dura il doppio rispetto alla durata normale.\nJaky canta \"Un vero amico\", una canzone dell'attore che lo interpreta, Jacopo Sarno.\nIl ruolo di Enzo Tinelli, il padre di Tinelli, \u00e8 ricoperto da Max Pisu, che interpreta lo stesso personaggio anche in Fiore e Tinelli.\nDurante l'episodio vi \u00e8 una carrellata dei momenti pi\u00f9 belli passati nelle precedenti stagioni."}
{"id": "2044516", "revid": "263989", "url": "https://it.wikipedia.org/wiki?curid=2044516", "title": "Trecallo", "text": ""}
{"id": "2044518", "revid": "767487", "url": "https://it.wikipedia.org/wiki?curid=2044518", "title": "La tormenta (film 1964)", "text": "La tormenta (\"Metel'\", \u041c\u0435\u0442\u0435\u043b\u044c) \u00e8 un film del 1964 diretto da Vladimir Basov. La sceneggiatura, firmata dallo stesso Basov, \u00e8 tratta dall'omonimo racconto breve dello scrittore russo Aleksandr Sergeevi\u010d Pu\u0161kin, contenuto nel libro \"Le novelle del compianto Ivan Petrovi\u010d Belkin\".\nTrama.\nLa vicenda si svolge in Russia al tempo dell'invasione napoleonica. Mar'ja e l'ussaro Vladimir si amavano e, di fronte all'opposizione dei genitori della giovane, Mar'ja e Vladimir avevano deciso di sposarsi segretamente. Gli amanti si erano recati separatamente nella chiesa di un villaggio, dove tutto era stato preparato, ma Vladimir, colto da una tempesta di neve, era arrivato in tale ritardo da trovare la chiesa ormai chiusa. Mar'ja era tornata a casa, malata, in una condizione di forte depressione e senza dire nulla di quanto era successo ai genitori i quali, convinti che causa della malattia fosse l'amore contrastato, avevano consentito al matrimonio, ma Vladimir, avvertito, aveva sorprendentemente rifiutato il matrimonio e, partito in guerra, era morto nella battaglia di Borodino.\nPassano gli anni e, a guerra finita, il colonnello degli ussari Burmin torna nella sua tenuta, prossima a quella di Mar'ja. I due si frequentano e s'innamorano, ma quando ormai si parla di matrimonio, Burmin rivela a Mar'ja che la loro unione \u00e8 impossibile, perch\u00e9 egli \u00e8 gi\u00e0 sposato con una sconosciuta. Egli le rivela che una sera di quattro anni prima, durante una tempesta di neve, aveva trovato rifugio nella chiesa di un villaggio: qui, al lume di poche candele, si trov\u00f2 trascinato accanto a una giovane donna come se vi fosse stato atteso da tempo, e subito sposato davanti al pope. Non appena la donna lo ebbe guardato, aveva dato un grido ed era svenuta, mentre lui si era immediatamente allontanato senza sapere pi\u00f9 nulla dell'identit\u00e0 della donna.\nAl suo racconto, prima Mar'ja e poi Burmin comprendono la realt\u00e0 dei fatti.\nProduzione.\nIl film fu prodotto nel 1964 dalla Kinostudija Mosfil'm.\nDistribuzione.\nVenne distribuito in Europa nel 1966. In Finlandia, usc\u00ec il 22 aprile 1966 con il titolo \"Lumimyrsky\"."}
{"id": "2044521", "revid": "767487", "url": "https://it.wikipedia.org/wiki?curid=2044521", "title": "Climbing to New Lows", "text": "Climbing to New Lows \u00e8 il primo album del gruppo musicale statunitense MGMT, pubblicato nel 2005 dalla Columbia Records.\nIl disco contiene le tracce presenti nell'EP \"We (Don't) Care\", uscito nel 2004."}
{"id": "2044522", "revid": "31886", "url": "https://it.wikipedia.org/wiki?curid=2044522", "title": "Giochi in teoria dei giochi", "text": "La teoria dei giochi studia l'interazione strategica tra individui in situazioni chiamate giochi. A particolari giochi o classi di giochi sono stati assegnati dei nomi, e questa \u00e8 una lista dei giochi pi\u00f9 comunemente studiati. "}
{"id": "2044524", "revid": "123567", "url": "https://it.wikipedia.org/wiki?curid=2044524", "title": "Gioco statico", "text": ""}
{"id": "2044527", "revid": "599013", "url": "https://it.wikipedia.org/wiki?curid=2044527", "title": "Eduardo Jiguchi", "text": "Carriera.\nClub.\nHa giocato per varie squadre boliviane, iniziando con la maglia del Club Bol\u00edvar e ritirandosi con il San Jos\u00e9 de Oruro.\nNazionale.\nDebutta con la Nazionale Boliviana nel 1991, giocandovi fino al 2002."}
{"id": "2044528", "revid": "834", "url": "https://it.wikipedia.org/wiki?curid=2044528", "title": "Rivoluzione Conservatrice", "text": ""}
{"id": "2044529", "revid": "14691", "url": "https://it.wikipedia.org/wiki?curid=2044529", "title": "Another way to die", "text": ""}
{"id": "2044534", "revid": "291370", "url": "https://it.wikipedia.org/wiki?curid=2044534", "title": "Irma Brandeis", "text": "Biografia.\nNata in una ricca famiglia ebraica newyorchese di origine austro-boema, compie studi letterari, in particolare di letteratura italiana e danteschi, e insegna al Sarah Lawrence College e alla Columbia University. Nel 1933 incontra Eugenio Montale a Firenze durante un viaggio estivo (aveva letto \"Ossi di seppia\"), e nasce una storia d'amore destinata a concludersi definitivamente nel 1938; la storia \u00e8 peraltro vissuta da Montale contemporaneamente a quella con Drusilla Tanzi (con cui il poeta si sarebbe sposato agli inizi degli anni Sessanta), e Drusilla avrebbe cercato di interrompere il rapporto tra Eugenio e la Brandeis. Nel 1939 cessa anche il loro intenso scambio epistolare, una volta svanita l'ultima possibilit\u00e0 per il poeta di imbarcarsi per raggiungerla negli Stati Uniti.\nLa storia epistolare del loro amore \u00e8 stata divulgata nel volume \"Lettere a Clizia\" (2006), in cui tra le altre cose Eugenio scrive ad Irma di due tentativi di suicidio di Drusilla, compiuti per scoraggiarlo dall'idea di una sua eventuale partenza per New York, dove contava di raggiungere l'amata. L'ultima lettera di Irma in possesso degli studiosi esprime il suo sentimento e il suo disappunto: \u00abPurtroppo, io ti amo. Ogni cosa che fai per farti del male, la fai anche a me. Non posso sopportare questa nostra vita dolente e poco eroica, ridicola quasi, ma vedo che ormai \u00e8 troppo tardi per porvi rimedio \u00bb.\nNel 1960 esce il suo studio dantesco \"The Ladder of Vision. A Study of Dante's Comedy\" (Chatto &amp; Windus, London), sul tema della scala che va verso Dio nella \"Commedia\", testo ispirato anche dalle idee di Singleton, di cui era stata allieva. \nIrma-Clizia.\nMontale idealizza poeticamente la figura di Irma, chiamata nelle liriche con il soprannome-\"senhal\" di \"Clizia\", soprattutto ne \"Le occasioni\", come donna angelo capace di ridare senso alla sua vita e di permettergli il confronto con i suoi drammi esistenziali. Paolo De Caro in \"Journey to Irma...\" (1999) vede Irma-Clizia per Montale come una \"Donna-Messia\" interna a una forma simbolica di \"religione privata\" del poeta, con riferimenti ad antichi testi mistici; analogamente Francesco Zambon, pur rivedendo tutta l'umanit\u00e0 di questo personaggio femminile, riconosce in lei un \"segno divino\" misterioso.\nIn \"Ti libero la fronte dai ghiaccioli\", l'espressione \"sole freddoloso\" \u00e8 vista anch'essa come un \"senhal\" del cognome (di origine germanica) di Irma, frammentato nei significati delle sue due componenti \"Brand-eis\" (fuoco-ghiaccio)."}
{"id": "2044537", "revid": "599013", "url": "https://it.wikipedia.org/wiki?curid=2044537", "title": "Rischio (disambigua)", "text": ""}
{"id": "2044539", "revid": "72396", "url": "https://it.wikipedia.org/wiki?curid=2044539", "title": "Eastwood Rides Again", "text": "Eastwood Rides Again \u00e8 il sesto album del gruppo reggae giamaicano The Upsetters, prodotto da Lee \"Scratch\" Perry e pubblicato nel 1970 dall'etichetta discografica Trojan Records.\nL'album segna un momento di transizione nel lavoro di Perry, preannunciando un chiaro cambio di stile rispetto ai primi dischi da lui prodotti e, attraverso la sperimentazione di nuovi suoni e tecniche di registrazione, suona sorprendentemente differente rispetto a qualsiasi altro disco reggae inciso fino ad allora e mostra addirittura i primi esempi di quello che qualche anno dopo verr\u00e0 indicato come dub. Accanto a brani contemporanei (del 1970) si trova anche una registrazione del sassofonista Val Bennet del 1968: \"Baby Baby\".\nRistampe.\nL'album \u00e8 stato ripubblicato nel 1995, sempre dalla Trojan Records come parte di \"Scratch the Upsetters Again\", sia su CD che su doppio LP. La ristampa conteneva l'originale \"Scratch the Upsetter Again\" e l'album \"Eastwood Rides Again\". Il disco \u00e8 stato nuovamente ristampato nel 1996 su CD.\nIl brano \"Dollar in the Teeth\" \u00e8 stato inserito nella colonna sonora del videogioco \"\"."}
{"id": "2044540", "revid": "216538", "url": "https://it.wikipedia.org/wiki?curid=2044540", "title": "Quantum di sicurezza", "text": ""}
{"id": "2044542", "revid": "124682553", "url": "https://it.wikipedia.org/wiki?curid=2044542", "title": "Nascita dell'industria cinematografica italiana", "text": "La nascita dell'industria cinematografica italiana \u00e8 databile tra il 1903 e il 1909, con periodo di gloria culminato nel 1914. In questo periodo l'Italia era un paese all'avanguardia, in cui fu ideato, con tutta probabilit\u00e0, il lungometraggio come lo intendiamo oggi..\nLe prime case di produzione.\nIn Italia il cinema \u00e8 noto sin dall'epoca dei fratelli Lumi\u00e8re. Nel 1896, infatti, Vittorio Calcina e Giuseppe Filippi realizzano i primi storici filmati come collaboratori italiani della ditta francese.\nA partire dai primi anni del 1900, grazie all'intuizione dei guadagni economici che il nuovo mezzo di intrattenimento sembrava garantire, nacquero diverse case di produzione cinematografica anche in Italia, tra le prime e le pi\u00f9 famose si ricordano: \"Ambrosio Film\", \"Cines\", \"Itala Film\" e \"Milano Films\".\nLa prima produzione cinematografica si bas\u00f2, oltre che sui documentari, sui film a soggetto che prendevano spunto dalla tradizione teatrale.\nIl film storico.\nDal 1905 la \"Cines\" inaugur\u00f2 un genere che fece la fortuna dei cineasti italiani e che venne esportata in tutto il mondo con grande successo, il film storico in costume (poi detto \"peplum\"). Il primo film del genere fu \"La presa di Roma\", curato da Filoteo Alberini: si trattava di un'opera di circa 15 minuti, innovativa per i contenuti, ma ancora tradizionale nella tecnica, composta con una serie di quadri animati, che per\u00f2 erano ispirati direttamente al mondo dell'arte, in particolare alle opere del pittore Michele Cammarano. Nel 1913 venne prodotto \"Quo vadis?\" di Enrico Guazzoni.\nLa \"Ambrosio Film\" produsse nel 1908 \"Gli ultimi giorni di Pompei\" di Luigi Maggi, di cui nel 1913 usc\u00ec una seconda versione di Mario Caserini, un kolossal con grandi effetti visivi che ricreavano l'eruzione vulcanica, scene di massa e atmosfere di terrore. Il film inaugur\u00f2 il genere catastrofico ed era composto, anche questo, da una serie di quadri animati senza montaggio.\nIl successo moltiplic\u00f2 i film storici prodotti, che fecero rinascere sullo schermo un po' tutti i grandi personaggi dell'Antica Roma e del Rinascimento, della storia e della mitologia.\nLa Serie d'Arte.\nIl successo del film d'Arte francese spinse gli italiani a emulare questa forma di cinema colto, spettacolare, raffinato. Fu in particolare la torinese \"Itala Film\" di Giovanni Pastrone che inaugur\u00f2 una \"Serie d'arte\" con il film \"La caduta di Troia\", del 1910. I film storici iniziarono a dilatare in lunghezza la durata media dei film (che allora era al massimo sui dieci minuti), sempre pi\u00f9 considerevolmente, anche se la tecnica rimaneva quella tradizionale, con inquadrature a medio campo fisse e lunghe, che imitavano la visione dei palcoscenici teatrali.\nNel 1911 la \"Milano Films\" produsse il primo film europeo di grande impegno letterario e artistico, l\"'Inferno\", seguito lo stesso anno da un film concorrente della \"Helios Film\" di Velletri.\nPastrone e lo spettacolo visionario.\nGiovanni Pastrone alla \"Itala Film\" aveva gi\u00e0 realizzato un film di successo internazionale, \"La caduta di Troia\" del 1911, ma utilizzando ancora le classiche inquadrature fisse. Incoraggiato dal buon esito si dedic\u00f2 alla realizzazione di un'opera pi\u00f9 ambiziosa, sia per durata (oltre due ore e mezzo di film), sia per le spettacolari scenografie, desunte direttamente dalla tradizione dei pi\u00f9 spettacolari allestimenti del teatro d'opera, sia per le novit\u00e0 nel linguaggio cinematografico, con l'abbandono della fissit\u00e0 della cinepresa: \"Cabiria\" (1914). Per questo film vennero scelti come collaboratori alcuni dei migliori esponenti del mondo della cultura dell'epoca, quali Gabriele D'Annunzio e Ildebrando Pizzetti.\nIl film ebbe un grandissimo successo e suscit\u00f2 l'interesse anche degli americani, influenzando anche un grande maestro come David W. Griffith.\nFilm comici.\nInteressante fu anche la produzione di film comici, che ebbe come pionieri attori di origine straniera: il francese Andr\u00e9 Deed che interpret\u00f2 il personaggio di \"Cretinetti\", un tipo burlone, ubriacone e donnaiolo; il franco-italiano Ferdinand Guillaume noto per l'interpretazione del personaggio di \"Polidor\", personaggio ingenuo e lunare, a met\u00e0 strada tra l'uomo e il bambino, che ebbe la sua consacrazione nel film \"Pinocchio\" del 1911, in una perfetta sospensione tra fantasia e realt\u00e0; lo spagnolo Marcel Fabre con il personaggio di \"Robinet\"; il francese Raymond Dandy con il personaggio di \"Kri Kri\".\nA questi poi si aggiunsero negli anni successivi attori italiani, come il piemontese Ernesto Vaser, interprete del personaggio di \"Fricot\"; la romagnola Lea Giunchi, prima donna comica del cinema italiano, cognata di Guillaume e interprete del personaggio \"Lea\"; Eraldo Giunchi, figlio di Lea, uno dei primi attori-bambini del cinema italiano, interprete del comico personaggio di \"Cinessino\"; e altri minori come il napoletano Giuseppe Gambardella con il personaggio di \"Checco\", Armando Gelsomini con il personaggio \"Jolicoeur\", Pacifico Aquilanti e Lorenzo Soderini, questi ultimi primo e secondo interprete del personaggio \"Coc\u00f2\".\nDiva-film e drammi mondani.\nDal 1914 si afferm\u00f2 un nuovo genere, il dramma mondano, spesso tratto da testi di D'Annunzio o di Henry Bataille. I film basati sulle nuove dive, Lyda Borelli, Francesca Bertini e Lina Cavalieri, eclissano presto i film spettacolari, imponendo sceneggiature melodrammatiche e ribollenti di passioni implacabili.\nIl cosiddetto \"diva-film\", basato sulle fatali dive del cinema, si ispirava alla pittura moderna ed alle sensuali figure del Liberty. Il genere di queste opere (tra le migliori \"Tha\u00efs, Rapsodia satanica, Carnevalesca\") era legato ai drammi amorosi pi\u00f9 o meno torbidi, intrecciati con storie di morte e schiavit\u00f9 morale, con effetti scenici e recitativi spesso tendenti a un ridondante eccesso sublime. Tutto era stravagante e eccessivo, ma il pregio fondamentale di questi film fu la creazione di una nuova figura che tanto peso avrebbe avuto nella storia del cinema: la diva, ideale femminile fatale, importato dal cinema scandinavo (la \"vamp\", donna-vampiro). I divi, presto anche maschili, erano essenzialmente figure legate all'immagine, che veniva esaltata dai giornali, dalla radio e da tutti i media possibili, oltre che dallo schermo. Il genere ebbe il suo culmine tra il 1915 e il 1921 ed ebbe un fondamentale apporto nella scoperta del primo piano e di tutte le sue infinite possibilit\u00e0 espressive.\nLe inquadrature era spesso lunghe e immobili, con i corpi allungati e pose estetizzanti, pi\u00f9 adatte alla contemplazione che alla narrazione (di fatto le storie alle volte, oltre che poco plausibili, apparivano come semplici pretesti). I primi piani erano lunghi ed intensi, ben diversi dal rapido cinema americano coevo. Il cinema italiano quindi fece da esempio per tutto il cinema europeo, pi\u00f9 legato ad una visione descrittiva e contemplativa dell'inquadratura, invece che alla velocit\u00e0 del montaggio narrativo. Lo stesso cinema espressionista tedesco ed il cinema francese d'avanguardia fecero poi del primo piano la grandezza del cinema.\nIl divismo era anche un metodo pubblicitario, che creava aspettative nel pubblico e garantiva alti rendimenti economici, venendo presto esportato anche negli Stati Uniti dove divenne una vera e propria istituzione, tuttora fondamentale. Oltre alle gi\u00e0 citate Bertini e Borelli, furono dive fatali Pina Menichelli, Italia Almirante Manzini, Leda Gys, ecc. I tipi di recitazione iniziarono a specializzarsi verso veri e propri generi, da quello pi\u00f9 naturalistico (basato su semplicit\u00e0 e distensione) a quello pi\u00f9 sovraccarico ed esasperato. Le migliori attrici sapevano spesso usare diversi registri, come la stessa Bertini che diede una grande prova di realismo in \"Assunta Spina\", per poi tornare a modelli pi\u00f9 conturbanti.\nNel 1916 la Borelli lanci\u00f2 con \"Malombra\" un nuovo genere, il gotico, basato sull'omonimo romanzo di Antonio Fogazzaro.\nFu soprattutto Eleonora Duse a dare grande dignit\u00e0 artistica al diva-film interpretando nel 1916 il film \"Cenere\", basato su un'opera di Grazia Deledda, dove interpret\u00f2 il personaggio della madre vecchia, debole e abbandonata, intrisa di umano realismo che venne riscoperto e compreso solo molto tempo dopo.\nFilm orchestrali.\nSull'esempio di \"Cabiria\" si diffusero inoltre i film con commento musicale firmato da grandi personaggi della scena musicale contemporanea. \"Rapsodia satanica\" del 1915 vedeva Lyda Borelli recitare su musiche appositamente scritte da Pietro Mascagni.\nDeclino.\nCon la guerra il cinema italiano non riusc\u00ec pi\u00f9 a sostenere la concorrenza di Hollywood, venendo presto soppiantato.\nPerch\u00e9 l'Italia?\nAlcuni storici del cinema si sono domandati perch\u00e9 proprio l'Italia riusc\u00ec a metter su una vera e propria industria prima ancora di paesi che avevano inventato il cinema quali Stati Uniti e Francia. Certamente l'Italia era ancora un paese nuovo, infatti la prima grande produzione italiana, \"La presa di Roma\", celebrava i fatti del 1870 che avevano visto nascere la nazione. La necessit\u00e0 di riscatto dell'aristocrazia italiana, compromessa con lo scarso appoggio ai moti risorgimentali, la nascita di una nuova borghesia industriale e il bisogno di \"creare\" la nuova nazione furono alcuni degli elementi che fecero convergere i necessari capitali verso il nuovo mezzo cinematografico, del quale si riusc\u00ec a intuire precocemente l'importanza sia economica, che di intrattenimento e veicolazione di messaggi alla popolazione. Nei film storici si \u00e8 infatti vista la ricerca di un'identit\u00e0 nazionale, creata attingendo alla fonte inesauribile dei miti del passato italiano, che cementasse il nazionalismo di persone fino ad allora abituate a ragionare secondo l'indipendenza dei propri piccoli stati regionali."}
{"id": "2044551", "revid": "287204", "url": "https://it.wikipedia.org/wiki?curid=2044551", "title": "Club Social, Cultural y Deportivo Blooming", "text": "Il Club Social, Cultural y Deportivo Blooming \u00e8 una societ\u00e0 calcistica boliviana, con sede a Santa Cruz de la Sierra. Milita nella Primera Divisi\u00f3n, la massima serie del campionato boliviano di calcio. \nFondato il 1\u00ba maggio 1946, ha vinto cinque titoli nazionali e una Copa Sim\u00f3n Bol\u00edvar, partecipando per sei volte alla Coppa Libertadores. Esiste un'accesa rivalit\u00e0 con l'altro club cittadino, l'Oriente Petrolero. I due club condividono lo Stadio Ram\u00f3n Tahuichi Aguilera.\nStoria.\nIl primo titolo nazionale.\nIl 1976 fu un anno fondamentale per la storia del club, con la nascita della Liga de F\u00fatbol Profesional Boliviano e l'arrivo di un nuovo presidente, che trasformer\u00e0 definitivamente il Blooming in una squadra di livello: Roberto \"Tito\" Paz. \u00c8 a tutt'oggi il presidente pi\u00f9 longevo della storia del club, dove rimase per 18 anni. Fu sotto la sua presidenza che, nel 1984, il Blooming vinse il primo titolo nazionale della sua storia, dopo due campionati conclusi al 2\u00ba posto nel 1982 e '83. Decisivo Milton Melgar contro il Bol\u00edvar di La Paz.\nNel 1985 il club, alla terza partecipazione consecutiva in Coppa Libertadores, con un cammino sorprendente, approda sino alle semifinali, risultato mai conseguito prima di allora da nessuna squadra boliviana. Nell'occasione ferm\u00f2 sul pareggio sia i campioni uscenti dell'Independiente che i futuri dell'Argentinos Juniors (1\u20131 in entrambi i casi al Ram\u00f3n Tahuichi Aguilera). Dopo i fasti dei primi anni 1980, il club proseguir\u00e0 in un cammino di discreto livello, pur senza acuti decisivi.\nLa retrocessione e la risalita.\nDopo anni di successi le prestazioni del club iniziarono ad appannarsi e, nel 1995, nella stagione che precedette il cinquantenario, il Blooming retrocesse. La stagione in seconda divisione fu trionfale, con la vittoria del torneo dell'Asociaci\u00f3n Cruce\u00f1a de F\u00fatbol, e la conquista della Copa Sim\u00f3n Bol\u00edvar, che valsero l'immediato ritorno in prima divisione, seguito dai festeggiamenti per i 50 anni di vita del club.\nFu Juan Calla\u00fa, nuovo presidente, a fare nuovamente del Blooming una squadra competitiva. Fallita per un soffio la qualificazione alla Coppa Libertadores nel 1997, la squadra gi\u00e0 competitiva venne ulteriormente rinforzata, e arrivarono cos\u00ec due titoli consecutivi, nel 1998 e 1999, periodo in cui il club era praticamente imbattibile, soprattutto in casa, e affrontava con buone probabilit\u00e0 di successo squadre internazionali come Boca Juniors, Universidad Cat\u00f3lica e Pe\u00f1arol, tra le migliori in Sudamerica in quegli anni. Nel 2000, Juan Calla\u00fa lasci\u00f2 la presidenza al rientrante Roberto Paz, che la mantenne fino al 2002, prima di cederla all'attuale patron Carlos Bendeck.\nGli ultimi anni.\nI trionfi del biennio 1998-1999 avevano dato nuovo lustro all'appannata storia dell\"Academia\". I tifosi ricordano ancora quegli anni come i migliori della storia del Blooming, che per\u00f2 attravers\u00f2 un periodo di sei stagioni senza successi fino al 2005, quando il club torn\u00f2 in cima al calcio boliviano con la vittoria del titolo di Apertura, il 4\u00b0 successo nazionale.\nLa squadra che conquist\u00f2 la quarta stella era stata totalmente rinnovata, e per la verit\u00e0 partiva senza ambizioni particolari, come negli anni precedenti. Fu solo l'arrivo, a met\u00e0 stagione, del nuovo allenatore Gustavo Quinteros a cambiare volto a una squadra che non sembrava in grado di competere per il massimo traguardo. Impeccabile nel torneo Apertura, qualificato all'esagonale finale con diverse partite d'anticipo, nelle 9 partite decisive per il titolo non concesse mai la posta piena alle rivali, risultando di gran lunga la miglior squadra del gruppo. La partita decisiva fu giocata l'8 dicembre contro il Bol\u00edvar, che fu sconfitto e tenuto a distanza. Due giornate dopo, a La Paz, la vittoria sul The Strongest dava la matematica certezza del titolo al Blooming. La met\u00e0 celeste di Santa Cruz inizi\u00f2 i festeggiamenti. Ancora oggi il Blooming \u00e8 l'ultima squadra cittadina ad aver vinto il campionato, in quanto l'odiato Oriente Petrolero \u00e8 a secco di successi dal 2001.\nNel 2008, dopo il campionato di Apertura, il Blooming venne eliminato dalla Copa Sudamericana per differenza reti dall'Olimpia. Nel Clausura, una squadra decisamente trasformata conquist\u00f2 la qualificazione alle semifinali con tre partite d'anticipo e, dopo aver eliminato nettamente il La Paz (5\u20130 nella partita di ritorno), nella finale contro l'Aurora, dopo una vittoria 2\u20130 all'andata e un'identica sconfitta nel ritorno, fu decisivo lo spareggio di Sucre, terminato 2\u20132 e vinto ai calci di rigore dall'Aurora, che ottenne anche la conseguente qualificazione alla Coppa Libertadores in qualit\u00e0 di campione nazionale.\nIl Blooming si rif\u00e0 vincendo nel campionato di Clausura 2009 il 5\u00ba titolo nazionale della sua storia, con conseguente qualificazione alla Coppa Libertadores successiva.\nColori e simbolo.\nI colori sociali sono blu, bianco e celeste. La divisa da trasferta presenta un insolito color arancione. Lo stemma si ispira al blasone cittadino, con una croce rossa in campo azzurro e un pallone da calcio, il tutto sormontato da una corona. Sono anche raffigurate quattro stelle, secondo una tradizione diffusa in Sudamerica, ognuna delle quali identifica un titolo nazionale.\nStadio.\nLa squadra gioca le partite casalinghe nell'Estadio Ramon Tahuchi Aguilera, di propriet\u00e0 del Governo dipartimentale, proprio come i rivali cittadini dell'Oriente Petrolero e i Destroyers, altra squadra \"cruce\u00f1a\". Fu costruito nel 1939 come Estadio Departamental de Santa Cruz, e intitolato a Willy Bendeck nel 1972, assume il nome attuale nel 1979. Oggi pu\u00f2 ospitare 40.000 spettatori. Le dimensioni del terreno sono di 103 per 68 metri.\nHa ospitato alcune partite dell'edizione 1997 della Copa Am\u00e9rica.\nCalciatori.\nTra gli altri, spicca Gatti Ribeiro, inserito nella lista dei migliori calciatori stilata da Don Bal\u00f3n nel 2001."}
{"id": "2044553", "revid": "767487", "url": "https://it.wikipedia.org/wiki?curid=2044553", "title": "We (Don't) Care", "text": "We (Don't) Care \u00e8 il primo EP pubblicato dalla indie band statunitense MGMT che al tempo si chiamava The Management.\nNell'EP compaiono alcune canzoni che verranno inclusi nei lavori successivi, come \"Kids\" e \"We Don't Care\"."}
{"id": "2044556", "revid": "179980", "url": "https://it.wikipedia.org/wiki?curid=2044556", "title": "Club Blooming", "text": ""}
{"id": "2044557", "revid": "179980", "url": "https://it.wikipedia.org/wiki?curid=2044557", "title": "Blooming", "text": ""}
{"id": "2044563", "revid": "3115", "url": "https://it.wikipedia.org/wiki?curid=2044563", "title": "Chiesa di San Filippo Neri all'Esquilino", "text": "La chiesa di San Filippo Neri all'Esquilino \u00e8 una chiesa di Roma, nel rione Monti, in via Sforza.\nStoria.\nCos\u00ec l'Armellini, nel 1891, parlava di questa chiesa:\nL'ex monastero delle \u201cfilippine\u201d, che ha il suo ingresso principale in via dei Quattro Cantoni, \u00e8 oggi sede dell'Ufficio Roma 1 dell'Agenzia delle Dogane, mentre l'edificio di culto \u00e8 una chiesa rettoria della parrocchia di San Martino ai Monti."}
{"id": "2044571", "revid": "38120", "url": "https://it.wikipedia.org/wiki?curid=2044571", "title": "Gioco del centipede", "text": "In teoria dei giochi, il gioco del centipede (o del millepiedi), introdotto per la prima volta da Rosenthal nel 1981, \u00e8 un gioco in forma estesa in cui due giocatori si alternano a scegliere tra prendere un payoff, che cresce man mano che non si sceglie di acquisirlo, e in tal modo concludere il gioco, oppure passare la scelta ad un altro giocatore. \nI payoff sono per\u00f2 disposti in modo tale che se uno passa la scelta all'avversario e l'avversario sceglie il payoff nel suo turno, il giocatore che aveva passato riceve un payoff leggermente inferiore a quanto non avrebbe preso se avesse terminato il gioco nel suo round.\nL'unico equilibrio di Nash perfetto nei sottogiochi (e ogni equilibrio di Nash) di questo gioco indica che il giocatore 1 dovrebbe prendere il payoff al primo turno di gioco e lasciare il giocatore 2 a bocca asciutta; tuttavia, testando il gioco empiricamente, pochi giocatori lo fanno, e come risultato ottengono un payoff superiore rispetto a quanto previsto nell'analisi di equilibrio.\nQuesti risultati mostrano come le soluzioni di un gioco rappresentate dall'equilibrio di Nash perfetto nei sottogiochi e dall'equilibrio di Nash non riescono a prevedere il modo in cui le persone giocano in alcune circostanze. \nIl gioco del centipede \u00e8 usato comunemente in corsi introduttivi alla teoria dei giochi per evidenziare il concetto di induzione a ritroso e la eliminazione iterata di strategie dominate, che costituiscono metodologie standard per individuare una soluzione per un gioco."}
{"id": "2044577", "revid": "729019", "url": "https://it.wikipedia.org/wiki?curid=2044577", "title": "Mobile Internet Device", "text": "Con il termine Mobile Internet Device (spesso abbreviato in MID) vengono indicati alcuni particolari dispositivi destinati soprattutto alla navigazione in Internet e pensati soprattutto per un pubblico non professionale, il cui sviluppo \u00e8 stato portato avanti nel corso del 2007.\nDifferenze tra MID e UMPC.\nI dispositivi MID sono in realt\u00e0 molto simili agli UMPC e possono essere visti come una sorta di \"fratelli minori\", in quanto pur riprendendone in buona parte le caratteristiche hardware, sono in genere utilizzati non come veri e propri sostituivi dei notebook o dei palmari ma pi\u00f9 che altro come dei dispositivi attraverso cui accedere liberamente alla rete Internet. Lo schermo \u00e8 touch screen tra i 4,5 e i 6 pollici (con risoluzioni comprese fra 800x480 e 1024x600 pixel) e, secondo Intel, saranno utilizzati anche come lettore musicale o come dispositivi di accesso per i network sociali come MySpace e Facebook. In questo senso possono essere visti come dispositivi a met\u00e0 strada tra gli Smartphone e i veri UMPC.\nDal punto di vista software, data la necessit\u00e0 di mantenere bassi i prezzi di vendita, tali dispositivi sono generalmente basati su particolati versioni embedded, dotate di funzionalit\u00e0 \"sensibili al tocco\", del sistema operativo GNU/Linux, al posto del tradizionale Microsoft Windows installato sui normali UMPC, che pu\u00f2 comunque venire installato date le similitudini nell'hardware utilizzato.\nPer promuovere adeguatamente il lancio di questo nuovo tipologia di dispositivi, Intel ha annunciato la collaborazione con Ubuntu per sviluppare una speciale distribuzione \"Ubuntu for Mobile Internet Devices\". Inoltre ad aprile 2007 \u00e8 stata fondata la Mobile Internet Device Innovation Alliance, che ha il compito di sviluppare una serie di prototipi di MID allo scopo di verificare il reale interesse del pubblico e la fattibilit\u00e0 di alcune idee teoriche. Tra le aziende che fanno parte della nuova \"alleanza\" si possono citare: ASUS, Compal, Quanta, Inventec, BenQ e HTC.\nDifferenze tra MID e Netbook.\nConcettualmente, i MID sono molto simili ai Netbook, anch'essi destinati soprattutto alla navigazione, il cui sviluppo \u00e8 stato portato avanti nel corso del 2007 da parte di Intel. La principale differenza risiede nelle dimensioni fisiche; mentre i MID sono derivati dagli UMPC e hanno quindi dimensioni molto contenute con schermi tra i 4 e i 7 pollici e spesso in formato tascabile, in genere i Netbook derivano dai portatili di piccole dimensioni e integrano sempre e comunque la tastiera (spesso assente nei MID); anche lo schermo \u00e8 pi\u00f9 grande in questi dispositivi, in genere compreso tra i 7 e i 10,2 pollici.\nTipologie di dispositivi MID.\nAl momento della presentazione al pubblico avvenuta all'Intel Developer Forum di Pechino nella primavera del 2007, Intel ha annunciato l'esistenza di 3 classi distinte di dispositivi MID, che si differenziano tra loro in base alle differenti caratteristiche utili alle varie tipologie di utenti:\nDa Intel piattaforme specifiche anche per i MID.\nDopo l'enorme successo della piattaforma Centrino che ha contribuito in maniera fondamentale nella diffusione sempre pi\u00f9 massiccia delle soluzioni portatili, Intel non ha assolutamente trascurato lo sviluppo di questo nuovo settore dell'informatica mobile e, dopo i primi due anni in cui ha reso disponibili alcune versioni a basso consumo dei propri processori per il settore dei dispositivi portatili, come le versioni ULV (Ultra Low Voltage) a voltaggio ridotto delle CPU Pentium M Dothan e Core Solo Yonah, ha deciso di sviluppare alcuni prodotti specificatamente per il settore degli UMPC.\nInizialmente l'interesse era limitato proprio agli UMPC, ma a met\u00e0 2007 Intel ha dimostrato di essere interessata anche allo sviluppo proprio dei MID (generalmente pi\u00f9 economici), seppure sfruttando le stesse tecnologie impiegate per l'obiettivo principale ovvero gli UMPC.\nLa prima piattaforma, sviluppata dal produttore statunitense che \u00e8 stata alla base anche dei dispositivi MID \u00e8 in realt\u00e0 la seconda generazione di piattaforme sviluppate per gli UMPC, conosciuta come McCaslin e basata sul processore Stealey, arrivata sul mercato nel corso del 2007. In realt\u00e0, Intel ritiene che la vera diffusione di questi nuovi dispositivi inizier\u00e0 grazie alla nuova piattaforma Menlow (poi rinominata Centrino Atom) e basata sul processore Silverthorne, in arrivo nel secondo trimestre 2008. Successivamente, nel 2009, sar\u00e0 il momento della piattaforma Moorestown che a sua volta, apporter\u00e0 una vera rivoluzione in questo settore, grazie al processore Lincroft che sar\u00e0 la prima CPU di questo settore progettata secondo un approccio del tipo System on a Chip (SoC), ovvero integrando al suo interno anche il chipset, nelle sue componenti northbridge e southbridge. In questo modo un unico chip conterr\u00e0 sia il tradizionale processore, sia il controller della memoria RAM, la circuiteria di input/output e il sottosistema grafico. Tale innovazione dovrebbe aumentare notevolmente l'autonomia di esercizio delle soluzioni UMPC."}
{"id": "2044581", "revid": "110157", "url": "https://it.wikipedia.org/wiki?curid=2044581", "title": "Time to Pretend (EP)", "text": "Time to Pretend \u00e8 il secondo EP pubblicato dalla indie band statunitense MGMT, che al tempo si chiamava The Management. \u00e8 stato pubblicato il 1\u00ba gennaio del 2005 dalla Cantora Records ed era disponibile su iTunes.\nNell EP compaino alcune canzoni che compariranno nei lavori successivi, come \"Kids\" e \"Time to Pretend\"."}
{"id": "2044584", "revid": "125935139", "url": "https://it.wikipedia.org/wiki?curid=2044584", "title": "Club Bamin Real Potos\u00ed", "text": "Il Club Bamin Real Potos\u00ed \u00e8 una societ\u00e0 calcistica argentina, con sede a Potos\u00ed. Milita nella Primera Divisi\u00f3n, la massima serie del campionato argentino di calcio.\nLa squadra disputa le partite casalinghe allo Stadio V\u00edctor Agust\u00edn Ugarte di Potos\u00ed, situato ad un'altitudine di quasi 4 000 metri sul livello del mare.\nStoria.\nLa squadra fu fondata il 1\u00ba aprile 1986 come \"Academia de F\u00fatbol Real Potos\u00ed\", successivamente si fuse col vecchio club del Banco Minero (BAMIN) de Bolivia, fondato il 20 ottobre 1941, ed assunse la denominazione di Club Bamin Real Potos\u00ec."}
{"id": "2044586", "revid": "104265", "url": "https://it.wikipedia.org/wiki?curid=2044586", "title": "Mar di Flores", "text": "Il mar di Flores \u00e8 un mare dell'Indonesia, sezione dell'Oceano Pacifico. Fa parte del Mediterraneo Australasiatico.\nLocalizzato tra l'isola di Flores a sud e l'isola di Sulawesi a nord, copre una superficie di circa 240.000 chilometri quadrati. I principali corpi d'acqua posti nella regione sono il mar di Giava e il mar di Bali a ovest, il mar di Banda a est, il mar di Sawu a sud-est, l'Oceano Indiano a sud e lo stretto di Makasar a nord-ovest."}
{"id": "2044587", "revid": "116755170", "url": "https://it.wikipedia.org/wiki?curid=2044587", "title": "Alessandro Di Carlo", "text": "Biografia.\nLa sua carriera artistica comincia nel 1990, con una partecipazione alla trasmissione televisiva di Gigi Sabani \"Stasera mi butto\". L'anno successivo vi ritorna in qualit\u00e0 di imitatore, classificandosi al quarto posto. Nel 1992 vince il concorso nazionale \"Una voce per l'inverno\", presentandosi come cantante al teatro Olimpico di Roma. Il suo esordio teatrale risale al 1993, con il recital \"Spasso e chiudo\", da lui interamente ideato, scritto, diretto e interpretato; ma la sua svolta artistica avviene nell'agosto 1994, quando vince il decimo \"Concorso nazionale della comicit\u00e0\" di Grottammare, \"Cabaret amore mio\", presieduto, assieme a Vincenzo Mollica, da Giancarlo Bozzo, che gli apre le porte del locale di cabaret Zelig di Milano. Il 4 febbraio 2018 debutta al Teatro Sistina di Roma il nuovo spettacolo che lo vede protagonista \"Superleggero.. Tra guantoni e papillon\"."}
{"id": "2044591", "revid": "179980", "url": "https://it.wikipedia.org/wiki?curid=2044591", "title": "Real Potos\u00ed", "text": ""}
{"id": "2044592", "revid": "287204", "url": "https://it.wikipedia.org/wiki?curid=2044592", "title": "Real Potosi", "text": ""}
{"id": "2044593", "revid": "729019", "url": "https://it.wikipedia.org/wiki?curid=2044593", "title": "Plauno", "text": "Plauno o Plaunig (in croato \"Plavnik\") \u00e8 un'isola della Croazia settentrionale, che fa parte dell'arcipelago delle isole Quarnerine ed \u00e8 situata tra l'isola di Cherso a ovest e quella di Veglia a est.\nAmministrativamente appartiene alla citt\u00e0 di Veglia, nella regione litoraneo-montana.\nGeografia.\nSituata nel Quarnerolo, tra le pi\u00f9 grosse isole di Cherso e Veglia, dista, nei punti pi\u00f9 ravvicinati, circa 1\u00a0km dalla prima e 3,1\u00a0km dalla seconda.\nSi estende per una lunghezza di 6,1\u00a0km in direzione nordovest-sudest e misura 2,3\u00a0km di larghezza massima al centro. La sua superficie \u00e8 pari a 8,64\u00a0km\u00b2 e le sue coste si sviluppano per 18,477\u00a0km\nGeograficamente Plauno fa parte dell'arcipelago chersino-lussignano ed \u00e8 separata da Cherso per mezzo del canale della Corsia (\"Kru\u0161ija kanal\"). Pi\u00f9 ampio sul lato nordorientale \u00e8 il canale di Veglia, detto anche canale di Mezzo (\"Srednja vrata\"), che la divide da Veglia e dal golfo di Fiume. L'isola, che raggiunge i 193,6\u00a0m s.l.m. e presenta una scarsa vegetazione di tipo mediterraneo, \u00e8 affiancata da alcuni scogli: Plauno Piccolo (\"Mali Plavnik\") e gli isolotti Cormato (\"Kormati\").\nLe coste sono ripide e di difficile accesso in tutta la parte settentrionale; nel resto dell'isola sono invece pi\u00f9 dolci e lineari, con diversi punti d'approdo. In uno di questi, valle Musoni (\"uvala Kru\u0161ija\"), si trova un piccolo porto con un molo, utilizzato soprattutto dai turisti perch\u00e9 riparato dai venti.\nA nordest Plauno raggiunge il punto pi\u00f9 settentrionale a punta Depin Pelosa (\"rt Mali Pin\"), il pi\u00f9 orientale \u00e8 punta Sottile (\"Tenka punta\"), quello pi\u00f9 meridionale punta Madonna (\"rt Madona\") e quello pi\u00f9 occidentale punta Grussia (\"rt Veli Pin\"). Su quest'ultima, che si trova al termine di un lungo promontorio, sorge un faro che aiuta l'ingresso nel canale della Corsia.\nFlora e fauna.\nL'isola \u00e8 dominata da una tipica vegetazione mediterranea, con pascoli rocciosi e cespugli, a cui si accompagnano diversi esemplari di querce.\nPlauno ha un'importanza particolare per la salvaguardia del grifone, che in Croazia \u00e8 minacciato di estinzione. Lungo la costa settentrionale si \u00e8 registrata la presenza di tre coppie che qui vivono e nidificano.\nSull'isola si contano 31 specie di uccelli, tra le quali: il biancone, l'aquila reale, il gheppio, il gufo reale, l'assiolo, il passero solitario e la coturnice\nI piccoli specchi d'acqua danno invece rifugio a rari esemplari di anfibi, invertebrati e rettili, tra cui la testuggine palustre europea e la tartaruga di terra.\nStoria.\nInclusa tra le aspirazioni territoriali italiane nel Patto di Londra, alla conferenza di pace di Parigi (1919) al contrario della vicina Cherso fu assegnata al Regno di Jugoslavia, di cui ha poi seguito le sorti.\nEconomia e trasporti.\nVerso Plauno non esistono linee marittime permanenti, ad eccezione delle imbarcazioni stagionali che trasportano i visitatori. Sull'isola \u00e8 presente anche un aeroporto che consente l'atterraggio a piccoli velivoli ed elicotteri.\nL'isola \u00e8 disabitata anche se al centro sorge un piccolo insediamento utilizzato da turisti.\nIl terreno \u00e8 usato come pascolo per pecore ma ultimamente viene usato anche come terreno di caccia, vista la presenza di conigli, coturnici e l'introduzione di alcuni daini negli ultimi 15 anni."}
{"id": "2044596", "revid": "463686", "url": "https://it.wikipedia.org/wiki?curid=2044596", "title": "Museo dell'Islam della Zisa", "text": ""}
{"id": "2044597", "revid": "121836", "url": "https://it.wikipedia.org/wiki?curid=2044597", "title": "George Villiers, secondo duca di Buckingham", "text": ""}
{"id": "2044598", "revid": "1772325", "url": "https://it.wikipedia.org/wiki?curid=2044598", "title": "Farnobio", "text": ""}
{"id": "2044601", "revid": "287204", "url": "https://it.wikipedia.org/wiki?curid=2044601", "title": "Isola Melville", "text": ""}
{"id": "2044602", "revid": "729019", "url": "https://it.wikipedia.org/wiki?curid=2044602", "title": "Melville (Australia)", "text": "Melville (nella lingua Tiwi: Yermalner) \u00e8 un'isola dell'Australia appartenente all'arcipelago delle isole Tiwi e situata a nord delle coste del Territorio del Nord. L'isola, affiancata ad ovest dall'isola Bathurst, si trova tra il mar di Timor, a ovest, il mare degli Arafura a nord, e la penisola di Cobourg, a est. Il principale centro abitato di Melville \u00e8 Milikapiti, seguito da Pirlangimpi (o Pularumpi, in passato Garden Point).\nCon i suoi 5788 chilometri quadrati, \u00e8 la seconda isola pi\u00f9 grande dell'Australia, dopo la Tasmania, ed \u00e8 la maggiore delle isole Tiwi. Uno stretto canale, l'Apsley Strait, lungo 64\u00a0km, la separa dall'isola Bathurst. A sud, la separa dal continente il canale di Clarence, dove si trovano le isole Vernon.\nStoria.\nLe isole sono state abitate da almeno 7000 anni dal popolo Tiwi. Sono state avvistate dagli esploratori europei in varie occasioni fin dal XVII secolo e poi esplorate da Phillip Parker King nel 1818. King intitol\u00f2 l'isola a Robert Dundas, secondo Visconte di Melville, primo Lord dell'Ammiragliato (1771 \u2013 1851)."}
{"id": "2044606", "revid": "2130303", "url": "https://it.wikipedia.org/wiki?curid=2044606", "title": "Oratorio della Santissima Vergine Addolorata", "text": "L\u2019oratorio della Santissima Vergine Addolorata \u00e8 una chiesa sconsacrata di Roma, nel rione Monti, in via Baccina.\nLa chiesetta risale al XVI secolo; in origine era un magazzino per il grano trasformato in oratorio della parrocchia di San Salvatore ai Monti; nel XVII secolo fu intitolata a san Giovanni Battista e annesso ad un conservatorio per neofite. Fu poi affidata all'arciconfraternita dell'Addolorata e dedicata alla Santissima Vergine Addolorata; nel 1826 fu ricostruita la facciata in stile neoclassico.\nL'Armellini aggiunge che \"\u201cquesto sacello si deve alla piet\u00e0 e allo zelo del sig. Emmanuele Marini, il quale vi fece porre l'epigrafe: In honorem B. Virginis Perdolentis\u201d\" (op. cit., p.\u00a0248).\nDopo l'unit\u00e0 d'Italia (1870) l'oratorio fu sconsacrato; dal 1976 \u00e8 affidato al Comune di Roma."}
{"id": "2044609", "revid": "33751", "url": "https://it.wikipedia.org/wiki?curid=2044609", "title": "Club Deportivo San Jos\u00e9", "text": "Il Club Deportivo San Jos\u00e9 \u00e8 una societ\u00e0 calcistica boliviana, con sede a Oruro. Milita nella Primera Divisi\u00f3n, la massima serie del calcio boliviano.\nStoria.\nFondato il 19 marzo 1942, ha vinto un campionato boliviano e ha partecipato sei volte alla Copa Libertadores."}
{"id": "2044610", "revid": "15756", "url": "https://it.wikipedia.org/wiki?curid=2044610", "title": "Episodi di True Blood (prima stagione)", "text": "La prima stagione della serie televisiva True Blood, composta da 12 episodi, \u00e8 stata trasmessa sul canale statunitense HBO dal 7 settembre al 23 novembre 2008.\nIn Italia, la stagione \u00e8 andata in onda in prima visione sul canale satellitare Fox dal 27 aprile al 13 luglio 2009. In chiaro, la stagione \u00e8 stata trasmessa su MTV dal 24 settembre al 10 dicembre 2010.\nDurante questa stagione escono dal cast principale Michael Raymond-James, Lynn Collins, Lois Smith, Adina Porter, Lizzy Caplan e Stephen Root. Mehcad Brooks, Michelle Forbes, Todd Lowe, Michael McMillian, Deborah Ann Woll, Mariana Klaveno, Kristin Bauer van Straten, Jessica Tuck e Tara Buck compaiono come guest star.\nUno strano incontro.\nTrama.\nOrmai sono due anni che i vampiri vivono liberamente la propria condizione grazie all'invenzione del \"True Blood\", un sangue artificiale che consente loro di nutrirsi senza dover uccidere esseri umani. A Bon Temps, una piccola cittadina della Louisiana, vive Sookie Stackhouse assieme alla nonna e al fratello Jason. Sookie lavora come cameriera al Merlotte's ed ha la straordinaria capacit\u00e0 di sentire i pensieri dei clienti grazie al dono della telepatia. La sua vita cambia quando nel locale in cui lavora entra il vampiro centenario Bill Compton, da cui rimane subito affascinata, non riuscendone a sentire i pensieri. Nel frattempo la sua migliore amica Tara, che si \u00e8 appena licenziata, viene assunta al Merlotte's da Sam, mentre il fratello di Sookie viene arrestato poich\u00e9 sospettato dell'omicidio di Maudette Pickens, con la quale aveva passato una notte di sesso. Sookie riesce a salvare la vita di Bill, vittima di due delinquenti che vogliono rubare il suo prezioso sangue per rivenderlo. Il sangue dei vampiri infatti, se bevuto dagli umani, dona loro la straordinaria capacit\u00e0 di amplificare i sensi ed aumentare la libido. Il vampiro \u00e8 riconoscente alla ragazza, tanto da darle appuntamento dopo il lavoro, ma ad aspettarla fuori dal locale non c'\u00e8 Bill, bens\u00ec i due delinquenti, i quali aggrediscono Sookie picchiandola ferocemente.\nIl primo assaggio.\nTrama.\nSookie viene salvata dall'arrivo di Bill: sanguinante e ferita viene portata nel bosco dal vampiro che la guarisce facendole bere il suo sangue. Jason si trova nell'ufficio dello sceriffo, e dopo essere stato a lungo interrogato viene rilasciato dopo aver visto una registrazione che lo scagiona dall'omicidio di Maudette Pickens. Bill viene invitato a casa Stackhouse, dove viene accolto calorosamente da Sookie e nonna Adele, mentre trova l'ostilit\u00e0 di Tara ma soprattutto di Jason. Sookie e Bill in seguito passeggiano nei boschi, dove hanno modo di conoscersi meglio. Successivamente Sookie vuole rivedere nuovamente Bill, e per fargli una sorpresa si reca a casa del vampiro, ma ad accoglierla ci sono tre vampiri poco rassicuranti.\nMia!\nTrama.\nSookie \u00e8 circondata da Malcolm, Liam e Diane, i tre poco raccomandabili vampiri che abitano con Bill, che vogliono morderla per assaggiare il suo sangue. Bill li ferma asserendo che Sookie \u00e8 sua. Nel frattempo Sam e Tara, l'uno per sfuggire alla propria solitudine l'altra per sfuggire alla madre alcolizzata, si consolano a vicenda avendo rapporti sessuali. Dopo essere rimasto legato al letto per quasi tutto il giorno, Jason decide di vendicarsi di Dawn fingendosi un maniaco e aggredendola. In seguito i due copulano, ma secondo Dawn Jason ha avuto prestazione carente, cos\u00ec i due litigano furiosamente e Jason viene cacciato dalla casa di lei. Jason si reca da Lafayette, il cugino di Tara, che lavora come spacciatore e pu\u00f2 fornirgli quello che cerca, sangue di vampiro. Il sangue di vampiro pu\u00f2 infatti aiutarlo a migliorare notevolmente le sue prestazioni sessuali, ma Lafayette pretende di essere ricompensato con un videotape di Jason che balla con solo gli slip. Mentre Jason sta ballando come richiesto da Lafayette, Tara li osserva stupita dalla porta lasciata semiaperta. Nel frattempo Sookie, avvertita da Sam, si reca a casa di Dawn per vedere come mai non si \u00e8 presentata al lavoro, ma trova la ragazza morta nel suo letto.\nFuga dalla tana del drago.\nTrama.\nSubito dopo aver scoperto il corpo senza vita di Dawn, Sookie viene raggiunta da Jason. Jason viene subito sospettato dell'omicidio di Dawn e viene preso in custodia dal Detective Bellefleur e dallo sceriffo Bud. Per paura che gli venga scoperta la dose di sangue di vampiro che ha in tasca, Jason istintivamente la beve tutta non pensando alle conseguenze, che per\u00f2 non tardano ad arrivare. In preda ad una forte erezione, Jason viene scagionato da Tara, che mentendo fornire alla polizia un alibi per l'amico, dichiarando di aver passato la notte assieme a lui. In seguito Jason deve affrontare un grosso problema con il suo pene, che n\u00e9 Lafayette n\u00e9 Tara riescono a risolvere; l'unica soluzione \u00e8 andare in ospedale e subire una dolorosa iniezione.\nNel frattempo Sookie, su consiglio della nonna, ascolta i pensieri delle persone per poter scagionare definitivamente Jason e trovare il vero colpevole dell'omicidio di Dawn. Accompagnata da Bill, Sookie si reca al Fangtasia, un locale di vampiri che frequentava anche Dawn. L\u00ec Sookie incontra Eric Northman, un potente ed ultracentenario vampiro. Al ritorno dal Fangtasia, Sookie e Bill si appartano, ma quando stanno per baciarsi vengono fermati da un poliziotto. Bill \u00e8 costretto ad usare i suoi poteri spaventando Sookie. Nel frattempo Sam si introduce furtivamente in casa di Dawn ed inizia ad annusare le sue coperte, manifestando uno strano comportamento.\nFulmini a ciel sereno.\nTrama.\nDopo aver litigato con Bill, Sookie si ripromette di non rivederlo pi\u00f9, ma i due si ritrovano all'incontro per ricordare i caduti in guerra organizzato da Adele. Sookie viene accompagna da Sam. Durante l'incontro, Bill racconta agli abitanti di Bon Temps la sua esperienza di soldato nel 28\u00ba plotone fanteria della Louisiana, e quando il sindaco gli mostra una vecchia fotografia in cui sono ritratti una donna e due bambini, Bill si commuove piangendo lacrime di sangue, poich\u00e9 vi riconosce la moglie e suoi figli. Nel frattempo Jason riesce a convincere Lafayette a fornirgli nuovamente sangue di vampiro. Sam e Sookie bevono un caff\u00e8 insieme e successivamente si baciano, ma i due litigano quando Sam si rende conto che Sookie continua a pensare all'amato vampiro. Bill, di ritorno a casa, fa un tuffo nel passato ricordando il periodo in cui fu vampirizzato da una donna a cui aveva chiesto aiuto quando era in guerra, che abitava in una casa isolata nei boschi.\nSookie, rincasata dopo la serata con Sam, fa una tragica scoperta: sua nonna Adele giace a terra priva di vita in una pozza di sangue.\nFreddo addio.\nTrama.\nSookie \u00e8 sconvolta per la tragica morte della nonna. A portarle conforto arrivano subito Bill e Sam, ma quest'ultimo minaccia il vampiro intimandogli di stare lontano da Sookie. Nel frattempo Jason si trova nudo nel letto della sua amante di turno, ignaro di quello che \u00e8 accaduto alla nonna. Molti degli abitanti di Bon Temps si recano a casa Stackhouse per portare le loro condoglianze, ma Sookie sentendo i loro pensieri capisce che la ritengono responsabile dell'omicidio della nonna a causa della sua frequentazione con un vampiro. Jason viene avvisato da Hoyt e Rene di quello che \u00e8 accaduto, cos\u00ec si precipita a casa, dove dopo averla schiaffeggiata, anch'egli accusa la sorella della morte della nonna. Il giorno del funerale di Adele inaspettatamente si presenta lo zio Bartlett, che da anni non aveva rapporti n\u00e9 con la sorella n\u00e9 con i nipoti. Mentre Sookie sta ricordando pubblicamente la nonna, ode i pensieri degli invitati alla funzione, che l'accusano nuovamente di avere responsabilit\u00e0 negli ultimi avvenimenti: dopo averli insultati fugge esasperata. Jason la raggiunge e cerca di riappacificarsi con la sorella senza successo: dopodich\u00e9, rimasto solo, Jason deve convivere con gli effetti collaterali del sangue di vampiro. Alla fine del funerale, Tara viene avvicinata dalla madre che cerca di appianare i loro dissapori, ma come al solito litigano ferocemente. Tara allora cerca conforto in Sam, anch'egli bisognoso di affetto. Dopo aver dato sfogo al suo dolore, Sookie attende il tramonto per riabbracciare Bill: corre nei boschi dirigendosi verso la casa del vampiro, che la sta aspettando. Sookie e Bill finalmente fanno l'amore, e la ragazza porge il collo al suo amato per fare in modo che possa bere il suo sangue.\nCaccia ai vampiri.\nTrama.\nDopo aver fatto l'amore, Sookie e Bill sono nudi nella vasca da bagno che si scambiano confidenze, ed in quel momento la ragazza trova il coraggio di raccontare il motivo del suo disprezzo per lo zio Bartlett: da piccola era stata vittima delle sue morbose attenzioni. Nel frattempo Jason, in preda all'astinenza, si reca da Lafayette in cerca di V ma viene cacciato in malo modo, cos\u00ec decide di recarsi al Fangtasia per procurarsi il sangue di vampiro. Dopo aver litigato con Sam, Tara torna a casa dalla madre trovandola in preda a deliri mistico-religiosi, in cui sostiene di essere impossessata da un demone. Tara cerca di farla ragionare dicendole che il suo vero demone \u00e8 l'alcool e che la sua cura \u00e8 andare all'Anonima Alcolisti. In preda alle pressanti richieste della madre, Tara decide di assecondarla e spende i suoi risparmi per sottoporla ad un esorcismo. La sacerdotessa che sembra aver scacciato il demone dal corpo della madre sostiene che anche nel corpo di Tara si cela un demone. Jason si trova al Fangtasia in cerca di V, ma prima che le sue richieste possano metterlo in pericolo viene salvato da Amy, una ragazza che dice di potergli dare il V. I due si recano a casa di Jason, dove dopo essersi conosciuti consumano il V sniffandolo e copulano in piena estasi. Al Merlotte's, Sam e i clienti scoprono dai segni dei denti sul collo che Sookie ha avuto un rapporto sessuale con il vampiro Bill, e la ragazza pu\u00f2 sentire i pensieri di disappunto dei presenti. Nel frattempo Bill si \u00e8 recato a casa dello zio Bartlett per vendicare Sookie: lo uccide e getta il corpo nella palude. Nello stesso momento al Merlotte si vivono momenti di tensione a causa dell'arrivo di Diane, Liam e Malcom, i tre malvagi vampiri, ma grazie al tempestivo arrivo di Bill le cose sembrano tranquillizzarsi. Le tensioni tra umani e vampiri sono palpabili, e tre clienti del Merlotte decidono di vendicarsi dando fuoco alla casa dei vampiri. Il giorno seguente Sookie si reca alla casa distrutta dalle fiamme, dove vede che vengono estratti quattro corpi, uno dei quali potrebbe essere quello di Bill.\nIl superstite.\nTrama.\nSookie deve affrontare la possibilit\u00e0 che Bill sia morto nell'incendio, e visibilmente scossa litiga furiosamente con l'amica Tara, che era andata a trovarla per raccontarle le ultime e positive notizie sulla madre. Sookie, credendolo morto, si reca sulla tomba di Bill ma improvvisamente viene afferrata da una mano uscita dal terreno: \u00e8 Bill che, avvisato dai messaggi di Sookie, si era nascosto sotto terra. I due copulano in modo selvaggio. Nel frattempo Jason ed Amy approfondiscono il loro rapporto, tanto che la ragazza riesce a farsi assumere come cameriera al Merlotte's. Ritrovata la serenit\u00e0, Sookie e Bill fanno da baby sitter ai figli di Arlene, impegnata con il fidanzato Ren\u00e9, il quale durante la serata le chiede di sposarlo. Tara dopo aver litigato con Sookie e aver avuto un rapporto sessuale con Sam, litiga anche con quest'ultimo. Esasperata, la ragazza inizia a meditare di sottoporsi lei stessa ad un esorcismo, cos\u00ec si reca nel bosco dalla donna che ha liberato la madre dal demone.\nAmy, in astinenza da V, inizia a manifestare un atteggiamento diverso e con la complicit\u00e0 di Jason decide di procurarsi il sangue di vampiro in modo poco lecito. I due seguono Lafayette mentre si reca dal suo cliente vampiro, che in cambio di prestazioni sessuali gli fornisce il suo sangue. Una volta che Lafayette lascia la casa del suo cliente, Amy e Jason rapiscono il vampiro. Nel frattempo, Eric chiede un favore a Bill: Sookie dovr\u00e0 aiutarlo utilizzando la sua telepatia, cercando di scoprire chi sta costantemente rubando gli incassi del Fangtasia. La ragazza leggendo nella mente della gente scopre che si tratta di un vampiro, ovvero Longshadow, il barman del locale, che una volta smascherato aggredisce Sookie.\nIl prezzo del sangue.\nTrama.\nSookie \u00e8 nelle grinfie di Longshadow quando Bill lo uccide infilzandolo con un bastone, infrangendo cos\u00ec il tab\u00f9 per cui un vampiro non pu\u00f2 uccidere un altro vampiro. Prima di riaccompagnare a casa Sookie, Bill viene avvisato da Eric che il suo gesto avr\u00e0 delle conseguenze. Tornati a casa, Sookie, gi\u00e0 provata per gli avvenimenti della serata, trova il suo gatto decapitato e chiede a Bill di starle vicina durante la notte. Nel frattempo Jason ed Amy hanno rapito il vampiro Eddie per poter prelevare e bere il suo sangue; i due ragazzi ignorando le suppliche del vampiro lo tengono legato in cantina. Tara si trova a colloquio con la donna che ha esorcizzato sua madre e si fa convincere che anche la sua anima pu\u00f2 essere liberata dal demone che la infesta, ma servono oltre 700 dollari, cifra che lei non possiede. Jason ed Amy fanno l'amore sotto l'effetto del V e si dichiarano amore reciproco. Successivamente quando il ragazzo \u00e8 lucido viene messo in guardia da Eddie nei confronti di Amy, che il vampiro definisce una psicopatica.\nEric e la sua assistente Pam devono portare Bill al cospetto del Magister, ma prima Compton vuole andare a salutare Sookie ed avvisarla che sta lasciando la citt\u00e0, e si reca al Merlotte's dove chiede a Sam di proteggerla durante la sua assenza. Durante la serata Sam consegna a Tara la cifra necessaria al suo esorcismo. Terminato il turno di lavoro, Sookie decide di trascorrere la notte nella casa di Bill, e lascia il Merlotte's da sola. Quando Sam lo viene a sapere, cerca di correre da lei il prima possibile, ma viene fermato dal Detective Bellefleur che vuole fargli alcune domande. Sam quindi torna nel locale con una scusa, e la scena successiva mostra il detective che attende Sam e vede un cane correre fuori dal locale.\nFuori dalla casa di Bill, Sookie viene raggiunta da quello stesso cane, che sembra volerle fare compagnia, cos\u00ec la ragazza se lo porta in casa facendolo dormire sul letto. Durante la notte Sookie si sveglia improvvisamente e trova Sam nudo al posto del cane.\nIl processo.\nTrama.\nSookie \u00e8 terrorizzata quando trova Sam nudo nel suo letto, e spaventata corre in bagno credendo che il suo capo possa essere il killer che da tempo ha gettato nel terrore Bon Temps; a questo punto Sam mostra a Sookie la sua capacit\u00e0 ci trasformarsi proprio in quel cane. Successivamente l'uomo racconta il suo segreto a Sookie, rivelandole di essere un mutaforma: \u00e8 cio\u00e8 in grado di assumere le sembianze di diversi animali solo osservandoli. Secondo Sam il fatto di essere un mutaforma ha origini genetiche ma essendo stato adottato non conosce le reali origini della sua famiglia; inoltre Sam informa la ragazza che il mondo, oltre ad essere popolato dai vampiri, \u00e8 abitato anche da licantropi ed altre misteriose creature. Dopo le spiegazioni di Sam, Sookie si arrabbia con lui per averle nascosto un segreto cos\u00ec grande. Nel frattempo Tara \u00e8 in compagnia di Miss Jeanette pronta a sottoporsi all'esorcismo, e dopo aver bevuto una misteriosa sostanza, Tara vede uno spirito che raffigura s\u00e9 stessa da bambina. Jeanette le dice che in questo modo lo spirito sta cercando di salvarsi, cos\u00ec Tara lo accoltella, ponendo fine con successo al rito. La ragazza torna a casa raggiante per informare la madre. Madre e figlia escono per festeggiare, ma la felicit\u00e0 della ragazza dura poco quando scopre che in realt\u00e0 Miss Jeanette lavora in una farmacia e cerca di sbarcare il lunario inscenando falsi riti ed esorcismi.\nAmy e Jason hanno opinioni discordanti su cosa fare di Eddie: lui vorrebbe liberalo mentre lei vorrebbe continuare a tenerlo segregato, ma pi\u00f9 tardi la ragazza si ammorbidisce e cerca di convincere il fidanzato a far vivere Eddie con loro, cos\u00ec da rifornirli costantemente di sangue. Nel frattempo Lafayette scopre che Eddie, il suo fornitore di V, \u00e8 scomparso e capisce che Jason \u00e8 coinvolto. Alla festa per il fidanzamento di Arlene e Ren\u00e9, Lafayette aggredisce Jason intimandogli di non fare stupidaggini perch\u00e9 il suo comportamento pu\u00f2 creargli seri problemi con i vampiri. Jason tornato a casa decide di liberare Eddie contro il parere di Amy, che, in preda a un raptus, uccide Eddie con un'asse di legno.\nDopo essersi presentata alla festa ubriaca e dopo aver litigato con Sam, Tara si allontana in auto dalla festa; ad un certo punto sulla strada vede una misteriosa donna con un maiale, e per evitarli, finisce fuori strada.\nSempre durante la festa, Sookie entra sola nel locale per prendere del ghiaccio ma all'improvviso va via la luce. Nel buio la ragazza viene aggredita da qualcuno che vuole ucciderla ma riesce a scappare dalle sue grinfie, trovando conforto tra le braccia di Sam.\nNel frattempo Bill si trova al cospetto del Magister, che dopo avergli risparmiato una condanna a 5 anni in una bara sigillata con chiodi d'argento per aver ucciso Longshadow, lo condanna a vampirizzare una spaventata ragazza di nome Jessica. Dopo non poche esitazioni, nonostante le suppliche della ragazza, Bill la morde sul collo.\nIl cerchio si stringe.\nTrama.\nBill deve terminare la sentenza datagli dal Magister trascorrendo la notte sepolto sotto terra insieme a Jessica dopo averla morsa e averle fatto bere il suo sangue. Al risveglio di Jessica, Bill ha una inaspettata sorpresa. Della fragile e spaventata ragazza non vi \u00e8 pi\u00f9 traccia: si \u00e8 tramutata in una petulante vampira desiderosa di trasgredire. Bill cerca invano di indottrinarla, spiegandole che per essere un vampiro bisogna seguire determinate regole. Nel frattempo Sookie, dopo l'aggressione al Merlotte's, viene ospitata da Sam e cerca di ricordare ci\u00f2 che ha visto nei pensieri dell'ipotetico serial killer. Sookie ricorda il nome di una cameriera del Big Patty's Pie House, Cindy Marshall, cos\u00ec assieme a Sam si reca nel locale per avere informazioni sulla ragazza. Sookie e Sam scoprono che Cindy Marshall \u00e8 stata uccisa e che il fratello di lei, Drew, \u00e8 da tempo scomparso nel nulla, cos\u00ec decidono di recarsi al commissariato per avere informazioni su di lui. I due si ritrovano a fronteggiare l'ostilit\u00e0 dell'agente ma infine riescono a strappare la promessa che una foto di Drew Marshall verr\u00e0 al pi\u00f9 presto inviata al commissariato di Bon Temps.\nJason ed Amy, mentre stanno ripulendo il sangue di Eddie, litigano ed in un impeto di collera Jason rompe tutte le fiale di V, decidendo di smettere di prendere quella robaccia. Successivamente Jason si confida con i suoi amici, raccontando loro che Amy \u00e8 dipendente dal V. Tornato a casa il ragazzo trova Amy pronta a riappacificarsi e chiede a Jason di prendere per un'ultima volta V assieme a lei. I due amanti sotto l'effetto onirico del V non si accorgono che un uomo si \u00e8 introdotto in casa e con la cintura strangola mortalmente Amy. Al suo risveglio Jason trova Amy morta e chiama il 911; portato in commissariato viene duramente interrogato dal Detective Bellefleur, che non crede nella sua innocenza. Tara, che \u00e8 stata portata in prigione per guida in stato di ebbrezza a seguito dell'incidente, chiama la madre per farsi venire a prendere, ma quando la donna si presenta qualche ora dopo in carcere, si rifiuta di aiutare la figlia, sostenendo che lei ha una pessima influenza sulla sua guarigione e che non pagher\u00e0 la cauzione per il suo bene. Dopo aver cacciato la madre, una misteriosa donna di nome Maryann Forrester, che si presenta come un'assistente sociale, si offre di pagare la cauzione della ragazza e di ospitarla a casa sua; dopo un attimo di esitazione, Tara accetta l'aiuto della donna.\nDopo la giornata trascorsa assieme, Sookie e Sam ritrovano la complicit\u00e0 di un tempo e si baciano, ma la loro intimit\u00e0 viene bruscamente interrotta dall'arrivo di Bill, che in una scenata di gelosia ha una violenta lite con Sam. Esasperata Sookie toglie l'invito di entrare in casa propria al vampiro, che \u00e8 quindi costretto ad andarsene dalla casa. Nel frattempo al commissariato di Bon Temps arriva la foto di Drew Marshall che altri non \u00e8 che Ren\u00e9, il fidanzato di Arlene, ma rester\u00e0 ignorata sotto una pila di scartoffie a causa della distrazione della segretaria.\nOltre la morte.\nTrama.\nJason si trova in prigione accusato di essere un assassino. Riceve la visita di Ren\u00e9 e di Sookie che cercano invano di consolarlo. Tara accetta l'aiuto di Maryann ed inizia a vivere nella lussuosa casa di lei, dove incontra anche un ragazzo di nome Benedict \"Egg\" Talley. In prigione Jason riceve anche la visita di un membro della Compagnia del Sole, una chiesa anti-vampiri, che gli dice che anche se non pu\u00f2 essere perdonato per aver ucciso quelle ragazze ha compiuto un gesto necessario per preservare la specie umana dal momento che tutte loro intrattenevano rapporti con vampiri. Nel frattempo Sookie, andata al lavoro, decide di tornare a casa perch\u00e9 ascoltando i pensieri dei clienti scopre che tutti sono convinti della colpevolezza del fratello e quindi preferisce allontanarsi dalla gente per rimanere da sola. La macchina non parte e Ren\u00e9 si offre di darle un passaggio. In realt\u00e0 proprio Ren\u00e9 ha tagliato dei fili nel motore. Nel frattempo a casa i figli di Arlene stanno guardando una videocassetta in cui Maudette copula con un vampiro e quando la madre chiede loro dove hanno trovato questa e altre videocassette loro rivelano che si trovano in una cassetta degli attrezzi di Ren\u00e9. A casa di Sookie, Ren\u00e9, non riuscendo pi\u00f9 a trattenere i pensieri, ricorda quando uccise Adele Stackhouse e la ragazza capisce che l'assassino \u00e8 proprio lui. Al Merlotte's Sam, prendendo in mano il giubbotto arancione da lavoro che Ren\u00e9 ha dimenticato l\u00ec, riconosce l'odore che ha sentito a casa di Dawn e corre subito in soccorso di Sookie. Nello stesso momento la ragazza prima colpisce Ren\u00e9 alla testa con un fucile scarico e poi fugge nel bosco fino ad arrivare ad un cimitero poco distante dalla casa di Bill. Il vampiro che sta riposando appena percepisce la paura di Sookie, nonostante sia giorno, esce di casa per salvarla e la sua pelle inizia a bruciare. Al cimitero Ren\u00e9 cattura Sookie e definisce lei e le altre che ha ucciso \"puttane dei vampiri\". La prende a pugni, ma quando la sta strangolando arriva Sam in forma di cane e aggredisce l'uomo, che per\u00f2 con un sasso lo tramortisce e si avventa su di lui. Sookie si riprende e con una pala uccide Ren\u00e9. Poco lontano vede Bill a terra la cui pelle \u00e8 completamente bruciata e, per tentare di salvarlo, Sam lo seppellisce. Tornata a casa, Sookie riceve la visita di Tara, Lafayette, Arlene e Jason, ormai scarcerato. Poco dopo arriva Maryann per riaccompagnare Tara a casa; la donna parla con Sam e si capisce che i due si conoscono da tempo ma che non vanno molto d'accordo. La sera qualcuno aggredisce Lafayette fuori dal Merlotte's e qualche attimo dopo Bill, completamente guarito, arriva a casa di Sookie, cos\u00ec i due fanno pace. Due settimane dopo, tutti (ad eccezione di Jason, che si trova ad una messa della Compagnia del Sole, e Lafayette) sono al Merlotte's ed in televisione viene data la notizia che la legge sul matrimonio tra umani e vampiri \u00e8 stata approvata. Si trova l\u00ec anche Andy Bellefleur che, disperato per aver fatto la figura dello stupido dicendo a tutti con certezza che l'assassino era Jason, si sta ubriacando. Quando egli esce dal locale per recarsi a casa, Sookie e Tara preoccupate lo seguono fino alla sua macchina; quando apre la portiera scoprono che al suo interno c'\u00e8 un corpo senza vita."}
{"id": "2044612", "revid": "179980", "url": "https://it.wikipedia.org/wiki?curid=2044612", "title": "Club San Jos\u00e9", "text": ""}
{"id": "2044613", "revid": "179980", "url": "https://it.wikipedia.org/wiki?curid=2044613", "title": "San Jos\u00e9 de Oruro", "text": ""}
{"id": "2044614", "revid": "182193", "url": "https://it.wikipedia.org/wiki?curid=2044614", "title": "Compagnia Italiana Turismo", "text": "CIT - Compagnia Italiana Turismo S.p.A. \u00e8 stata un'azienda italiana operante nel settore del turismo.\nStoria.\nLa Compagnia Italiana Turismo venne istituita con regio decreto n\u00ba 226 del 17 febbraio 1927. I soci fondatori furono Ferrovie dello Stato, Banco di Sicilia, Banco di Napoli ed ENIT (Ente Nazionale Italiano per il Turismo). Venne fondata con lo scopo di promuovere l'Italia come destinazione di turismo internazionale e organizzare il turismo degli Italiani verso l'estero.\nProprio a tale scopo venne creata una rete di agenzie di viaggio in Italia e nel Mondo.\nCrescita e sviluppo.\nDopo la seconda guerra mondiale, CIT, sfruttando il boom economico, accelera la sua crescita. Ma \u00e8 grazie all'elevato livello professionale del personale, alla distribuzione mondiale della biglietteria FFSS e alla forte presenza nelle istituzioni che, negli anni settanta e negli anni ottanta, portano CIT ad una posizione di preminenza nel settore del turismo.\nNegli anni ottanta e novanta la holding, controllata da Ferrovie dello Stato, era organizzata su tre societ\u00e0:\n600 dipendenti in Italia e 1.134 all'estero, 650 miliardi di ricavi, di cui 400 oltre confine.\nNel mondo, CIT rappresentava lo specialista delle vacanze in Italia ed era considerato leader italiano del settore. CIT poteva contare, oltre alle numerose agenzie sul territorio nazionale, filiali in Europa (Gran Bretagna, Francia, Germania, Belgio e Lussemburgo), negli USA, in Sud America e in Australia. Le 12 branch estere garantivano la vendita di pacchetti turistici e biglietti Fs per un totale di 300 miliardi di euro: il 5% di tutti gli arrivi di turisti stranieri in Italia avveniva per merito della rete vendita di Cit, nonostante ci\u00f2 i bilanci aziendali erano in rosso.\nSecondo una interrogazione parlamentare presentata da Francesco Giovanni Maria Mele nel 1994 le perdite derivavano esclusivamente dalla gestione delle attivit\u00e0 sul territorio nazionale (promozione del turismo dall'Italia verso l'estero), mentre le controllate estere dal 1993 avevano ritrovato la via dell'utile, portando 3 milioni di turisti in Italia, di cui 1 nel Meridione.\nLa privatizzazione.\nNel 1996, in seguito alla volont\u00e0 del governo italiano di privatizzare le partecipazioni pubbliche, avviata nel 1990 con l'ingresso nel capitale della \"Tieffe\", Cit S.p.A. cede CIT Viaggi S.r.l e Sestante Sviluppo S.r.l., titolari di 56 agenzie nazionali (\"I Viaggi del Sestante\", 22 miliardi di fatturato nel 1995) per 30 miliardi di lire ad European Consultant Partnership, una joint venture tra le stesse Fs (40%), le attivit\u00e0 turistiche di ITC&amp;P di Calisto Tanzi e Gianpietro Donzelli (40%) e Banca di Roma (20%). Successivamente, Tanzi acquista il 49% in mano ad FS per 110 miliardi di lire, a seguito di una controversia sorta con il gruppo di Stato.\nDopo tale operazione, CIT rimane con 23 agenzie e le 12 controllate estere.\nIn quest'ottica viene poi decisa la privatizzazione dell'azienda, ceduta nell'ottobre del 1997 a Progetto S.p.A. di Gianvittorio Gandolfi di Varese che rileva anche da Ferrovie dello Stato le agenzie che gestiscono la biglietteria per il governo e le istituzioni, operatore turistico in Italia ed all'estero per un totale di 32 milioni di euro (poi a seguito delle risultanze negative di bilancio al 30 giugno 1998 il prezzo viene ridotto ad euro 23 milioni). Il nuovo imprenditore tenta di rilanciare l'azienda con grandi progetti di integrazione verticale (il gruppo Progetto era infatti prima dell'acquisizione proprietario di compendi immobiliari quali i villaggi turistici e delle societ\u00e0 : Vacanze italiane-villaggi e Siviaggi agenzie di viaggio con 30 punti vendita ) con l'impegno nei confronti delle banche creditrici da parte della societ\u00e0, ormai organizzatasi in gruppo, a quotarsi nell'allora Mercato ristretto il 28 novembre 2002.\nLa crisi e il Gruppo Soglia.\nLa crisi internazionale del turismo dopo l'11 settembre 2001 va per\u00f2 ad aggravare una situazione societaria gi\u00e0 precaria a causa di un piano di investimenti troppo pretenzioso e della forte esposizione della propriet\u00e0 (La Compagnia delle Vacanze S.p.A.) verso Mediocredito Lombardo, che aveva finanziato l'acquisto di CIT. Nel tentativo di rientrare dal debito, si procede al cedimento di CIT Inghilterra e dell'agenzia viaggi di Galleria Vittorio Emanuele II a Milano, ma il gruppo rimane sull'orlo del fallimento. Viene nel mentre lanciata una \"joint venture\" con la francese Accor per un'operazione commerciale sull'isola di Sacca Sessola che prevedeva la costruzione di un albergo esclusivo: l'investimento di circa 70 milioni di euro va per\u00f2 a vuoto, il compendio alberghiero non viene mai completato e viene poi venduto nel 2007 dal commissario straordinario Nuzzo per oltre 85 milioni di euro. Si redigono progetti anche per la costruzione di villaggi turistici a Scanzano Jonico (realizzati un hotel e un residence a fronte di un progetto di 112 milioni, di cui 30 effettivamente finanziati dallo Stato), a Sibari e a Pietrelcina. In totale CIT ha assorbito 194,6 milioni di euro da contratti di programma con lo Stato italiano.\nNel 2003 a gennaio Gandolfi (che rester\u00e0 presidente fino a marzo e comunque consigliere anche successivamente) lascia la guida della societ\u00e0 a Giovanni Natali e ad Ubaldo Livolsi; contestualmente viene azzerato l'intero consiglio di amministrazione ed entrano nel comitato di controllo interno Roberto Guida, Guido Cefal\u00f9 e Salvatore Sciascia, contro i quali successivamente lo stesso Natali adir\u00e0 in giudizio. Nel mese di gennaio viene formalizzato (in esecuzione di un contratto vincolante del 2002) l'acquisto da Alitalia dell'agenzia viaggi Italiatour.\nA aprile 2004 Banca Intesa, a seguito di finanziamenti concessi alla propriet\u00e0 e garantiti da ipoteche e pegni azionari, si ritrova primo azionista del gruppo, col 35% delle quote. Nel periodo successivo la gestione \u00e8 condivisa tra il Governo, tramite Sviluppo Italia e le banche; si assiste alla chiusura di tutte le agenzie di viaggio estere.\nL'8 marzo 2006, con un decreto, il Ministero dello sviluppo economico ammette il Gruppo CIT alla procedura di amministrazione straordinaria nominando un commissario straordinario. Il successivo 4 dicembre il commissario straordinario deposita presso il Ministero dello Sviluppo Economico il programma di ristrutturazione delle societ\u00e0 del Gruppo CIT in amministrazione straordinaria al fine di recuperare l'equilibrio economico e le attivit\u00e0 imprenditoriali tentando di vendere l'azienda e indicendo quindi un bando d'acquisto.\nIn data 27 settembre 2007 il MSE autorizza il commissario straordinario ad accettare le offerte definitive pervenute dal gruppo Soglia e Aareal Bank AG che acquistano le attivit\u00e0 di agenzie di viaggio e di tour operator e i rapporti di lavoro con i dipendenti ex CIT.\nLo scorporo.\nIl 18 marzo 2008 Cit cede a Sistema Vacanze S.p.A., i 7 villaggi turistici che compongono il suo patrimonio immobiliare.\nNel settembre 2008 il gruppo Soglia, azionista di Sistema Vacanze, cede il 90% della societ\u00e0 a Morera S.r.l., controllata al 100% da un fondo di investimento immobiliare di tipo chiuso riservato ad investitori qualificati, gestito da Valore Reale SGR S.p.A.. Valore Reale SGR S.p.A. \u00e8 principalmente partecipata da:\nIl restante 10% di Sistema Vacanze rimane per il 7.5% al Gruppo Soglia ed il 2,5% a Roberto Onesti."}
{"id": "2044618", "revid": "287204", "url": "https://it.wikipedia.org/wiki?curid=2044618", "title": "Chiesa di Santa Maria della Neve al Colosseo", "text": "La chiesa di Santa Maria della neve (\"ad nives\") \u00e8 una chiesa di Roma, nel rione Monti, in via del Colosseo, all'incrocio con via del Cardello.\nStoria e descrizione.\n\u00c8 oscura l'origine di questa chiesa. Secondo l'Armellini (op. cit. p.\u00a0142) la chiesa \u00e8 menzionata gi\u00e0 nel XII secolo, fu chiesa parrocchiale e poi divenne semplice beneficio ecclesiastico di propriet\u00e0 del cardinale di San Pietro in Vincoli. Altrettanto oscuro \u00e8 il nome: la chiesa \u00e8 conosciuta sia col nome di \"Sant'Andrea de Tabernula\" che con quello di \"Sant'Andrea de Portugallo\".\nSull'origine della chiesa e del nome l'Armellini scrive:\nNel 1607 l'edificio fu concesso all'Universit\u00e0 dei Rigattieri, i quali lo riedificarono a loro spese. Incerto \u00e8 l'architetto che riedific\u00f2 la chiesa in stile barocco: forse fu Francesco Fontana . Dopo la Rivoluzione francese la chiesa fu affidata alla confraternita di Santa Maria della Neve: \u00e8 in quest'epoca che la chiesa cambia nome ed assume quello attuale.\nL'interno si presenta a navata unica, con tre altari e pitture del XVII secolo: sull'altare di destra il \"Battesimo di Ges\u00f9\"; sull'altare maggiore, l\"Assunzione\"; su quello di sinistra, \"San Francesco e Santa Chiara\".\nOggi la chiesa \u00e8 un luogo sussidiario di culto della parrocchia di Santa Maria ai Monti, ed \u00e8 luogo di preghiera dalla Comunit\u00e0 di Sant'Egidio."}
{"id": "2044621", "revid": "767487", "url": "https://it.wikipedia.org/wiki?curid=2044621", "title": "Peter Jenner", "text": "Ha lavorato anche come \"talent scout\". Insieme ad Andrew King, fond\u00f2 la Blackhill Enterprises, una etichetta musicale, che gest\u00ec, tra i pi\u00f9 noti: il primo album dei Pink Floyd, la carriera solista di Syd Barrett, Kevin Ayers, Marc Bolan, Roy Harper, The Edgar Broughton Band e The Clash.\nJenner ha gestito anche altri progetti, con:\nJenner ha ottenuto una laurea in Economia presso l'Universit\u00e0 di Cambridge, dopo di che egli \u00e8 diventato un docente presso la London School of Economics all'et\u00e0 di 21 anni. Affascinato dalla musica, comincia ad interessarsi ai Pink Floyd e dopo 4 anni come docente, si dimette per dedicarsi totalmente al mestiere di produttore. La voce di Peter Jenner, pu\u00f2 essere udita all'inizio di Astronomy Domine, prima traccia del primo album dei Pink Floyd: The Piper at the Gates of Dawn (1967).\nIl suo coinvolgimento nel mondo della musica, divenne ancora pi\u00f9 intenso, quando cominci\u00f2 ad organizzare una serie di concerti gratuiti a Hyde Park, a Londra, che culminarono nel famoso concerto dei Rolling Stones nel 1969, noto per essere il concerto di introduzione per Mick Taylor che and\u00f2 a sostituire Brian Jones, morto poco tempo prima.\nAnche se non politicamente attivo nel senso formale, Jenner si \u00e8 battuto per cause e artisti simpatizzanti di sinistra per molti anni. \nNel 2006 Jenner interviene in una conferenza denominata Beyond the Soundbytes in cui egli ha proposto di completare l'attuale meccanismo di pagamento per il consumo di musica con una piccola tassa che sarebbe pagata da chiunque disponga di una connessione a banda larga o di un cellulare. I commentatori erano scettici, come Mike Arrington per esempio che chiam\u00f2 la proposta \"incredibilmente stupida\", perch\u00e9 \u00e8 una proposta che porterebbe alla stagnazione del mercato della musica digitale."}
{"id": "2044622", "revid": "110157", "url": "https://it.wikipedia.org/wiki?curid=2044622", "title": "Port Bell", "text": "Port Bell \u00e8 una piccola citt\u00e0 del Distretto di Kampala in Uganda, situata sulle sponde del lago Vittoria, facente parte della conurbazione di Kampala. Questa cittadina ha preso il nome da un commissionario britannico, Sir Hesketh Bell, che nel 1906, assunse la gestione degli interessi da parte della Gran Bretagna in Uganda.\nEconomia.\nPort Bell (piccolo centro industriale) ha un porto, che \u00e8 utilizzato per il traffico internazionale sul lago Vittoria.\n\"L'Uganda Breweries\" ha la sua principale fabbrica di birra a Port Bell.\nNel 1960 nella cittadina \u00e8 stata fondata una delle prime fabbriche di t\u00e8 che ha prodotto anche distillati di \"waragi\" (una forte bevanda alcolica indigena).\nInfrastrutture e trasporti.\nPort Bell \u00e8 un ramo ferroviario tra Jinja e Kampala (dal 1931).\nI traghetti che operano da Port Bell comunicano con tutto il lago Vittoria.\nNel passato Port Bell fu un punto di scarico della compagnia aerea Brithish, con mansione di corriere."}
{"id": "2044625", "revid": "767487", "url": "https://it.wikipedia.org/wiki?curid=2044625", "title": "Reason Is Treason", "text": "Reason Is Treason \u00e8 il primo singolo ufficiale del gruppo musicale inglese Kasabian, pubblicato nel febbraio del 2004.\nIl singolo \u00e8 stato pubblicato molto tempo prima dell'uscita del primo album della band, \"Kasabian\", e a causa di ci\u00f2 non ha riscosso molto successo in fatto di vendite, non entrando in nessuna classifica.\nVideo musicale.\nIl video per il singolo \u00e8 una serie di spezzoni di video dal forte contenuto satirico e umoristico, alcune messe senza alcun senso logico, come una donna che mangia un panino con delle dita all'interno di esso e delle scimmie al computer. Per il video \u00e8 stata utilizzata la versione remix del singolo di Jacknife Lee.\nUtilizzo del brano.\nLa canzone appare nel film \"Tomb Raider - La culla della vita\" e nell'episodio \"The Brothers Grim\" della serie TV \"The OC\".\n\u00c8 stata inoltre utilizzata nei videogiochi \"Major League Baseball 2K8\", \"Gran Turismo 4\" e \"Shaun White Snowboarding\"."}
{"id": "2044628", "revid": "599013", "url": "https://it.wikipedia.org/wiki?curid=2044628", "title": "Katalin Sz\u0151ke", "text": ""}
{"id": "2044629", "revid": "287204", "url": "https://it.wikipedia.org/wiki?curid=2044629", "title": "Katalin Sz\u00f6ke", "text": ""}
{"id": "2044636", "revid": "827882", "url": "https://it.wikipedia.org/wiki?curid=2044636", "title": "Archie", "text": ""}
{"id": "2044643", "revid": "184755", "url": "https://it.wikipedia.org/wiki?curid=2044643", "title": "Poggio alla Malva", "text": "Poggio alla Malva \u00e8 una frazione situata nel comune di Carmignano (Prato).\nStoria.\nTestimonianze archeologiche attestano che nelle vicinanze del paese vi era un insediamento etrusco, ora noto come necropoli di Prato Rosello. Attualmente vi si possono trovare alcune tombe etrusche perfettamente conservate, nelle quali sono stati ritrovati importanti reperti custoditi nel Museo archeologico di Artimino.\nLa zona rientra dentro il Barco Mediceo della villa medicea La Ferdinanda di Artimino. Nei pressi del paese si pu\u00f2 trovare una porta di accesso al barco e numerosi tratti di muro mediceo.\nInizialmente il paese era noto con il nome di Le Busche, dal nome della chiesa di Santo Stefano alle Busche che era parrocchia gi\u00e0 agli inizi dell'800. La chiesa era collocata nei pressi dell'argine destro dell'Arno, nella piana sottostante l'insediamento abitativo.\nNel 1833 la parrocchia contava circa 344 individui, per la maggior parte scalpellini, e faceva parte del conglomerato di parrocchie di Lastra a Signa (Firenze). Il villaggio e parrocchia nel Valdarno fiorentino sull'ingresso dello stretto di Golfolina presso la confluenza dell'Ombrone Pistoiese, era comunit\u00e0 giurisdizione di Lastra a Signa, diocesi di Pistoia, compartimento di Firenze.\nSolo nel 1833 venne passata sotto il controllo del comune di Carmignano.\nVi ebbero podere i conti Gangalandi, da uno dei quali (Ranuccio, detto Buschia) probabilmente trasse il vocabolo di Busche.\nL'attuale nucleo urbano \u00e8 risalente agli inizi del Novecento, in quanto nella zona si insediarono alcuni operai (scalpellini) delle cave di pietra serena presenti nella zona.\nSituato su di un poggio nei pressi del fiume Arno deve la sua fama principale a un'azione partigiana che l'11 giugno 1944 fece esplodere ben 11 vagoni carichi di esplosivo in partenza dal vicino dinamitificio Nobel, in mano alle forze naziste.\nIn quell'eroico gesto morirono i quattro partigiani: Bogardo Buricchi, Alighiero Buricchi, Ariodante Naldi e Bruno Spinelli.\nL'ingente forza esplosiva dell'azione partigiana provoc\u00f2 la distruzione di numerose case dell'abitato sorto intorno alla stazione ferroviaria. Durante il 1944-'45 Poggio alla Malva fu al centro di numerosi bombardamenti essendo un punto strategico per la posizione e per la centralit\u00e0 tra Firenze, Pistoia, Prato e Empoli.\nAltro elemento importante da rilevare \u00e8 la presenza di Benvenuto Matteucci, parroco scrittore, che divenne in seguito arcivescovo di Pisa. Durante la sua permanenza a Poggio alla Malva notevoli furono i personaggi letterari ospitati nella chiesa di Santo Stefano, tra cui Giuseppe Ungaretti. Notevole fu anche il rapporto di amicizia con il sindaco di Firenze Piero Bargellini, noto per aver diretto le operazioni durante la drammatica alluvione del 1966.\nCaratteristiche.\nSituato sulla strada che dalla Stazione di Carmignano (e quindi dalla SP45 di Comeana e la SP Via Cavalcanti di Signa) conduce all'abitato di Artimino.\nIl paese conta circa 450 abitanti.\nIl paese \u00e8 dotato di una scuola materna con due sezioni, una chiesa (chiesa di Santo Stefano a Poggio alla Malva), di una casa del popolo (circolo ARCI \"Ariodante Naldi\") dove ogni anno, da venti anni circa, si svolge la sagra del cinghiale, polenta e funghi porcini (secondo e terzo fine settimana di settembre) e di un'antica bottega di alimentari e tabacchi a gestione familiare.\n\u00c8 presente la societ\u00e0 calcistica ASD Polisportiva A. Naldi che nel 2008 \u00e8 iscritta al campionato FIGC della provincia di Prato.\nI boschi circostanti sono stati dichiarati, dalla provincia di Prato area naturale protetta di interesse locale."}
{"id": "2044645", "revid": "135224", "url": "https://it.wikipedia.org/wiki?curid=2044645", "title": "Disturbo da Collasso dell'Alveare", "text": ""}
{"id": "2044646", "revid": "287204", "url": "https://it.wikipedia.org/wiki?curid=2044646", "title": "La Paz F\u00fatbol Club", "text": "Il La Paz F\u00fatbol Club \u00e8 una societ\u00e0 calcistica boliviana, con sede a La Paz. Milita nella Liga de F\u00fatbol Profesional Boliviano, la massima serie del calcio boliviano.\nStoria.\nFondato nel 1989, ha assunto per un periodo la denominazione di Atl\u00e9tico Gonz\u00e1lez; ha partecipato al turno preliminare della Coppa Libertadores 2008."}
{"id": "2044648", "revid": "179980", "url": "https://it.wikipedia.org/wiki?curid=2044648", "title": "La Paz FC", "text": ""}
{"id": "2044651", "revid": "923674", "url": "https://it.wikipedia.org/wiki?curid=2044651", "title": "Falsa partenza", "text": "Nello sport, la falsa partenza \u00e8 una partenza compiuta dall'atleta antecedentemente al colpo di pistola sparato dall'arbitro oppure al segnale di via.\nAtletica leggera.\nNell'atletica leggera, lo starter (o giudice di partenza) coordina la partenza degli atleti tramite comandi. In gare di velocit\u00e0, i comandi sono:\nIn gare di fondo, l'unico comando impartito prima del colpo di pistola \u00e8 \u00abai vostri posti\u00bb.\nLa falsa partenza \u00e8 ritenuta tale con un tempo di reazione inferiore a 1/10 di secondo. In eventi di alto livello e gare internazionali, il tempo \u00e8 rilevato da sensori dinamometrici applicati ai blocchi; in altre gare, il controllo \u00e8 demandato ai giudici di gara. L'atleta che si renda responsabile di tale infrazione \u00e8 sanzionato con l'immediata squalifica: tale norma \u00e8 stata introdotta dalla IAAF nel 2010.\nIn specialit\u00e0 di prove multiple, agli atleti \u00e8 invece concessa una seconda possibilit\u00e0 di partenza.\nNuoto.\nNel nuoto, l'infrazione consiste nel tuffo anticipato o nella perdita d'immobilit\u00e0 nel tempo trascorso dall'avviso vocale (\u00abA posto\u00bb, oppure \u00abTake your mark\u00bb in lingua inglese) al fischio di partenza. L'eventuale errore \u00e8 segnalato dallo starter, e verificato tramite i sensori posti sui blocchi: dal 2000, tramite una modifica regolamentare, \u00e8 possibile decretarla (senza ripetizione) anche al termine della prova o batteria.\nAnche in questo caso, viene punita con l'automatica squalifica.\nSport motoristici.\nIn sport motoristici, si ricorre a sensori annegati nell'asfalto per gare su circuito e alla fotocellula per enduro e rally: nel motocross, \u00e8 presente una sbarra che si abbassa al comando di partenza.\nSci alpino.\nNello sci alpino e nello sci di fondo con partenza individuale, l'infrazione \u00e8 rilevata da un cancelletto che aziona un contatto elettrico: si misura quindi il tempo effettivo di partenza, che risulta irregolare se precede oppure supera di 5\" il segnale del cronometro.\nIn altri sport, per esempio nel podismo e nel ciclismo, la rilevazione \u00e8 interamente affidata ai giudici di gara."}
{"id": "2044652", "revid": "179980", "url": "https://it.wikipedia.org/wiki?curid=2044652", "title": "La Paz F.C.", "text": ""}
{"id": "2044664", "revid": "75775", "url": "https://it.wikipedia.org/wiki?curid=2044664", "title": "Et\u00e0 dell'Universo", "text": ""}
{"id": "2044669", "revid": "287204", "url": "https://it.wikipedia.org/wiki?curid=2044669", "title": "Metanoia (album)", "text": ""}
{"id": "2044671", "revid": "1573940", "url": "https://it.wikipedia.org/wiki?curid=2044671", "title": "Chiesa dei Santi Gioacchino e Anna alle Quattro Fontane", "text": "La chiesa dei Santi Gioacchino e Anna alle Quattro Fontane \u00e8 una chiesa di Roma nel rione Monti, in via del Quirinale, a fianco della chiesa di San Carlo alle Quattro Fontane.\nFu edificata nel XVII secolo dai padri carmelitani riformati scalzi di Spagna, che acquistarono due case, l'una di un tale Orazio Terreni, l'altra del cardinale Conti, e vi costruirono la suddetta chiesa con breve di Papa Paolo V del 1611. I religiosi spagnoli vi rimasero fino all'occupazione francese di Roma del 1809, epoca in cui dovettero abbandonarla. Quando Carlo IV di Spagna e la sua consorte Maria Luisa vennero in Roma, comprarono la chiesa e il convento donandola alle religiose adoratrici perpetue del Santissimo Sacramento con ratifica di papa Pio VII. Nel 1839 queste passarono alla vicina (e oggi demolita) chiesa di Santa Maria Maddalena al Quirinale. La chiesa, con l'annessa casa, pass\u00f2 allora (1846) al collegio belga, a cui ancora oggi appartiene.\nLa chiesa, costruita dagli architetti Paolo Maruscelli e Alessandro Sbrenchio, ha una pianta a croce greca, con piccola cupola. Essa, oltre a quella degli zuavi pontifici di origine belga, ha ospitato la sepoltura del cardinal Gil Carrillo de Albornoz, il cui corpo fu poi riesumato e trasferito in Spagna e deposto nella chiesa dell'Incarnazione a Talavera."}
{"id": "2044673", "revid": "33751", "url": "https://it.wikipedia.org/wiki?curid=2044673", "title": "Club Aurora", "text": "Il Club Aurora \u00e8 una societ\u00e0 calcistica boliviana, con sede a Cochabamba. Milita nella Primera Divisi\u00f3n, la massima serie del campionato boliviano di calcio. \nFu fondata il 27 maggio del 1935.\nStoria.\nIl Club Aurora \u00e8 stato fondato il 27 maggio 1935 nei locali dello stabilimento \"Instituto Americano\" (Plaza Col\u00f3n), precedentemente conosciuto come \"La Alameda\", dove attualmente risiedono gli uffici comunali. Il primo direttore del club fu Giovanni Cerruti; lo accompagn\u00f2 in qualit\u00e0 di segretario il generale Rene Ruiz; tesoriere, Ferrel Humberto Lobo; delegati Ferrel Alberto Camacho e Walter de la Fuente; presidenti onorari, Timothy Ferrel de la Fuente, James Meyer, Israele Ferzt e Juan Iriarte; Regina del club fu eletta la signorina Lidia Gueiler Tejada.\nNel 1963, vinsero il Campeonato Nacional, parteciparono alla Copa Libertadores contro la Club Nacional de Football e il Club Cerro Porte\u00f1o con una prestazione eccezionale del portiere Jose Issa, ricordato come il \"ragno nero\".\nFurono campioni della \"Asociaci\u00f3n de Futbol\" di Cochabamba negli anni 1961, 1963 e 1964.\nFurono campioni della Liga del \"Futbol Profesional Boliviano\" nel 2008.\nParteciparono alla Copa Libertadores nell'edizione del 2009 confrontandosi con il Boyac\u00e1 Chic\u00f3, l'Universidad de Chile e il Gremio, vennero eliminati al primo turno dopo aver perso tutte le partite. Nel 2011 ha partecipato alla Copa Sudamericana, essendosi qualificato per giocare la seconda fase del torneo contro il Club Nacional. La prima partita \u00e8 stata giocata nell'Estadio Defensores del Chaco ad Asuncion, facendo un risultato di 1 - 1. Il match di ritorno giocato nella citt\u00e0 di Cochabamba si \u00e8 concluso con un punteggio di 5 -2, facendo una delle migliori partite della seconda fase della Copa Sudamericana per quell'anno.\nClassificati per ottavi, affrontarono come padrone di casa il Vasco da Gama del Brasile, dopo una partita molto agguerrita riuscirono a vincere 3-1. La partita di ritorno si gioc\u00f2 a Rio de Janeiro con un punteggio di 8-3 per il Vasco de Gama, terminando cos\u00ec la loro partecipazione.\nStrutture.\nEstadio F\u00e9lix Capriles\nRosa Attuale.\n\"Aggiornata al 18 gennaio 2013.\""}
{"id": "2044676", "revid": "1305772", "url": "https://it.wikipedia.org/wiki?curid=2044676", "title": "Metanoia", "text": ""}
{"id": "2044677", "revid": "2149408", "url": "https://it.wikipedia.org/wiki?curid=2044677", "title": "Aron", "text": ""}
{"id": "2044679", "revid": "599013", "url": "https://it.wikipedia.org/wiki?curid=2044679", "title": "Frederick Lane", "text": "Partecip\u00f2 solo a due gare di nuoto della II Olimpiade di Parigi del 1900, in ciascuna delle quali vinse una medaglia d'oro; la prima medaglia d'oro, arriv\u00f2 nei 200 metri stile libero, con un tempo di 2'25\"2, battendo l'ungherese Zolt\u00e1n Halmay, dopo aver vinto con il miglior tempo anche la rispettiva semifinale, nuotando in 2'59\"0.\nLane vinse la sua seconda medaglia d'oro solo 45 minuti dopo l'aver vinto la prima, nei 200 metri ostacoli; quest'ultima gara consisteva nell'arrampicarsi su una pertica, superare una fila di barche e poi ritornare nuotando sotto le barche. Fu disputata solo in quell'edizione dei Giochi olimpici e mai pi\u00f9 ripetuta nel programma olimpico. Vinse la sua semifinale in 3'04\"0, abbassando il suo tempo a 2'38\"4 nella finale, precedendo l'austriaco Otto Wahle.\nLane, che vinse diversi titoli nazionali in Australia, Nuova Zelanda e in Gran Bretagna, fu il primo nuotatore a completare la gara delle 100 iarde (91 metri) in meno di un minuto, fermando il cronometro a 59\"6 nel 1902."}
{"id": "2044686", "revid": "33689", "url": "https://it.wikipedia.org/wiki?curid=2044686", "title": "NBA Midwest Division", "text": "La Midwest Division \u00e8 stata una division della Western Conference, parte della National Basketball Association. La division \u00e8 stata creata all'inizio della stagione 1970-71, quando la NBA si \u00e8 espansa passando da 14 a 17 squadre, con le iscrizioni dei Buffalo Braves, dei Cleveland Cavaliers e dei Portland Trail Blazers. La NBA si \u00e8 quindi riformata, dividendo le squadre in due conference, la Western e la Eastern Conference, ognuna delle quali era a sua volta suddivisa in due conference. Nella sua prima stagione, la Midwest Division era composta da quattro squadre: Chicago Bulls, Detroit Pistons, Milwaukee Bucks e Phoenix Suns. I Bulls ed i Suns arrivarono dalla Western Division, mentre i Pistons ed i Bucks dalla Eastern Division.\nLa division venne poi soppressa nel all'inizio della stagione 2004-2005, quando la NBA pass\u00f2 da 29 a 30 squadre, con la creazione degli Charlotte Bobcats. La lega infatti rest\u00f2 divisa in due conference, ma con ognuna di esse formata da tre division ciascuna. Le squadre della Midwest Division si divisero tra la Southwest Division e la Northwest Division. Nella sua ultima stagione, la division era formata da sette squadre: Dallas Mavericks, Denver Nuggets, Houston Rockets, Memphis Grizzlies, Minnesota Timberwolves, San Antonio Spurs e Utah Jazz. Mavericks, Rockets, Grizzlies e Spurs si unirono alla Southwest Division, mentre Nuggets, Timberwolves e Jazz passarono alla Northwest Division.\nNonostante il nome, la division era composta principalmente da squadre che si trovavano molto al di fuori del Midwest degli Stati Uniti."}
{"id": "2044688", "revid": "4711", "url": "https://it.wikipedia.org/wiki?curid=2044688", "title": "Midwest Division", "text": ""}
{"id": "2044690", "revid": "767487", "url": "https://it.wikipedia.org/wiki?curid=2044690", "title": "XIII (Rage)", "text": "XIII \u00e8 il decimo album in studio del gruppo musicale power metal tedesco Rage, pubblicato nel 1998 dalla GUN Records.\nIl disco.\nViene inaugurato con questo disco il periodo orchestrale dei Rage, che durer\u00e0 fino all'album \"Welcome to the Other Side\" del 2001. Infatti ad accompagnare il gruppo lungo tutti i brani dell'album \u00e8 la \"Lingua Mortis Orchestra\", che apporta al suono dei Rage elementi sinfonici e progressive.\nL'idea di affiancare ai Rage un'orchestra risale all'album \"Lingua Mortis\" del 1996, in cui vengono ri-arrangiate per orchestra classica alcune canzoni dei Rage, suonate insieme alla \"Symphonic Orchestra Prague\". Da allora in poi i Rage hanno continuato a sviluppare questa, per loro, nuova esperienza, fino a quando, esaurite le possibilit\u00e0 compositive, hanno deciso di ritornare al vecchio sound che li ha resi molto noti in ambito heavy metal.\nFin dalla prima canzone, \"From the Cradle to the Grave\", l'interazione fra l'orchestra e il gruppo \u00e8 molto stretta, tanto da non riuscire pi\u00f9 a distinguere tra di loro le due entit\u00e0, che danno vita a un unico sound di forte presa, un perfetto mix di musica classica ed heavy metal."}
{"id": "2044707", "revid": "729019", "url": "https://it.wikipedia.org/wiki?curid=2044707", "title": "Federico Pucciarello", "text": "Biografia.\nAl Parma dal 1997, acquis\u00ec il passaporto italiano per via delle sue ascendenze, e nel 1999 fu chiamato per far parte della rosa alla Coppa del Mondo in Galles dopo sole due presenze in Nazionale.\nPassato ai francesi del Narbonne nel 2000, dopo solo una stagione si trasfer\u00ec in Inghilterra, al Gloucester: nel 2002 disput\u00f2 anche il suo ultimo incontro internazionale, nel corso del Sei Nazioni di quell'anno.\nIn estate torn\u00f2 in Francia al Bourgoin-Jallieu, club nel quale rimase per tre stagioni, prima di passare alla Celtic League, nelle file degli irlandesi del Munster, con cui si \u00e8 laureato due volte campione d'Europa (nel 2006 e 2008).\nNel maggio 2008 fu selezionato per prendere parte a una serie di incontri dei Barbarians, il noto club rugbistico inglese a inviti.\nNel 2009, subito dopo aver vinto la Celtic League con il Munster, Pucciarello annunci\u00f2 il suo ritiro per tornare in Argentina a curare la sua impresa: \u00e8 fondatore e presidente della Rosario Bio Energy SA, compagnia argentina nata per la ricerca e lo sviluppo di forme di energia ecosostenibili.\nNel 2010 assunse insieme ad altri colleghi la guida tecnica della selezione dell'Uni\u00f3n de Rugby de Rosario, ma lasci\u00f2 l'incarico a marzo del 2011."}
{"id": "2044711", "revid": "4711", "url": "https://it.wikipedia.org/wiki?curid=2044711", "title": "NHL Atlantic Division", "text": ""}
{"id": "2044713", "revid": "1305772", "url": "https://it.wikipedia.org/wiki?curid=2044713", "title": "Rodrigo Jim\u00e9nez de Rada", "text": "Biografia.\nAppartenente a una famiglia di piccola nobilt\u00e0 originaria della Navarra, studi\u00f2 diritto presso l'Universit\u00e0 di Bologna e raggiunse il titolo di \"magister\" in teologia all'Universit\u00e0 di Parigi. Dopo aver attivamente partecipato a un'azione diplomatica volta alla pace tra Alfonso VIII di Castiglia e Sancho VII di Navarra, fu nominato dapprima vescovo di Osma e subito dopo arcivescovo di Toledo (1208): tale posizione serv\u00ec a Rodrigo per creare l'impalcatura ideologica per la lotta contro i musulmani invasori della terra ispanica. La sua azione diplomatica fu risolutiva per l'esito positivo della Battaglia di Las Navas de Tolosa.\nCompose trattati di storia occidentale di nome \"Historia Arabum\", \"De rebus Hispaniae seu Historia Gotica\".\nMor\u00ec durante un viaggio fluviale sul Rodano di ritorno da Lione dove aveva incontrato Papa Innocenzo IV."}
{"id": "2044720", "revid": "1418004", "url": "https://it.wikipedia.org/wiki?curid=2044720", "title": "Howard Jacobson", "text": "Jacobson \u00e8 autore di dieci romanzi e di quattro raccolte di saggi e articoli. \u00c8 editorialista del quotidiano \"The Independent\". \"Kalooki Nights\", il suo primo libro tradotto in italiano (\"Kalooki Nights\", Cargo, 2008) ha vinto il Premio Jewish Quarterly-Wingate del 2007.\nOpere e riconoscimenti.\n\u00c8 stato insignito di alcuni premi per l'opera \"The Mighty Walzer\"; per il lavoro pubblicato gli venne riconosciuto il \"Jewish Quarterly Literary Prize for Fiction\" e il \"Bollinger Everyman Wodehouse\". In questo romanzo vengono raccontate le gesta e i sacrifici della comunit\u00e0 ebraica di Manchester. L'opera \u00e8 ambientata nella met\u00e0 del XX secolo.\nIl romanzo di Jacobson, \"L'enigma di Finkler\" (\"The Finkler Question\"), pubblicato nel 2010, ha vinto il Man Booker Prize."}
{"id": "2044724", "revid": "599013", "url": "https://it.wikipedia.org/wiki?curid=2044724", "title": "Iv\u00e1n Castillo", "text": "Carriera.\nClub.\nHa giocato per la maggior parte della sua carriera nel Club Bol\u00edvar, con un'esperienza in Argentina, al .\nNazionale.\nDebutta con la Nazionale di calcio boliviana nel 1993, giocandovi fino al 2000, totalizzando 36 presenze."}
{"id": "2044726", "revid": "1543377", "url": "https://it.wikipedia.org/wiki?curid=2044726", "title": "Chiesa cattolica in Libia", "text": "La Chiesa cattolica in Libia \u00e8 parte della Chiesa cattolica universale in comunione con il vescovo di Roma, il Papa.\nStoria.\nIl cristianesimo nell'attuale Libia fonda le sue radici agli inizi stessi dell'era cristiana. Il vangelo ricorda un certo Simone di Cirene che aiut\u00f2 Ges\u00f9 a portare la croce al Golgota. Gli Atti degli Apostoli affermano che il giorno della Pentecoste, vi erano a Gerusalemme fedeli provenienti da Cirene (At 2,10). Secondo la tradizione della Chiesa copta, san Marco sarebbe originario di Cirene e convert\u00ec molti suoi concittadini prima di fondare la chiesa di Alessandria in Egitto. Ritornato a Cirene, Marco avrebbe consacrato il primo vescovo della citt\u00e0, san Lucio, che sub\u00ec il martirio ad Alessandria, dopo una sommossa popolare il 25 aprile 68.\nDopo Lucio di Cirene, non vi \u00e8 traccia di vescovi in quella regione antecedente la prima met\u00e0 del IV secolo. Nel Martirologio romano troviamo il nome di Teodoro, vescovo di Cirene, che fu martirizzato nel 302, un altro Teodoro assieme al diacono Ireneo e ai lettori Serapione e Ammonio subirono il martirio il 26 marzo 319. Uno dei martiri pi\u00f9 famosi della persecuzione di Diocleziano, era santa Cirilla, una nobile ragazza di Cirene. La Cirenaica per\u00f2 non offr\u00ec solo santi al cristianesimo: infatti era originario di Tolemaide il sacerdote Ario, le cui dottrine religiose furono condannate come eretiche nel primo Concilio di Nicea.\nUno dei vescovi pi\u00f9 famosi della Cirenaica nel V secolo fu Sinesio, vescovo di Tolemaide. Vescovi della Pentapoli nella regione di Cirene erano presenti ai concili di Efeso (431), Calcedonia (451) e Costantinopoli (553).\nMentre la chiesa della Cirenaica era legata a quella egiziana di Alessandria, il cristianesimo della Tripolitania si leg\u00f2 alla chiesa di Cartagine nell'attuale Tunisia. Secondo la tradizione il primo papa africano, Vittore I, sarebbe originario della Tripolitania. Tra le principali sedi episcopali di questa regione si ricordano Leptis Magna, Oea (Tripoli) e Sabrata.\nCon l'avvento dell'islam il cristianesimo scompare dalle coste meridionali del Mediterraneo. Bisogner\u00e0 attendere il Medioevo per rivedere una presenza cristiana in Libia. All'inizio del XIII secolo i cristiani non sono pi\u00f9 indigeni, ma al contrario sono stranieri principalmente mercanti e marinai provenienti da Pisa, Genova e Malta. Come altrove in Nordafrica i cristiani erano perseguitati in queste regioni, e, a causa della loro fede, fatti schiavi: e fu proprio per sostenere ed aiutare gli schiavi cristiani che, dalla prima met\u00e0 del XVII secolo, ricompaiono in Libia i missionari europei. Con il permesso del sultano di Costantinopoli nel 1645 nella medina di Tripoli \u00e8 costruita la basilica di Nostra Signora degli Angeli; alcuni anni prima, nel 1630, la Santa Sede eresse la prefettura apostolica di Tripoli, divenuto, alla fine dell'Ottocento, vicariato apostolico della Libia.\nCon la conquista italiana della Libia e la politica di emigraziane attuata dal governo fascista, aument\u00f2 considerevolmente il numero di cattolici nel Paese. La Santa Sede pass\u00f2 quindi ad istituire altre circoscrizioni ecclesiastiche: Bengasi nel 1927, Derna e Misurata nel 1939.\nLa perdita delle colonie italiane dopo la seconda guerra mondiale, la rivoluzione del 1969 e l'espulsione degli italiani nel 1970, hanno modificato l'identit\u00e0 della Chiesa libica, che oggi si presenta con un volto pi\u00f9 afro-asiatico che europeo. In seguito alla guerra civile libica del 2011, la presenza cattolica nel Paese \u00e8 notevolmente diminuita per la fuga all'estero dei molti lavoratori stranieri: se per l'anno 2010, l'Annuario Pontificio indicava la presenza di circa 156.000 cattolici, per l'anno 2014 lo stesso Annuario segnala la presenza di 56.000 fedeli. Anche molte congregazioni religiose femminili, che lavoravano per lo pi\u00f9 negli ospedali, hanno lasciato la Libia per l'instabilit\u00e0 e le minacce ricevute.\nOrganizzazione ecclesiastica.\nLa Chiesa cattolica comprende circa 56.000 persone, perlopi\u00f9 di origine non libica, una percentuale inferiore allo 0,75% della popolazione. Non esistono diocesi cattoliche attive, ma vi sono quattro giurisdizioni territoriali: tre vicariati apostolici e una prefettura apostolica:\nQuesta suddivisione \u00e8 tuttavia puramente teorica, essendo le sedi di Derna e Misurata (vacanti rispettivamente dal 1948 e dal 1969) unite in amministrazione al vicario di Tripoli e ritenute di fatto parti integranti di tale vicariato; dagli anni Sessanta l'Annuario Pontificio non riporta nemmeno i dati statistici, che sono inclusi in quelli del vicariato.\nGli ordinari della Libia sono membri della Conferenza episcopale regionale del Nordafrica, che raggruppa gli episcopati di Marocco, Algeria, Tunisia, Libia e Sahara Occidentale.\nNunziatura apostolica.\nLe relazioni diplomatiche tra Santa Sede e governo libico sono state instaurate il 10 marzo 1997 con il breve \"Ad firmiores reddendas\" di papa Giovanni Paolo II. Prima di questa data gli interessi della Chiesa cattolica in Libia erano garantiti, fin dal 1965, dal delegato apostolico con sede ad Algeri. Dal 1995 il rappresentante pontificio risiede a Malta."}
{"id": "2044729", "revid": "154639", "url": "https://it.wikipedia.org/wiki?curid=2044729", "title": "Ordo salutis", "text": "Nella teologia cristiana, l'espressione latina ordo salutis, letteralmente \"l'ordine o piano della salvezza\", \u00e8 usata solo in ambito protestante e si riferisce al tentativo di ordinare logicamente le varie fasi in cui pu\u00f2 essere suddivisa l'opera di redenzione della creatura umana applicata al singolo credente cos\u00ec com'\u00e8 esposta dal Nuovo Testamento. \nLa sua elaborazione concettuale intende rispondere alla domanda: In quale modo i diversi aspetti dell'applicazione della redenzione (come giustificazione, rigenerazione, conversione e santificazione) si rapportano l'uno all'altro? La definizione precisa dell'ordo salutis \u00e8 stata e rimane un'esigenza molto sentita e discussa nella tradizione calvinista, particolarmente attenta alla coerenza razionale del suo sistema teologico sulla base del principio biblico: \"Dio non \u00e8 un Dio di confusione\" ();\nEsposizione.\nLa sequenza dell'ordo salutis \u00e8 abbozzata nel Nuovo Testamento dall'apostolo Paolo, quando, nella lettera ai Romani, elenca le varie fasi attraverso le quali Dio sviluppa il suo progetto di salvezza.\n\"...perch\u00e9 quelli che ha preconosciuti, li ha pure predestinati a essere conformi all'immagine del Figlio suo, affinch\u00e9 egli sia il primogenito tra molti fratelli; e quelli che ha predestinati li ha pure chiamati; e quelli che ha chiamati li ha pure giustificati; e quelli che ha giustificati li ha pure glorificati\" ().\nSecondo la definizione classica della teologia riformata, come proposta dal teologo John Murray l'ordo salutis \u00e8 il seguente:\nNel campo arminiano l'ordo salutis \u00e8: (1) chiamata esteriore; (2) fede/elezione; (3) ravvedimento; (4) rigenerazione; (5) giustificazione; (6) perseveranza; (7) glorificazione.\nLa differenza cruciale fra i due sistemi si trova nello stabilire quando insorgono la rigenerazione e la fede. Mentre la teologia riformata vede la fede come risultato della rigenerazione, la teologia arminiana presuppone che alla creatura umana sia data la capacit\u00e0 di valutare e di accogliere o respingere l'offerta, come pure di ravvedersi e di credere in Cristo senza che sia necessaria la gi\u00e0 completa opera di rigenerazione (sinergismo). Solo dopo la consapevole scelta umana, Dio si compiacerebbe di impartire la sua rigenerazione.\nLa posizione riformata, cos\u00ec, crede che la vita spirituale (frutto di un'opera speciale di rigenerazione da parte dello Spirito Santo) sia requisito indispensabile per l'esistenza degli altri aspetti della salvezza, l'Arminianesimo afferma, per\u00f2, che la creatura umana decaduta naturale sia abilitata dalla grazia preveniente alla capacit\u00e0 di ricevere o di respingere l'Evangelo. Con l'aiuto dello Spirito Santo, l'anima umana trova la capacit\u00e0 di credere in Cristo o di respingerLo.\nTutto ci\u00f2 comporta vaste implicazioni e solleva questioni come sul perch\u00e9 una persona giunga alla fede ed un'altra no. Per gli Arminiani l'elezione dipende dalla fede, non la fede dall'elezione, come dicono i Calvinisti. Per essi il credente \u00e8 responsabile sul fatto che Dio lo salvi oppure no e cos\u00ec una persona deve perseverare nella fede fino al termina della sua vita se vuole essere sicura della propria salvezza. Il Calvinismo, per\u00f2, facendo dipendere l'opera della salvezza da Dio, dal principio alla fine, presuppone che Dio porti sicuramente a compimento ci\u00f2 che ha iniziato a fare e che niente o nessuno lo possa pregiudicare.\nAspetti della questione e riserve.\nIl Calvinismo \u00e8 interessato all'ordo salutis soprattutto per l'esigenza che sente di salvaguardare la sovranit\u00e0 ed il primato di Dio nel progetto di redenzione della creatura umana; la fede ed il ravvedimento umano non devono, cio\u00e8, pregiudicare il primato della grazia sovrana di Dio come se fosse la creatura umana decaduta a determinare, in ultima analisi, il proprio destino.\nStabilire quale sia la successione delle varie fasi del progetto di redenzione, cos\u00ec, non risponde soltanto ad un'esigenza di classificazione razionale, ma comporta implicazioni pratiche non indifferenti sulle quali si gioca la sostanza stessa del messaggio evangelico, come si considera Dio, la creatura umana, l'Evangelo e la Bibbia nel suo insieme.\nL'ordine considerato non \u00e8 necessariamente cronologico, sebbene la cronologia vi giochi una parte importante. Per esempio, nel Calvinismo la predestinazione \u00e8 certamente precedente alla chiamata efficace; la glorificazione \u00e8 certamente susseguente alla rigenerazione. Pi\u00f9 che cronologiche, molte delle distinzioni sono logiche, cio\u00e8: \"questo\" deve avvenire prima di \"quello\".\nUn ordo salutis pu\u00f2 risolvere un certo numero di problemi nel rapporto logico fra i vari aspetti della salvezza, ma pu\u00f2 anche oscurare rapporti chiave fra di loro. Rigenerazione e santificazione non sono aspetti separati della salvezza, sebbene nell'ordo salutis siano distinti, ma fanno parte di un'esperienza inscindibile della grazia di Dio che trasforma. Inoltre, un ordo salutis potrebbe oscurare l'enfasi biblico-teologica dell'unione mistica del credente con Cristo.\nNell'ambito di un'applicazione coerente della teologia federale si pongono anche delle riserve sulla legittimit\u00e0 di simili classificazioni. L'ordo salutis \u00e8, infatti, una descrizione elaborata di come un adulto non salvato sia portato alla salvezza. Nella discussione su fede e giustificazione, non vi sarebbe considerazione alcuna all'esperienza dei bambini nelle famiglie cristiane che, in forza del patto di grazia, godono di benedizioni speciali. Essi non possono ragionare e si pongono quindi oltre i mezzi ordinari della salvezza. La Confessione di fede di Westminster offrirebbe cos\u00ec un approccio alternativo che evita le questioni e le riserve sollevate dall'ordo salutis.\nOrigine del termine.\nBench\u00e9 la questione sia stata trattata in altri termini da teologi precedenti, a coniare il termine \"ordo salutis\" come tale sono stati originalmente il teologo luterano Johann Franz Budde (1667-1729) e, in particolare Jacob Carpov nel 1737, il quale tenta una codificazione delle verit\u00e0 della Scrittura.\nUn esempio classico di ordo salutis si trova nel puritano inglese William Perkins (1558-1602) nell'opera \"A Golden Chaine\" dove egli traccia le cause dei vari aspetti della redenzione alla loro fonte nella persona di Cristo e negli eterni propositi di Dio, fondato su Romani 8:28-30. Questo modello di concatenamento si ritrova nell\"'Istituzione della Religione Cristiana\" di Giovanni Calvino e nel suo successore Beza. Le discussioni susseguenti sull'ordine di questi elementi assumono il modello a catena come base comune di discussione senza mettere in questione la \"catena casuale\" o se fosse biblicamente o completamente adeguato.\nCon la Riforma, per\u00f2, ci si allontana dalla concezione sacramentale dell'esperienza di fede per giungere, con Calvino alla totale de-sacramentalizzazione dell'applicazione della redenzione e al ristabilimento conseguente del ruolo autonomo dello Spirito Santo, che rende i (due) sacramenti rimasti subordinati all'azione congiunta della Parola e dello Spirito. Di qui l'esigenza di chiarire in che modo, senza i sacramenti, lo Spirito di Dio applica alla creatura umana l'opera redentrice di Cristo, di cui i (due) sacramenti sono solo segno e suggello.\nL'ordo salutis nelle diverse tradizioni cristiane.\nL'ordo salutis nel sistema teologico calvinista prende avvio dalla predestinazione e procede nel domandarsi come essa sia ricevuta nel corso del tempo (dottrina dei decreti). \u00c8 possibile per\u00f2 anche concepire un metodo analitico che prenda avvio dalla fede e l'esperienza storica del credente. Si tratta del modello luterano ed arminiano.\nNelle chiese anglicane ed episcopali l'ordo salutis \u00e8 essenzialmente calvinista e generalmente assomiglia alle sequenze indicate nella teologia riformata nel porre la rigenerazione prima della fede. Questo vale per quasi tutte le denominazioni presbiteriane (cio\u00e8 nelle loro confessioni di fede e catechismi) con maggiore o minore coerenza.\nLa Chiesa cattolica definisce la \"giustificazione\" e la \"santificazione\" in modo diverso dal Protestantesimo e quindi \u00e8 difficile mettere a confronto le rispettive sequenze. Il suo ordo salutis inizia con la Chiesa ed il Battesimo che influisce sulla rigenerazione, seguito dalla grazia sufficiente che rafforza la volont\u00e0 e illumina la mente. Presumendo che la persona in questione consenta a questa illuminazione, la grazia cooperante prepara la creatura umana per la giustificazione attraverso varie fasi che includono fede, ravvedimento e amore per Dio. Una volta cos\u00ec preparata, la persona riceve la grazia infusa, virt\u00f9 soprannaturali, perdono, giustificazione e l'inizio della santificazione. Le buone opere, quindi, assicurano il completamento/preservazione della giustificazione/santificazione, e finalmente culminano nella glorificazione.\nL'ordo salutis com'\u00e8 concepito nella tradizione luterana include: elezione, chiamata, illuminazione, ravvedimento, rigenerazione, fede, giustificazione. Apparentemente simultanea alla giustificazione \u00e8 l'adozione, l'unione mistica e la santificazione, sebbene la santificazione pure continui fintanto che continua la fede, culminando nella glorificazione.\nIl Metodismo ed altri arminiani wesleyani possono temporaneamente iniziare con l'elezione, ma in quanto questa \u00e8 basata sulla fede prevista, l'elezione potrebbe meglio essere per loro posta dopo la fede. In ogni caso essi credono nella grazia preveniente che mette in grado la creatura umana di credere, poi fede e ravvedimento, seguiti dalla rigenerazione e dalla giustificazione, poi dalla santificazione (che pu\u00f2 risultare nella perfezione in questa vita) e, finalmente, la glorificazione. Gli arminiani pi\u00f9 tradizionali (non-wesleyani) aggiungono all'ordine di salvezza le buone opere come base per l'accettazione da parte di Dio del credente, susseguente alla giustificazione.\nCritica del concetto.\nUna prima critica, proveniente in generale da ambienti evangelicali, contestata a chi si occupa di questioni come l'Ordo salutis, \u00e8 che invece di \"perdere tempo\" con queste discussioni sia piuttosto necessario evangelizzare e \"amare\". Si risponde, per\u00f2, che questa contestazione \u00e8 ingenua, sia perch\u00e9 la presentazione fedele dell'Evangelo presuppone comunque un ordo salutis che potrebbe non essere coerente con il messaggio biblico, sia perch\u00e9 siamo chiamati non solo a credere, ma anche a comprendere, facendo uso, basandoci sui dati della Rivelazione, delle facolt\u00e0 mentali che pure sono dono di Dio.\nSinclair Ferguson suggerisce come il problema non sia tanto l'ordine logico, ma da dove deriva questo ordinamento, rilevando come il \"modello a catena\" sia discutibile.\nTeologi critici come G. C. Berkhouwer suggeriscono come ed e sgg. non riflettano intenzionalmente l'ordine dell'applicazione della redenzione ma la pienezza delle ricchezze di benedizione della salvezza; che l'apostolo Paolo non analizzi una sequenza di avvenimenti ma rilevi le molte prospettive in cui la grazia della redenzione sia applicata. L'apostolo, infatti, se volesse elencare un ordo salutis, perch\u00e9 escluderebbe la glorificazione?\nKarl Barth sostiene come gli elementi della redenzione non siano da considerare in modo lineare e susseguente, ma sono sfaccettature della stessa realt\u00e0.\nAltri affermano come le discussioni sull'ordo salutis tendano ad essere teologicamente sfocate, come se Dio Padre, Dio Figlio e Dio lo Spirito Santo agissero separatamente e l'uno dopo l'altro.\nRichard B. Gaffin in \"Resurrection and Redemption\" la transizione morte-risurrezione in Ges\u00f9 Cristo sia descritta oggettivamente come la sua giustificazione (); la sua adozione (), la Sua santificazione (), e la sua glorificazione (). Tutti questi elementi sono nel Cristo risorto e nella dimensione del \"gi\u00e0 e non ancora\" della nostra esistenza.\nG. C. Berkouwer afferma che quando si pone un'enfasi particolare sulla \"via\" (il modo) nell'ordine della salvezza, la via della fede, della conversione, del ravvedimento, diventa sempre pi\u00f9 difficile apprezzare Cristo quando dice \"Io sono la via\".\nSecondo Gerhardus Vos, \"ordo salutis\" appiattirebbe la ricchezza dell'applicazione della redenzione guardando a queste manifestazioni come se appartenessero ad un unico piano, mentre ciascuno di questi elementi appartiene a un campo di conoscenza diverso: alcuni giudiziali e forensi, altri ricreativi, altri ancora consapevoli e inconsapevoli."}
{"id": "2044733", "revid": "21880", "url": "https://it.wikipedia.org/wiki?curid=2044733", "title": "Riserva Nazionale di Jun\u00edn", "text": ""}
{"id": "2044737", "revid": "395393", "url": "https://it.wikipedia.org/wiki?curid=2044737", "title": "Museo Thorvaldsen", "text": "Il Museo Thorvaldsen si trova su un'isola di Slotsholmen, nel centro storico di Copenaghen, capitale della Danimarca.\nIl museo custodisce ed espone le opere e la collezione privata dello scultore neoclassico danese Bertel Thorvaldsen (1770-1844).\nLa sede.\nLa costruzione dell'edificio fu iniziata nel 1837 appositamente per custodire il primo nucleo della collezione donata dal famoso scultore neoclassico danese alla sua citt\u00e0 natale. Il luogo prescelto fu un'isola nel centro storico della capitale. Il progetto fu inizialmente affidato a quattro architetti incaricati di restaurare le scuderie reali e fu poi portato a compimento dall'architetto Michael Gottlieb Bindesboll.\nStoria.\nIl Museo Thorvaldsen nacque per iniziativa di Federico VI di Danimarca per dare seguito al desiderio espresso dallo stesso Thorvaldsen fin dal 1827 in una lettera indirizzata a suo padre, allora principe Cristiano Federico poi Cristiano VIII di Danimarca.\nUn primo nucleo di opere della sua collezione personale fu donato da Bertel Thorvaldsen gi\u00e0 nel 1830 mentre doner\u00e0 il resto della sua ricca collezione nel settembre del 1838 di ritorno in patria dopo quaranta anni di permanenza attiva a Roma.\nIl Museo Thorvaldsen di Copenaghen, inaugurato il 18 settembre 1848, fu il primo museo costruito in Danimarca.\nIl museo custodisce oltre alle opere e gli oggetti personali dello scultore anche la sua tomba configurandosi cos\u00ec come il mausoleo di Albert Thorvaldsen.\nIl museo conserva anche reperti archeologici d'et\u00e0 greco-romana, dipinti e disegni dell'Ottocento, oggetti artistici."}
{"id": "2044740", "revid": "122396959", "url": "https://it.wikipedia.org/wiki?curid=2044740", "title": "Barnaby Rudge", "text": "Barnaby Rudge, pubblicato in Italia anche con il titolo Barnaby Rudge ossia il morto che attira (\"Barnaby Rudge: A Tale of the Riots of Eighty\") \u00e8 un romanzo storico di Charles Dickens del 1841.\nQuando inizia a scrivere questo romanzo l'autore \u00e8 gi\u00e0 affermato e da pochi mesi ha fondato un settimanale, il \"Master Humphrey's Clock\". Il romanzo esce a puntate sulle pagine di questo settimanale, e proprio con l'ultima puntata il settimanale chiuse i battenti.\nIl libro naturalmente risente del metodo di pubblicazione a puntate, come quasi tutti i libri di Dickens. Il lettore esigeva ad ogni puntata la sua razione di commozione (con scene di miseria, di povert\u00e0, di ingiustizia) e di commedia (con personaggi sopra le righe, ridanciani, grotteschi, idioti o con scene comiche e spassose).\nTrama.\nLa trama del romanzo \u00e8 basata sui disordini antipapisti del 1780, visti attraverso gli occhi del buon uomo del titolo, il ritardato mentale Barnaby Rudge. Il personaggio del fanatico Lord George Gordon \u00e8 trattato con simpatia e compassione nel romanzo; Dickens lo descrive cos\u00ec:\nLa prima parte del libro tratteggia con dettaglio la vita degli abitanti del piccolo villaggio di Epping Forest, appena fuori Londra, nell'anno 1775. Gli scenari del racconto sono la locanda \"Maypole Inn\", casa Warren (la dimora signorile della famiglia Haredale) e la campagna circostante. Il racconto si apre il diciannove di marzo con il sinistro racconto di una morte violenta che ebbe luogo esattamente ventidue anni prima dell'inizio della storia. Durante questa prima parte, il libro esamina la vita in questo villaggio, compresi i rapporti interpersonali degli abitanti, nello stile tradizionale dickensiano. Alcuni degli elementi pi\u00f9 importanti in questa prima sezione sono: \nNel capitolo 35, con l'arrivo a Maypole (il 19 marzo, 5 anni prima che la storia abbia inizio) di Lord George Gordon e dei suoi seguaci, la stabilit\u00e0 della vita del villaggio viene interrotta, riecheggiando la distruzione dei disordini che, in nome di Gordon, saranno causa di futuri disastri a Londra, e dei temi e personaggi che Charles Dickens costru\u00ec appositamente per far comprendere al lettore gli effetti avuti dai tumulti sulla societ\u00e0 inglese. Un'altra sottile tattica per attirare l'attenzione del lettore sul modo in cui la storia si svolge, \u00e8 il personaggio di Grip il corvo, con le sue osservazioni apparentemente senza senso, che spesso rivelano verit\u00e0 maggiori sulla storia, rispetto ai personaggi.\nIl romanzo si conclude con una descrizione panoramica dei disordini, che durano per diversi giorni.\nAllusioni/riferimenti ad altre opere.\nAl personaggio di Grip il corvo \u00e8 ispirato il famoso racconto di Edgar Allan Poe, \"Il Corvo\". Poe scrisse una recensione di \"Barnaby Rudge\" per il \"Graham's Magazine\" dicendo, tra le altre cose, che il corvo avrebbe dovuto avere un ruolo pi\u00f9 simbolicamente profetico nel romanzo."}
{"id": "2044741", "revid": "4175", "url": "https://it.wikipedia.org/wiki?curid=2044741", "title": "Federico Pucciariello", "text": ""}
{"id": "2044742", "revid": "123089642", "url": "https://it.wikipedia.org/wiki?curid=2044742", "title": "Ante meridiem", "text": "Ante meridiem \u00e8 un'espressione latina, comunemente abbreviata in A.M., a.m., o am, che significa - letteralmente - \"prima del mezzogiorno\". Indica, infatti, tutto ci\u00f2 che riguarda le ore dalle 00:00:00 alle 11:59:59. L'espressione opposta indica le restanti ore della giornata ed \u00e8 Post meridiem. \nTale espressione viene utilizzata negli stati anglosassoni per indicare l'ora.\nLe ore della sezione antimeridiana sono:\nCon la precisazione che le 12.00 PM sono le dodici di mezzogiorno mentre le 12.00 AM sono le dodici di mezzanotte."}
{"id": "2044745", "revid": "174925", "url": "https://it.wikipedia.org/wiki?curid=2044745", "title": "Rabbino capo", "text": "Rabbino capo \u00e8 un titolo dato in numerosi paesi al capo religioso riconosciuto della comunit\u00e0 ebraica locale e/o nazionale, o al principale rabbino nominato dalle locali/nazionali autorit\u00e0 secolari.\nCitt\u00e0 con ampie comunit\u00e0 ebraiche possono avere anch'esse loro propri rabbini capo. Ci\u00f2 \u00e8 particolarmente vero in Israele ma anche in alcune grandi centri urbani d'Europa prima dell'Olocausto. Citt\u00e0 nord-americane hanno di rado loro rabbini capo, sebbene alcune li abbiano: Montr\u00e9al, infatti, ne ha due; uno per la comunit\u00e0 ashkenazita e l'altro per quella sefardita.\nIl nome del rabbino capo \u00e8 spesso seguito dalla sigla ABD, che sta per Av Beth Din.\nNel 1911 il rabbi sefardita Ben-Zion Meir Hai Uziel fu nominato \"Hakham Bashi\" di Giaffa e del suo distretto. Immediatamente dopo il suo arrivo in quella citt\u00e0, Uziel cominci\u00f2 a operare con energia per migliorare col\u00e0 lo \"status\" delle congregazioni orientali. Per spirito e intelligenza egli era in piena sintonia col rabbi ashkenazita della comunit\u00e0 di Giaffa, Abraham Isaac Kook, e le loro affinit\u00e0 aiutarono notevolmente a rendere pi\u00f9 armoniose le relazioni di convivenza nella citt\u00e0 medesima tra i due gruppi, come mai era successo in precedenza.\nIn Italia.\nIn Italia non esiste un rabbino capo d'Italia, vi sono invece rabbini capo locali per ogni citt\u00e0 con una presenza ebraica storica.\nVentuno delle comunit\u00e0 ebraiche presenti nel territorio italiano sono raccolte nell'Unione delle comunit\u00e0 ebraiche italiane. \nI principi ordinamentali dell'ebraismo italiano sono \u00abla pari dignit\u00e0 di tutte le Comunit\u00e0 che costituiscono l'UCEI, l'autonomia statutaria, la democraticit\u00e0 delle sue Istituzioni e del processo decisionale\u00bb.\nI rabbini capo dell'UCEI formano un'assemblea che con eguale voto capitario elegge una rosa di 5 rabbini capo, di cui tre vengono selezionati dal Consiglio per formare la Consulta Rabbinica. \nTuttavia, maggior potere \u00e8 affidato alle Comunit\u00e0 di Milano e di Roma, alle quali lo Statuto vigente riserva 30 dei 52 seggi del Consiglio Rabbinico, che dura in carica 4 anni ed elegge il Presidente, a tutti gli effetti rappresentante dell'Unione."}
{"id": "2044746", "revid": "1714743", "url": "https://it.wikipedia.org/wiki?curid=2044746", "title": "Dorotea Maria di Sassonia-Gotha-Altenburg", "text": "Biografia.\nDorotea Maria era la terza figlia di Federico, duca di Sassonia-Gotha-Altenburg dal 1675 al 1691, e della prima moglie Maddalena Sibilla di Sassonia-Weissenfels. \nCome le sue sorelle, anche Dorotea venne destinata a sposare un principe tedesco: si fidanz\u00f2 a maggio e spos\u00f2 il 19 settembre 1704, nello Schloss Friedenstein di Gotha, suo cugino, Ernesto Luigi, figlio ed erede del duca Bernardo I di Sassonia-Meiningen e appartenente ad un diverso ramo della grande dinastia Wettin. In occasione delle nozze venne coniata una moneta commemorativa. Ricevette in dote Burg Lauterburg vicino a R\u00f6dental, dove Ernesto Luigi fece erigere nel 1706 il casino di caccia di Ludwigsburg.\nDue anni dopo il matrimonio, alla morte del suocero avvenuta il 27 aprile 1706, assunse il titolo di principessa consorte di Sassonia-Meiningen che mantenne fino alla morte.\nIl matrimonio viene descritto come una felice unione, in cui il duca condivideva con la moglie la sua passione per la musica e la poesia. Ssoffriva di \"flussi facciali\" e quindi solitamente viveva in campagna, in particolare nei pressi di Bad Liebenstein a Frauenbreitungen ed a Drei\u00dfigacker. Svolse attivit\u00e0 caritative e sostenne in particolare l'orfanotrofio di Meiningen.\nErnesto Luigi aveva progettato di edificare, in un'area di trenta acri una residenza di campagna, che avrebbe voluto chiamare Dorotheenburg, in onore di sua moglie, ma la duchessa mor\u00ec nel 1718, ed il progetto venne abbandonato.\n\u00c8 sepolta nella cripta della chiesa del palazzo di Meiningen. In memoria della sua morte, venne coniata una moneta e venne stampato un \"Ehrenged\u00e4chtnis\" (foglio commemorativo).\nFigli.\nIn nove anni di matrimonio, Dorotea Maria riusc\u00ec a dare alla luce cinque figli tra cui soprattutto due eredi maschi del principato di Sassonia-Meiningen:\nDorotea mor\u00ec nel 1713 e suo marito si rispos\u00f2 l'anno dopo con Elisabetta Sofia di Brandeburgo che non gli diede altri figli. Alla morte del padre eredit\u00f2 il principato dapprima Ernesto Luigi e, alla sua morte, Carlo Federico. Luisa Dorotea invece venne data in sposa nel 1729 al duca Federico III di Sassonia-Gotha."}
{"id": "2044747", "revid": "859666", "url": "https://it.wikipedia.org/wiki?curid=2044747", "title": "Kazuki Muto", "text": ""}
{"id": "2044758", "revid": "1305772", "url": "https://it.wikipedia.org/wiki?curid=2044758", "title": "Pro Evolution Soccer 4", "text": "Pro Evolution Soccer 4 (in Giappone \"Winning Eleven 8\", in America settentrionale \"World Soccer Winning Eleven 8 International\"), spesso abbreviato in PES 4, \u00e8 un videogioco a tema calcistico, quarto capitolo della serie Pro Evolution Soccer.\nI testimonial sono l'arbitro Pierluigi Collina e i calciatori Francesco Totti e Thierry Henry.\nI telecronisti della versione italiana sono Marco Civoli e Mauro Sandreani."}
{"id": "2044763", "revid": "599013", "url": "https://it.wikipedia.org/wiki?curid=2044763", "title": "Chiesa di San Giovanni Decollato (Montoggio)", "text": "La chiesa di San Giovanni Decollato \u00e8 un luogo di culto cattolico situato nel comune di Montoggio, in piazza della Chiesa, nella citt\u00e0 metropolitana di Genova. La chiesa \u00e8 sede della parrocchia omonima del vicariato Nord Valle Scrivia dell'arcidiocesi di Genova.\nStoria.\nRisalente al XII secolo, la sua prima citazione ufficiale \u00e8 per\u00f2 datata al 21 settembre del 1200 in un atto dell'epoca. La parrocchiale di Montoggio fu un'antica pieve ed arcipretura della diocesi di Tortona; fu papa Innocenzo IV, della famiglia dei Fieschi, che con bolla pontificia del 3 giugno 1248 pass\u00f2 i territori plebani di Montoggio, Gavi, Voltaggio, con le rispettive parrocchie, sotto il controllo arcivescovile genovese.\nLungamente restaurata nei secoli successivi, verso al fine del XVII secolo fu completamente ricostruita a tre navate con dodici colonne binate reggenti le tre arcate per parte; la costruzione del coro \u00e8 risalente ad un periodo fra il 1677 e il 1679. Dietro una modesta facciata, la chiesa conserva numerose opere d'arte del Seicento e del Settecento, rivelando un patrimonio artistico di notevole importanza.\nDescrizione.\nTra di esse un dipinto raffigurante la \"Madonna del Suffragio, san Nicola e le anime purganti\" (1697-1698) di Bartolomeo Guidobono nella seconda cappella della navata sinistra; nella successiva cappella una pala di Domenico Piola del 1699 ritraente \"Il rifiuto del donativo di Giuseppe al tempio\"; l\"'Elemosina di sant'Antonino\" di Giovanni Andrea De Ferrari del 1624 nel presbiterio; di Aurelio Lomi \"La Vergine e moltitudine di santi\"; la \"Decollazione del Battista\" di Orazio De Ferrari nell'abside.\nNella cappella della navata destra la tavola \"Santa Chiara che mette in fuga i Saraceni\" del 1667 di Domenico Fiasella; la \"Vergine col Bambino e san Giuseppe con i santi Giorgio, Antonio Abate e Antonio da Padova\" di Anton Maria Piola e \"Le sante Lucia e Apollonia e san Bernardino in adorazione del Santissimo Sacramento\" pala del 1670 di Giovanni Andrea Carlone."}
{"id": "2044766", "revid": "1543377", "url": "https://it.wikipedia.org/wiki?curid=2044766", "title": "Miyuki Miyabe", "text": "\u00c8 una delle prime autrici di \"mistery\" femminile diventate famose verso la fine degli anni Ottanta. Il suo romanzo ha segnato l'inizio del boom della \"detective fiction\" al femminile.\nBiografia.\nMiyabe nasce nel quartiere di K\u014dt\u014d, a Tokyo, nel 1960. \u00c8 figlia di genitori appartenenti alla classe operaia. La famiglia di Miyabe non si \u00e8 mai allontanata dal quartiere di K\u014dt\u014d e vive l\u00e0 da quattro generazioni. Non amando viaggiare e preferendo restare vicino al luogo in cui \u00e8 nata e cresciuta, Miyabe risiede tuttora a K\u014dt\u014d con i genitori. \u00c8 proprietaria di un ufficio in cui si reca per scrivere i suoi romanzi, mentre per le sue ricerche usa spesso le biblioteche del quartiere.\nSi \u00e8 diplomata presso la scuola superiore Sumidagawa nel 1979, e ha successivamente ottenuto la qualifica ufficiale di stenografa, che le ha permesso di intraprendere la carriera di segretaria presso alcuni uffici legali, dedicandosi alla sera a lavori part-time di trascrizione di registrazioni audio. Attraverso il suo lavoro si \u00e8 appassionata alla scrittura, e per questo motivo nel 1983 ha cominciato a frequentare un corso serale di scrittura di romanzi popolari tenuto dalla casa editrice Kodansha. Il suo insegnante \u00e8 stato , un famosissimo scrittore di romanzi gialli. In quel periodo Miyabe, che aveva solo 23 anni, ha iniziato a scrivere i suoi primi romanzi.\nCarriera letteraria.\nNel 1986 ha debuttato con il racconto , con cui l'anno seguente ha vinto il . Nonostante la vincita di questo prestigioso premio, Miyabe non ha avuto subito successo e ha dovuto lavorare ancora come segretaria per qualche anno. Ha poi lasciato questo lavoro per uno pi\u00f9 flessibile presso la Compagnia Tokyo Gas, che le ha permesso di dedicarsi maggiormente alla scrittura. Due anni dopo, nel 1989, ha vinto il con il romanzo che le ha permesso di ottenere una maggiore popolarit\u00e0.\nI diversi riconoscimenti e le buone critiche ricevute hanno convinto Miyabe a lasciare definitivamente il lavoro per dedicarsi completamente alla sua carriera di scrittrice professionista. Da quel momento in poi ha pubblicato una nutrita serie di romanzi ed antologie di successo, oggetto di numerosi premi, fra cui, nel 2008, il suo primo premio all'estero, il Premio Batchelder, per l'edizione inglese di . Miyabe \u00e8 una scrittrice prolifica, ha prodotto pi\u00f9 di quaranta pubblicazioni tra romanzi, raccolte di racconti e alcune serie pubblicate in diversi giornali come l'Asashi Shinbun. Inoltre, sei dei suoi romanzi sono stati adattati in film, e altri sei in serie televisive giapponesi.\nTemi e stile.\nLo stile di Miyabe ha preso spunto molto pi\u00f9 dai racconti tradizionali giapponesi che dal romanzo occidentale; lei stessa ha affermato che fin da giovane \u00e8 stata influenzata dalla narrativa giapponese classica, in particolare dalle storie sul soprannaturale. Oltre ad essere famosa per i suoi romanzi gialli, Miyabe si \u00e8 dedicata anche alla scrittura di opere di fantascienza, romanzi storici, romanzi per ragazzi, fantasy e horror. In alcuni dei suoi romanzi Miyabe ha mescolato i vari generi, creando mystery storici o fantascientifici. Nonostante abbia scritto romanzi che non sembrano avere alcun tipo di relazione gli uni con gli altri, in realt\u00e0 molte delle sue opere possiedono temi e idee simili. In particolare, molti lavori di Miyabe sono ambientati a Tokyo, Edo e spesso nella zona della Shitamachi, l'area bassa della capitale in cui \u00e8 nata e cresciuta, e sono ispirati ai suoi ricordi della vita tradizionale nella Shitamachi e alle memorie dei suoi familiari riguardo alla vecchia Tokyo.\nA differenza di molti altri scrittori giapponesi, Miyabe scrive senza l'intenzione di educare il lettore o di dare una sua opinione personale sulla politica o sulla societ\u00e0. Per questo si autodefinisce una scrittrice di Taish\u016b bungaku, ovvero di letteratura popolare, ed afferma che il suo unico scopo \u00e8 quello di divertire ed intrattenere il pubblico. In verit\u00e0, in alcuni dei suoi romanzi si occupa di argomenti di una certa seriet\u00e0, realizzando un mystery pi\u00f9 sociale che orientato alla trama. La critica ha sottolineato come il contesto in cui si sviluppa la sua narrativa offra una chiara visione dei problemi sociali ed economici del tempo, anche se Miyabe si limita a rappresentarli, senza approfondirli e senza offrire soluzioni che vadano oltre il mondo della fiction. Pur essendo annoverata fra le prime scrittrici di romanzi mystery, le sue opere raramente parlano delle donne o hanno come protagonista una detective. La scrittrice preferisce creare personaggi femminili secondari, pi\u00f9 vicini al modello della femme-fatale, dando comunque una visione sfumata del ruolo delle donne e delle problematiche che vivono all'interno della societ\u00e0 moderna giapponese.\nTrasposizioni cinematografiche.\nDa alcuni dei suoi romanzi sono stati tratti film e serie TV:"}
{"id": "2044775", "revid": "830939", "url": "https://it.wikipedia.org/wiki?curid=2044775", "title": "Lago di Silvaplana", "text": "Il lago di Silvaplana (tedesco: \"Silvaplanersee\"; romancio: \"Lai da Silvaplauna\") prende il suo nome dalla localit\u00e0 sulle sue sponde ed \u00e8 situato nel cantone dei Grigioni, in Svizzera. \u00c8 adagiato sul fondovalle engadinese ai piedi del Passo del Giulia, ed \u00e8 situato fra i laghi di Sils e di St. Moritz.\nQuesto lago \u00e8 adatto per la navigazione con la barca a vela e anche con il kitesurf. Grazie alla sua posizione geografica, la zona \u00e8 costantemente colpita dai venti provenienti dal Passo del Maloja."}
{"id": "2044776", "revid": "599013", "url": "https://it.wikipedia.org/wiki?curid=2044776", "title": "Zucca", "text": "Con il termine zucca vengono identificati i frutti di diverse piante appartenenti alla famiglia delle Cucurbitaceae, in particolare alcune specie del genere \"Cucurbita\" (\"Cucurbita maxima\", \"Cucurbita pepo\" e \"Cucurbita moschata\") ma anche specie appartenenti ad altri generi come ad esempio la \"Lagenaria vulgaris\" o zucca ornamentale, oppure la \"Sicyos edulis\".\nIl periodo di raccolta in Italia va da settembre a tutto novembre.\nStoria.\nLe origini della coltivazione della zucca sono incerte. La testimonianza pi\u00f9 antica proviene dal Messico, dove sono stati trovati semi di zucca risalenti al 7000/6000 a.C.\nDioscoride e Plinio definirono la zucca \u201crefrigerio della vita umana, balsamo dei guai\u201d.\nLa zucca del genere \"cucurbita\" \u00e8 stata importata in Europa nel XVI secolo dai coloni spagnoli dall'America, dove era gi\u00e0 coltivata.\nUsi.\nLa zucca \u00e8 comunemente usata nella cucina di diverse culture: la polpa di zucca si consuma cotta, i semi si mangiano abbrustoliti e opportunamente salati, crudi sono stati utilizzati per le propriet\u00e0 vermifughe e tenifughe, inoltre da essi viene estratto un olio commestibile dal gusto delicato. \nLa zucca \u00e8 un frutto che si presta a mille ricette: si consuma cucinata al forno, al vapore, nel risotto o nelle minestre, fritta nella pastella, alcune si conservano tagliate a fette ed essiccate. Particolarmente famosi sono i tortelli alla mantovana, ripieni appunto dell'omonima variet\u00e0 di zucca.\nAnche della zucca si possono usare i fiori, solamente quelli maschili, quelli cio\u00e8 con il gambo (peduncolo) sottile, che dopo l'impollinazione sono destinati ad appassire, da friggere, dopo averli impanati, come quelli delle zucchine.\nAlcuni tipi di zucche.\nLe specie pi\u00f9 usate in cucina in Italia sono, per esempio, \"Cucurbita maxima\", come la \"Zucca Marina di Chioggia\", e \"Cucurbita moschata\", come la \"Zucca di Napoli\".\nAltri nomi comuni di zucche:"}
{"id": "2044777", "revid": "287204", "url": "https://it.wikipedia.org/wiki?curid=2044777", "title": "Werner Grissmann", "text": "Biografia.\nCarriera sciistica.\nDiscesista puro, Werner Grissmann ottenne il primo risultato di rilievo in Coppa del Mondo il 13 gennaio 1973 a Grindelwald, dove giunse 7\u00ba; un mese dopo, l'11 febbraio a Sankt Moritz, conquist\u00f2 il suo unico successo in carriera nel circuito, nonch\u00e9 primo podio. Quell'anno fu anche 2\u00ba nella classifica di specialit\u00e0 della Coppa Europa.\nNel 1974-1975 si classific\u00f2 al 2\u00ba posto nella Coppa del Mondo di discesa libera, superato dal compagno di squadra Franz Klammer di 44 punti, mentre nel 1978 venne convocato per i Mondiali di Garmisch-Partenkirchen, dove vinse la medaglia di bronzo piazzandosi alle spalle del connazionale Josef Walcher e del tedesco occidentale Michael Veith.\nAi XIII Giochi olimpici invernali di , sua unica presenza olimpica, si piazz\u00f2 al 7\u00ba posto; il 4 marzo 1980 a Lake Louise sal\u00ec per l'ultima volta sul podio in Coppa del Mondo classificandosi 3\u00ba dietro all'italiano Herbert Plank e al compagno di squadra Harti Weirather. L'anno seguente termin\u00f2 l'attivit\u00e0 agonistica e il suo ultimo piazzamento in carriera fu l'8\u00ba posto ottenuto nella gara di Coppa del Mondo disputata ad Aspen.\nCarriera automobilistica.\nDedicatosi ai rally nel 1981, disput\u00f2 10 gare del campionato del mondo, ottenendo quale miglior piazzamento un quinto posto al Rally del Portogallo nel 1985 al volante di una Audi Quattro A2. Disput\u00f2 la sua ultima corsa nel 1986 al Rally di Monte Carlo, non riuscendo a terminare la gara.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera"}
{"id": "2044784", "revid": "1543377", "url": "https://it.wikipedia.org/wiki?curid=2044784", "title": "Argirofilia", "text": "L'argirofilia \u00e8 la capacit\u00e0 di macromolecole cellulari di legare sali di argento, ma di non riuscire a ridurli.\nL'argirofilia \u00e8 caratterizzata dal fatto che la precipitazione/riduzione dei sali pu\u00f2 avvenire solo in presenza di un agente riducente (come per esempio la formaldeide al 4%), al contrario dell'argentaffinit\u00e0. \nSono entrambe propriet\u00e0 molto importanti in istologia, per lo studio di determinate strutture cellulari o molecole.\nCause.\nL'argirofilia pu\u00f2 essere dovuta a diverse cause:\nImportanza in istologia.\nL'argirofilia \u00e8 estremamente importante in istologia, sfruttata per eseguire impregnazioni argentiche (sono generalmente utilizzati degli alogenuri, come per esempio il nitrato di argento in soluzione ammoniacale):\nMetodi.\nL'individuazione di argirofilia pu\u00f2 avvenire tramite differenti metodologie:"}
{"id": "2044787", "revid": "1573940", "url": "https://it.wikipedia.org/wiki?curid=2044787", "title": "Carcharhinus melanopterus", "text": "Lo squalo pinna nera del reef (Carcharhinus melanopterus ) \u00e8 una specie di squalo che appartiene al genere Carcharhinus ed alla famiglia Carcharhinidae. Viene spesso confuso con lo squalo orlato (\"Carcharhinus limbatus\").\nQuesto squalo pu\u00f2 essere facilmente identificato per le vistose chiazze nere all'estremit\u00e0 delle pinne (in particolare della prima dorsale e della caudale). Si tratta di una delle specie pi\u00f9 diffuse nelle barriere coralline delle zone tropicali degli Oceani Indiano e Pacifico e predilige le acque poco profonde e sotto costa, al punto che la sua prima pinna dorsale emersa dall'acqua \u00e8 una visione caratteristica delle aree succitate.\nLa maggior parte di questi animali abita spianate sabbiose o piattaforme coralline, anche se sono stati osservati mentre entravano in acque salmastre e dolci.\nIn genere raggiungono lunghezze di 1.6 metri.\nIl loro territorio \u00e8 molto ristretto, e ad esso sono piuttosto fedeli, visto che lo cambiano soltanto una volta che sono trascorsi vari anni dall'ultima volta.\nSono predatori attivi di piccoli pesci ossei, cefalopodi, crostacei, ma sembra che si nutrano anche di serpenti d'acqua ed uccelli marini.\nLe ricerche sulla loro attivit\u00e0 riproduttiva e di vita sono varie ed a volte contraddittorie, ed inoltre possono mostrare delle differenze in base alla collocazione geografica. Come gli altri membri della famiglia anche questa specie \u00e8 vivipara e le femmine partoriscono da 2 a 5 figli in un ciclo che pu\u00f2 essere biennale, annuale, o in alcuni casi addirittura semestrale. La gestazione pu\u00f2 durare 7-9, o 10-11, o addirittura 16 mesi a seconda della zona. L'accoppiamento \u00e8 preceduto dall'avvicinarsi del maschio alle spalle della femmina, attirato da speciali segnali chimici. I nuovi nati si possono trovare pi\u00f9 a riva rispetto agli adulti, e spesso si radunano in grossi gruppi in aree allagate dall'alta marea.\nSchivo e sospettoso, questo animale \u00e8 difficile da osservare e raramente pone un pericolo per l'uomo, a meno che non sia aizzato dalla presenza di cibo. Chi cammina in acque basse comunque potrebbe essere vittima di morsi involontari.\nLa carne di questi squali viene utilizzata assieme alle pinne ed all'olio di fegato, ma essi non sono considerati importanti dal punto di vista commerciale. L'International Union for Conservation of Nature (IUCN) ha stabilito che la specie \u00e8 vulnerabile a causa della pesca eccessiva, del degrado del suo habitat e del suo basso tasso riproduttivo.\nTassonomia.\nI naturalisti francesi Jean Ren\u00e9 Constant Quoy e Joseph Paul Gaimard furono i primi a descrivere la specie durante un viaggio d'esplorazione della corvetta \"Uranie\" tra il 1817 ed il 1820. Nel 1824 poi, la loro relazione fu pubblicata sul rapporto in tredici volumi sulla spedizione \"Voyage autour du monde...sur les corvettes de S.M. l'Uranie et la Physicienne\" ad opera di Louis de Freycinet. Il tipo nomenclaturale scelto fu un giovane maschio lungo 59\u00a0cm catturato al largo dell'isola di Waigeo, ad ovest della Nuova Guinea. Quoy and Gaimard scelsero dapprima il nome \"Carcharias melanopterus\", dal Greco \"melas\" che significa \"nero\" e \"pteron\" che significa \"pinna\" o \"ala\", ovviamente in riferimento ai vistosi marchi che segnano le pinne di questi squali.\nIn seguito altri autori decisero di trasferire la specie nel genere \"Carcharhinus\". Nel 1965 poi, la Commissione Internazionale di Nomenclatura Zoologica (ICZN) design\u00f2 la specie come tipo del genere. In tempi precedenti alcuni studiosi assegnavano erroneamente a questo animale anche il nome di \"C. spallanzani\", che poi si scopr\u00ec invece essere sinonimo di \"Carcharhinus sorrah\".\nFilogenia.\nCome per la maggior parte dei \"Carcharhinus\", la posizione filogenetica dello squalo pinna nera del reef \u00e8 oggetto di discussione. Uno studio morfologico proposto da Jack Garrick nel 1982 ha stabilito che il parente pi\u00f9 prossimo allo squalo in oggetto dovrebbe essere il \"Carcharhinus cautus\". Leonard Compagno attraverso un analogo studio morfologico ha inoltre suggerito ulteriori similarit\u00e0 con altre quattro specie, ma non \u00e8 riuscito a risolvere il problema. Un test agli allozimi da parte di Gavin Naylor nel 1998 ha portato a risultati ambigui, scoprendo che questo squalo dovrebbe costituire un gruppo a s\u00e9 stante ed irrisolvibile (politomo) assieme ad altri dieci Carcharhinus.\nDistribuzione ed habitat.\n\u00c8 uno degli squali pi\u00f9 diffusi nelle acque poco profonde (lo si trova anche in superficie) che circondano le barriere coralline degli oceani Indiano e Pacifico\nPossono essere infatti osservati nelle acque sotto costa dell'area indopacifica tropicale e subtropicale. Nell'Oceano Indiano lo si trova dal Sudafrica al Mar Rosso, Madagascar, Mauritius e Seychelles comprese ad ovest, e attraverso la costa del subcontinente indiano sino al Sudest asiatico, compreso lo Sri Lanka, le Isole Andamane, le Maldive. Nell'area pacifica invece lo troviamo presso la Cina meridionale, le Filippine, l'Indonesia, il nord dell'Australia e la Nuova Caledonia. Abita anche le acque di Tuamotu e delle Hawaii, delle Isole Marshall, le Isole Gilbert, le Isole della Societ\u00e0. Una particolarit\u00e0 della specie \u00e8 l'assenza dalle coste giapponesi, e i pochi esemplari riportati in quella zona dovrebbero essersi spostati momentaneamente da Taiwan. Si tratta di un migratore lessepsiano, che ha colonizzato il Mar Mediterraneo orientale attraverso il Canale di Suez.\nAnche se sono stati osservati sino a profondit\u00e0 di 75 metri, nuotano generalmente in acque poco profonde, e spesso capita di poter osservare le loro pinne dorsali uscire dall'acqua.\nLe acque in cui vivono generalmente mantengono una temperatura compresa tra i 20 ed i 27\u00b0\u00a0C (70 to 80\u00ba\u00a0F).\nI pi\u00f9 giovani tendono a preferire i fondali sabbiosi a bassa profondit\u00e0, mentre i vecchi abitano il reef ed i suoi bordi in particolare. Vi sono rapporti della specie in estuari e laghi salmastri in Madagascar, e addirittura in acqua dolce in Malaysia, anche se non possono tollerare le basse salinit\u00e0 sostenibili dal \"Carcharhinus leucas\". Questa specie non si avventura pertanto nei laghi tropicali, n\u00e9 in acque fluviali troppo lontane dall'oceano.\nAd Aldabra nell'Oceano Indiano questi squali si radunano nei canali del reef in condizioni di bassa marea, e si spostano verso i boschi di mangrovie quando l'acqua si alza.\nVi sono prove, anche se non certe, che gli squali delle zone estreme dell'areale (a nord ed a sud) migrino durante l'anno.\nDescrizione.\nCome suggerisce il nome inglese (\"Blacktip Reef shark\"), solo le punte delle pinne pettorali e della pinna dorsale sono nere, mentre il resto del corpo \u00e8 pi\u00f9 chiaro.\nSi tratta di una specie robusta con un corpo allungato tipicamente \"da squalo\", con un muso corto, largo ed arrotondato ed occhi ovali e moderatamente grandi. Ciascuna narice \u00e8 protetta da un lembo di pelle che si espande in un lobo a forma di capezzolo. Senza contare il piccolo dente simfisiale centrale, sono presenti da 11 a 13 file di denti (in genere 12) sulla mascella superiore, da 10 a 12 (generalmente 11) su quella inferiore. I denti superiori sono in parte diritti ed in parte piegati ed a forma di triangolo, con dentellature pi\u00f9 grossolane alla base e fini alla sommit\u00e0 del dente. I denti inferiori sono simili a quelli superiori, ma le dentellature sono tutte fini. I denti del maschio adulto sono pi\u00f9 incurvati di quelli della femmina.\nLe pinne pettorali sono grandi ed a forma di falce, e sono appuntite. La prima pinna dorsale \u00e8 alta, il suo bordo posteriore \u00e8 ad \"S\" e si origina al di sopra delle pine pettorali. La seconda dorsale \u00e8 relativamente grande, ma ha un bordo posteriore ridotto ed \u00e8 posizionata in opposizione alla pinna anale. Non \u00e8 presente alcuna cresta interdorsale.\nIl dorso \u00e8 bruno grigiastro pallido ed il ventre bianco, ed \u00e8 presente un'appariscente fascia bianca sui fianchi che si estende in avanti a partire dalla pinna anale. Tutte le pinne hanno delle punte nere contornate da bordi bianchi, particolarmente vistosi sulla prima dorsale e sul lobo ventrale della pinna caudale.\nLa pinna dello squalo \u00e8 nera infatti si riconosce subito.\nLa maggior parte di questi animali non supera gli 1.6 metri, e raramente arrivano ad 1.8, anche se si sono registrati esemplari che presentavano lunghezze fino a 2 metri e masse corporee di pi\u00f9 di 45 kg.\nLo squalo grigio del reef gli assomiglia molto, ma si distingue per il corpo grigio e tarchiato, e per l'assenza della caratteristica punta nera sulla pinna dorsale.\nBiologia.\nComportamento.\nAssieme al \"Carcharhinus amblyrhynchos\" ed al \"Triaenodon obesus\", \u00e8 una delle specie di squalo pi\u00f9 diffuse nell'ambiente dei \"reef\" indopacifici. La specie in questione predomina le acque basse, le altre due quelle pi\u00f9 profonde. Nuotatore veloce ed attivo, questo squalo si pu\u00f2 incontrare da solo o in piccoli gruppi. Tuttavia, sono stati anche osservati dei raggruppamenti piuttosto numerosi di questi animali. Gli adulti e la maggior parte dei giovani non praticano la segregazione sessuale, tranne nel caso particolare di femmine incinte, che si separano dagli altri squali per partorire. Ciascun individuo mostra una certa fedelt\u00e0 al proprio habitat, dove pu\u00f2 trascorrere anche molti anni di vita.\nUno studio presso Palmyra nel Pacifico centrale ha dimostrato come questi squali vivano in un ambiente di circa mezzo chilometro quadrato, uno dei pi\u00f9 piccoli tra tutte le specie di squalo. Le dimensioni e la locazione di questo ambiente casa non variano durante la giornata. All'interno di quest'area, dal 3 al 17% rappresenta territori di caccia prediletti che sono occupati in maniera sproporzionata rispetto al resto.\nLa maggior parte della giornata viene occupata nuotando avanti e indietro lungo i bordi del \"reef\", con rare puntate su fondali sabbiosi. La velocit\u00e0 media di nuotata si riduce con l'alzarsi della marea nella notte, forse perch\u00e9 l'acqua fredda rallenta il metabolismo, o perch\u00e9 la caccia diventa pi\u00f9 semplice. Gli esemplari di Aldabra tendono a muoversi di pi\u00f9 rispetto a quelli di Palmyra, con movimenti registrati per un totale di 2.5\u00a0km in 7 ore.\nUna caratteristica peculiare di questa specie di squalo \u00e8 che \u00e8 una delle poche che riesce a saltare uscendo dall'acqua con tutto il corpo, un comportamento noto come \"breaching\". \u00c8 stata inoltre osservata la sua capacit\u00e0 di effettuare il cosiddetto \"spyhopping\", cio\u00e8 ergersi dalla superficie e guardarsi attorno.\nA volte questi squali, in particolare i giovani, possono divenire preda di pesci pi\u00f9 grandi come cernie, squali grigi del reef e squali tigre, nonch\u00e9 di squali adulti della loro stessa specie. A Palmyra, anche gli esemplari adulti evitano gli squali tigre, non avventurandosi nella laguna al centro dell'atollo.\nParassiti noti di questi squali sono i Cestoda \"Anthobothrium lesteri\", \"Nybelinia queenslandensis\", \"Otobothrium alexanderi\" e \"Platybothrium jondoeorum\", nonch\u00e9 un Myxosporea del genere \"Unicapsula\", ed il Monogenea \"Dermophthirius melanopteri\".\nInoltre questi animali hanno fornito alla scienza uno dei pochi casi documentati di malattia infettiva in uno squalo, in particolare un caso letale di sepsi emorragica, causata dal batterio \"Aeromonas salmonicida\" e pertanto chiamata \"salmonicida\".\nDieta.\nSi tratta spesso del pi\u00f9 abbondante superpredatore in un ecosistema locale, e per questo ha un ruolo fondamentale nel plasmarne la struttura. La dieta \u00e8 composta soprattutto da pesci teleosti della barriera corallina, tra i quali spiccano Mugilidae, Epinephelinae, Terapontidae, Carangidae, Gerreidae, Labridae, Acanthuridae e Sillaginidae. Nell'oceano indiano sono stati osservati gruppi di questi squali intenti nello spingere banchi di Mugilidae verso la costa in modo da potersene cibare pi\u00f9 facilmente. Altri elementi della dieta sono calamari, piovre, seppie, gamberi e stomatopoda, nonch\u00e9 pi\u00f9 raramente carcasse di animali morti e piccoli squali e razze. Al largo dell'Australia settentrionale, la specie \u00e8 nota per cibarsi di serpenti marini tra i quali le specie \"Acrochordus granulatus\", \"Hydrelaps darwiniensis\", le specie del genere \"Hydrophis\" e \"Lapemis hardwickii\". Presso l'atollo di Palmyra invece sono stati documentati attacchi a pulcini di uccelli marini caduti dal nido in acqua. Negli stomaci di questi squali sono inoltre stati rinvenuti resti di alghe, erba marina, coralli, hydrozoa, bryozoa, ratti e pietre.\nCome avviene per il \"Carcharhinus amblyrhynchos\", diventano eccitati e coraggiosi in presenza di loro simili, e possono cadere vittima di frenesia alimentare. L'alimentazione pu\u00f2 essere pi\u00f9 frequente durante le ore notturne.\nSensi.\nDei ricercatori che lavorano ad Enewetak nelle Isole Marshall hanno scoperto come questi squali vengano attirati da rumori provocati da un oggetto in immersione o dall'urto tra oggetti metallici o comunque consistenti, nonch\u00e9 dall'odore di pesci malati o sani. Come la maggior parte degli squali, non sono dotati di coni all'interno della retina, e pertanto sono limitati nella loro capacit\u00e0 di discernere i colori ed i particolari in generale. Al contrario, sono molto sensibili ai movimenti ed al contrasto anche in condizioni di bassa luminosit\u00e0, grazie alla presenza di un tapetum lucidum riflettente all'interno dell'occhio. Alcuni esperimenti hanno dimostrato come questi squali siano in grado di percepire la presenza di piccoli oggetti anche a distanze tra gli 1.5 ed i 3 metri, ma non ne distinguono la forma. L'elettroricezione \u00e8 un altro dei mezzi che permette loro di localizzare facilmente le prede: le loro ampolle di Lorenzini hanno una sensibilit\u00e0 di 4 nV/cm su un range di 25\u00a0cm.\nRiproduzione.\nLa riproduzione \u00e8 vivipara, ed una femmina partorisce da due a quattro giovani alla volta. In questa specie la gestazione dura circa 16 mesi. Alla nascita il neonato \u00e8 in genere lungo tra i 33 ed i 52\u00a0cm.\nCome gli altri membri della famiglia, questa specie \u00e8 vivipara, anche se i dettagli riproduttivi variano all'interno dell'areale globale. Il ciclo riproduttivo dura un anno in Australia settentrionale cos\u00ec come a Moorea e nel resto della Polinesia Francese, con la differenza che nel primo caso l'accoppiamento avviene tra gennaio e febbraio nel primo caso, da novembre a marzo nel secondo.\nIl ciclo riproduttivo dura invece due anni ad Aldabra, dove probabilmente a causa dell'accesa competizione per il cibo le femmine non riescono a mettere al mondo figli ogni anno.\nRapporti piuttosto datati sull'Oceano Indiano da parte di Johnson (1978), sul Madagascar da parte di Fourmanoir (1961), e sul Mar Rosso da parte di Gohar e Mazhar (1964), hanno indicato un ciclo biennale anche in queste zone, con due stagioni per l'allevamento: da giugno a luglio e da dicembre a gennaio. Se le stime sono accurate, una delle cause comuni per questo fenomeno potrebbe essere la temperatura elevata dell'acqua.\nQuando \u00e8 pronta ad accoppiarsi, la femmina nuota lentamente disegnando delle traiettorie a sinusoide vicino al fondale e tenendo la testa puntata verso il basso. Alcuni studi compiuti in ambiente naturale hanno dimostrato che la femmina rilascia agenti chimici che consentono al maschio di rintracciarla. Una volta che i due animali si sono incontrati, il maschio si avvicina a circa 15\u00a0cm di distanza ed insegue la femmina con il muso accostato al suo apparato genitale. Durante il corteggiamento, pu\u00f2 accadere che il maschio morda la femmina presso le fessure branchiali e le pinne pettorali, e le procura ferite che guariranno in 4-6 settimane.\nDopo un periodo di nuoto sincronizzato, il maschio spinge la femmina sul fianco di lei e la posiziona in modo che appoggi la testa sul fondale ed alzi la coda verso l'alto. Una volta assunta la posizione corretta, il maschio infila uno degli emipeni nella cloaca della femmina. L'accoppiamento dura diversi minuti, dopodich\u00e9 gli animali si distaccano e ricominciano a comportarsi normalmente.\nPresso Moorea, le femmine pi\u00f9 mature partoriscono in un preciso istante dell'anno, con un'imprecisione minore alla settimana, mentre le giovani possono anche variare il loro comportamento al riguardo. Nel caso delle giovani, \u00e8 anche pi\u00f9 verosimile che non rimangano incinte dopo l'accoppiamento.\nLa gestazione dura tra i 10 e gli 11 mesi negli Oceani Indiano e Pacifico, dai 7 ai 9 al largo dell'Australia settentrionale.\nRicerche datate come quella di Melouk (1957) avevano stimato una gestazione di 16 mesi, anche se la loro validit\u00e0 \u00e8 stata poi messa a dura prova. La femmina ha un unico ovario funzionale e due uteri funzionali, divisi in compartimenti da assegnare ai diversi embrioni. Le uova appena ovulate misurano circa 3.9 per 2.6\u00a0cm. Dopo la rottura dell'uovo l'embrione \u00e8 mantenuto da una sacca di tuorlo per la prima fase del suo sviluppo. Dopo due mesi, l'embrione stesso misura 4\u00a0cm ed ha sviluppato le branchie esterne. Dopo 4, la sacca viene convertita in placenta che si attacca alle pareti dell'utero. A questo punto i marchi neri sulle pinne iniziano a svilupparsi. Per il quinto mese l'embrione ha raggiunto i 24\u00a0cm di lunghezza ed ha riassorbito le branchie esterne; la placenta \u00e8 completa e funzionante anche se del tuorlo residuo viene mantenuto sino al settimo mese.\nIl parto avviene da settembre a novembre, e le femmine sfruttano delle aree vivaio all'interno del reef. I nuovi nati misurano tra i 40 ed i 50\u00a0cm in lunghezza nell'oceano Indiano ed in Australia settentrionale, mentre squaletti piccoli sino a 33\u00a0cm sono stati osservati nuotare liberamente presso le isole del Pacifico. Le dimensioni della cucciolata variano tra i 2 ed i 5 esemplari (tipicamente sono 4), e non \u00e8 proporzionale alle dimensioni della femmina.\nI pi\u00f9 giovani hanno l'abitudine di formare gruppi numerosi in acque talmente poco profonde che coprono a malapena i loro corpi, al di sopra di fondali sabbiosi o in foreste di mangrovia presso la costa. Durante l'alta marea si spostano sulle piattaforme coralline nel frattempo allagate o su letti di alghe.\nLa crescita degli squaletti \u00e8 inizialmente molto rapida: un esemplare in cattivit\u00e0 \u00e8 cresciuto di 23\u00a0cm all'anno nei suoi primi due anni d'et\u00e0. Il tasso di crescita \u00e8 attorno ai 5\u00a0cm all'anno per i giovani e gli adulti. Maschi e femmine raggiungono la maturit\u00e0 sessuale alla lunghezza di 95 e 97\u00a0cm rispettivamente in Australia e 105 e 110\u00a0cm rispettivamente ad Aldabra. Infine il maschio matura alla lunghezza di circa 97\u00a0cm a Palmyra.\nInterazioni con l'uomo.\nAnche se di solito sono molto schivi, possono venire incuriositi dagli snorkeler e dai sommozzatori, ma spesso ne vengono spaventati.\nLe loro abitudini li portano comunque spesso in zone in cui possono venire a contatto con esseri umani, e ci\u00f2 li rende potenzialmente pericolosi. Gli incidenti di solito avvengono se \u00e8 presente del cibo nei dintorni, ad esempio durante battute di pesca in apnea o di pesca alla fiocina, o in situazioni di scarsa visibilit\u00e0.\nSino ai primi mesi del 2009 comunque gli attacchi non provocati registrati dall'International Shark Attack File ed attribuibili a questa specie sono stati 11 su 21 totali (nessuno di questi letale).\nLa maggior parte degli attacchi \u00e8 stata costituita da morsi a gambe o piedi, apparentemente scambiati per una preda, e non sono risultati in danni seri. Presso le Isole Marshall, i nativi evitano questi squali nuotando senza toccare il fondale anche in acque poco profonde, ed un modo per spaventarli \u00e8 portarne uno fuori dall'acqua.\nCome succede in altre specie, questi squali assumono una caratteristica forma ad \u201cS\u201d se si sentono minacciati.\nIn acquario.\nVengono allevati in grandi acquari pubblici e pi\u00f9 raramente domestici anche se per gli acquariofili, la gestione di questi animali \u00e8 piuttosto complessa, soprattutto in relazione al controllo di qualit\u00e0 dell'acqua, filtraggio ed ossigenazione. Necessitano in ogni caso di acquari di grandi dimensioni, che possono condividere con vari invertebrati. Occorre tuttavia evitare di far condividere lo spazio acquatico a questi squali e a dei crostacei o dei cefalopodi, di cui si nutrirebbero, a degli anatozoi o altri invertebrati sessili, eccezion fatta per le specie che abitano il fondo della vasca, come i Fungidi, che sarebbero disturbati dalla presenza del predatore, e a delle meduse, che sarebbero moleste per il predatore stesso. Per quanto riguarda i pesci invece la convivenza \u00e8 possibile con i pesci pilota, le remore e con altri squali.\nI motivi della loro popolarit\u00e0 negli acquari pubblici sono il loro aspetto \"da squalo\" e le dimensioni relativamente modeste. Sono inoltre attrazione per sommozzatori che praticano l'ecoturismo.\nConservazione.\nVengono catturati con regolarit\u00e0 da pescherecci costieri in Thailandia ed India, ma non sono un obiettivo commerciale ambito. La carne (venduta fresca, congelata ed essiccata e salata) viene utilizzata dall'uomo, cos\u00ec come l'olio del fegato e le pinne, sfruttate per la preparazione della famosa zuppa di pinne di squalo. Sono inoltre spesso usati come esca per altri pesci.\nLa Lista rossa IUCN dell'International Union for Conservation of Nature ha classificato questa specie come \"vulnerabile\" (VU) nel 2020; nella precedente valutazione del 2009 la aveva classificata come prossima alla minaccia di estinzione. Le popolazioni di questa specie hanno avuto forti riduzioni in alcune zone in seguito a pesca sregolata. Il tasso di riproduzione di \"C. melanopterus\" \u00e8 basso, e quindi la possibilit\u00e0 di recupero da queste riduzioni \u00e8 limitato; a questo si aggiunge l'effetto che l'inquinamento delle acque costiere e il cambiamento climatico hanno sull'habitat di questa specie."}
{"id": "2044792", "revid": "72396", "url": "https://it.wikipedia.org/wiki?curid=2044792", "title": "Eidomatica", "text": "Con il termine eidomatica si definisce tutto ci\u00f2 che viene creato o ricreato graficamente con un computer o, pi\u00f9 in generale, la rappresentazione e la modellazione di elementi visivi mediante un programma informatico.\nEtimologia.\nIl termine deriva dalla fusione della parola greca \"\u00e9idos\" (forma, immagine, idea) con il suffisso usato per indicare l'ambito informatico; eidomatica significa quindi 'informatica delle immagini'.\nSignificati.\nPi\u00f9 in generale, il termine eidomatica indica quasi tutto ci\u00f2 che, in informatica, non \u00e8 testo o suono. Al giorno d'oggi tutti i computer hanno un'interfaccia grafica: questa permette agli utenti di interagire pi\u00f9 facilmente con il proprio computer, grazie alle icone e alle finestre, che evita la digitazione di comandi testuali.\nIl termine eidomatica comprende la rappresentazione e la modellazione di elementi visivi mediante un computer, le varie tecniche usate per crearli e modellarli, le immagini prodotte e le branche dell'informatica che si occupano dei metodi per creare o modificare contenuti visivi.\nL'eidomatica \u00e8 quindi una grande branca dell'informatica che comprende al suo interno altre discipline, come la computer grafica, la computer animation, il fotoritocco digitale, e altre ancora."}
{"id": "2044793", "revid": "1714743", "url": "https://it.wikipedia.org/wiki?curid=2044793", "title": "Matilde di Schaumburg-Lippe", "text": "Fu la seconda figlia di Giorgio Guglielmo, prima conte e poi dal 1806 principe di Schaumburg-Lippe, e di Ida di Waldeck e Pyrmont.\nVenne data in sposa ad Eugenio, figlio ed erede del duca Eugenio di W\u00fcrttemberg (1788-1857). Il matrimonio venne celebrato a B\u00fcckeburg il 15 luglio 1843.\nDiede alla luce tre figli:"}
{"id": "2044799", "revid": "316609", "url": "https://it.wikipedia.org/wiki?curid=2044799", "title": "Veicoli commerciali leggeri", "text": ""}
{"id": "2044807", "revid": "2088218", "url": "https://it.wikipedia.org/wiki?curid=2044807", "title": "Divinit\u00e0 di Clark Ashton Smith", "text": "Le Divinit\u00e0 di Clark Ashton Smith sono un pantheon di entit\u00e0 soprannaturali appartenenti ai Miti di Cthulhu e ideate dal poeta e scrittore horror californiano Clark Ashton Smith.\nAbhoth.\nAbhoth (\"La Fonte dell'impurit\u00e0\") risiede nella caverna di Y'quaa, sotto il Monte Voormithadreth. \u00c8 un'orrida massa tentacolare di colore grigio scuro, e si narra sia la fonte ultima del male e dell'abominio.\nDei mostri osceni si generano costantemente dal corpo informe di Abhoth; nessuno dei figli di Abhoth \u00e8 uguale all'altro, e possono avere l'aspetto di orribili umanoidi come di viscide melme. In generale, si tratta di forme di vita complesse dotate per\u00f2 di un'intelligenza molto limitata, e che agiscono sulla base di istinti primitivi. I tentacoli di Abhoth cercano di catturare i mostri che si generano dal corpo del dio, che poi li divora. I mostri che riescono a sfuggire ai tentacoli scappano lontano, non si dedicano a servire loro padre. Abhoth ha una mente contorta e cinica, e pu\u00f2 comunicare telepaticamente con chi gli sta vicino.\nAlila.\nLa \"Regina della perdizione e dea di tutte le ingiustizie\" \u00e8 adorata nella zona centrale dell'immaginario continente di Zothique. Viene citata per la prima volta nel racconto di Smith intitolato \"The Witchcraft of Ulua\".\nAtlach-Nacha.\nAtlach-Nacha appare per la prima volta nel racconto di Smith \"The Seven Geases\" (1934). In questa storia, Atlach-Nacha \u00e8 il riluttante destinatario di un sacrificio umano dedicatogli dal dio-rospo Tsathoggua.\nAtlach-Nacha somiglia a un enorme ragno con un volto vagamente umano. Dimora in una caverna sotto il Monte Voormithadreth, che sorge nell'ormai scomparso regno di Hyperborea, nell'Artico. Qui tesse un'enorme tela, con cui intende colmare l'abisso che separa il Mondo dei Sogni dalla realt\u00e0. Alcuni ritengono che quando la tela sar\u00e0 completa ci sar\u00e0 la fine del mondo, poich\u00e9 i mostri che vivono nel Mondo dei Sogni potranno liberamente invadere la Terra.\nAtlach-Nacha \u00e8 giunto sulla Terra passando prima per Cykranosh (pianeta oggi noto come Saturno). Per via del suo aspetto, ci si riferisce spesso ad Atlach-Nacha come il \"Dio dei Ragni\"; gli enormi e gonfi ragni viola di Leng sono considerati suoi figli e servitori.\nCi sono dubbi circa il sesso di questa divinit\u00e0. Nei lavori di Smith, Atlach-Nacha \u00e8 un maschio, ma nei racconti successivi di altri autori \u00e8 una femmina.\nBasatan.\nBasatan viene menzionato per la prima volta nel racconto \"Master of the Crabs\" (1948) di Clark Ashton Smith. \u00c8 un dio dei mari, anche conosciuto come \"Signore dei granchi\".\nBasatan \u00e8 probabilmente un Grande Antico. Si sa molto poco di lui, a parte il fatto che possiede un anello con poteri soprannaturali. Basatan pu\u00f2 essere associato in qualche modo alla costellazione del Cancro.\nL'Abitatore dell'abisso.\nL'Abitatore dell'abisso appare nell'omonimo racconto di Clark Ashton Smith, pubblicato per la prima volta nel 1932. L'Abitatore vive al di sotto della superficie del pianeta Marte, ma potrebbe essersi originato altrove. \u00c8 adorato unicamente da una setta di trogloditi marziani, gli Aihai.\nL'Abitatore assomiglia a una tartaruga priva di occhi e con una corazza morbida, ma \u00e8 dotato di un cranio triangolare e ha due lunghe code.\nGeol.\nGeol \u00e8 un dio terrestre adorato a Zothique. \u00c8 menzionato nel racconto \"The Voyage of King Euvoran\" (1931), di Smith.\nMordiggian.\nQuesto dio \u00e8 adorato nella citt\u00e0 di Zul-Bha-Sair, che sorge nel continente di Zothique.\nSi presenta come una massa scura e opaca che cambia vorticosamente forma di momento in momento.\nOjhal.\nOjhal \u00e8 una dea vergine adorata nel nord di Zothique. Viene citata unicamente nel racconto di Smith intitolato \"The Black Abbot of Puthuum\" (1936).\nOng.\n\u00c8 un dio con il volto di leone. Viene citato unicamente nel racconto di Smith intitolato \"The Abominations of Yondo\" (1929).\nQuachil Uttaus.\nQuachil Uttaus appare per la prima volta nel racconto di Smith \"The Treader of the Dust\" (1935), in cui viene descritto come una figura non pi\u00f9 grande di un ragazzino, ma raggrinzita come una mummia millenaria. La sua testa \u00e8 calva, il suo volto privo di connotati e appoggiato su un collo scheletrico. Il corpo \u00e8 un aborto osceno, con sottili braccia che terminano con artigli.\nQuachil Uttaus pu\u00f2 ridurre in polvere tutti i tessuti con cui viene a contatto (in questo ricorda Ubbo-Sathla). Quachil Uttaus \u00e8 solitamente associato alla vecchiaia, alla morte e al decadimento.\nRlim Shaikorth.\nRlim Shaikorth venne ideato da Clark Ashton Smith, che lo menziona nel racconto \"The Coming of the White Worm\" (1941). Rlim Shaikorth somiglia a un enorme verme biancastro con fauci spalancate e occhi composti da globi grondanti sangue. Uno degli avatar di Rlim Shaikorth \u00e8 noto come il \"Verme Bianco\" ed \u00e8 parte del Ciclo Iperboreano di Smith.\nIl Verme Bianco viaggia a bordo di un gigantesco iceberg chiamato \"Yikilth\", che pu\u00f2 guidare attraverso gli oceani. Nella sua colossale cittadella di ghiaccio, il Verme Bianco si aggira per i mari, colpendo le navi e le terre inabitate con raffiche di freddo insopportabile. Le sue vittime rimangono ibernate per l'eternit\u00e0 e non possono essere liberate nemmeno se esposte a fonti di calore.\nThamogorgos.\n\u00c8 una potente entit\u00e0 proveniente dallo spazio profondo. Il mago Namirrha lo aveva evocato per distruggere un'intera nazione nel racconto di Smith \"The Dark Eidolon\" (1935).\nThasaidon.\nThasaidon \u00e8 il signore dei Sette Inferi. \u00c8 citato in numerose storie appartenenti al Ciclo di Zothique, ma compare soprattutto nel racconto \"The Dark Eidolon\" (1935). Molti stregoni hanno fatto un patto con questa entit\u00e0 maligna, che pu\u00f2 essere considerata come l'analogo di Satana a Zothique.\nTsathoggua.\nTsathoggua \u00e8 un'antica divinit\u00e0 inumana ed antropomorfica giunta da Saturno negli anni immediatamente posteriori alla creazione della Terra. Il mito di Tsathoggua, che ormai non riceve pi\u00f9 adorazione dagli uomini, in principio veniva celebrato dal popolo di Iperborea. \nViene descritto per la prima volta ne \"Il racconto di Satampra Zeiros\" (1929) come \"... tarchiato e grosso di ventre, la testa simile pi\u00f9 a un rospo mostruoso che non a una deit\u00e0, e l'intero corpo era ricoperto di una imitazione di corta pelliccia che dava la vaga impressione di un pipistrello e di un bradipo. Le palpebre assonnate erano semi abbassate sugli occhi tondi, e la punta di una strana lingua gli spuntava dalla bocca grassa\". \nSuccessivamente nel racconto \"Le sette fatiche\" (1933): \"... nelle viscere del Voormithadreth... da secoli, si nasconde il Dio Tsathoggua. Lo riconoscerai dall'epa, dalla pelosit\u00e0 da pipistrello e dall'aspetto di rospo addormentato. Non si alzer\u00e0 per afferrarti, ma rimarr\u00e0 pigramente in attesa del sacrificio\".\nUbbo-Sathla.\nUbbo-Sathla (\"La Suprema Fonte\", \"Il Demiurgo\") \u00e8 descritto come una gigantesca massa protoplasmatica che dimora in una grotta nelle profondit\u00e0 dei ghiacciai polari. Questo essere \u00e8 mostruosamente fecondo, e dal suo corpo genera in continuazione degli organismi primordiali unicellulari. Fa la guardia a un insieme di tavolette di pietra che si dice contengano la conoscenza degli Dei Antichi.\nSi narra che Ubbo-Sathla abbia generato tutte le forme di vita presenti sulla Terra; tuttavia, qualunque cosa esso tocchi perde la vita. Ubbo-Sathla \u00e8 destinato un giorno a riassorbire tutti gli organismi viventi del nostro pianeta.\nUbbo-Sathla, oltre che nell'omonimo racconto di Smith, appare anche in uno scritto di Gary Myers intitolato \"Omega\".\nVergama.\nVergama \u00e8 un misterioso dio adorato a Zothique.\nVulthoom.\nVulthoom appare nell'omonimo racconto di Clark Ashton Smith, pubblicato per la prima volta nel settembre del 1935 sulla rivista \"Weird Tales\". Questa entit\u00e0 \u00e8 chiamata anche \"Gsarthotegga\" e \"Il Dormiente di Ravermos\".\nNel racconto, Vulthoom \u00e8 l'equivalente marziano di Satana. Nonostante la maggior parte delle persone lo ritenga solo un mito, Vulthoom \u00e8 molto temuto dai ceti pi\u00f9 poveri della societ\u00e0. In realt\u00e0, esso \u00e8 una misteriosa creatura proveniente da un altro universo, esiliato dai suoi pari su Marte nella citt\u00e0 sotterranea di Ravermos. Il suo piano \u00e8 quello di conquistare Marte e successivamente la Terra. Grazie alla sua superiore intelligenza e alla sua avanzatissima tecnologia, gli esseri umani lo hanno scambiato per un dio, ma Vulthoom altro non \u00e8 che un potente alieno. Sotto l'effetto allucinogeno del profumo di un fiore alieno, un uomo ha visto Vulthoom sotto le spoglie di una gigantesca pianta extraterrestre, ma il suo vero aspetto \u00e8 sconosciuto.\nXexanoth.\nXexanoth compare solo una volta nella letteratura relativa ai Miti di Cthulhu, per la precisione nel racconto di Clark Ashton Smith intitolato \"The Chain of Aforgomon\" (1935). Xexanoth \u00e8 l'immortale rivale di Aforgomon, una divinit\u00e0 che secondo alcuni potrebbe essere un avatar del Dio Esterno Yog-Sothoth.\nYuckla.\nYuckla \u00e8 il dio delle risate adorato a Zothique. \u00c8 citato nel racconto \"The Weaver in the Vault\" (1934).\nYululan.\nYululan \u00e8 un dio minore di Zothique. \u00c8 detto \"Protettore delle tombe\"."}
{"id": "2044812", "revid": "21880", "url": "https://it.wikipedia.org/wiki?curid=2044812", "title": "Parco regionale dei laghi di Suviana e Brasimone", "text": ""}
{"id": "2044815", "revid": "133248", "url": "https://it.wikipedia.org/wiki?curid=2044815", "title": "Chevrolet Spark", "text": ""}
{"id": "2044820", "revid": "1318658", "url": "https://it.wikipedia.org/wiki?curid=2044820", "title": "Chiesa di Sant'Antonio Vecchio", "text": "La chiesa di Sant'Antonio Vecchio \u00e8 una piccola chiesa romanica situata in Corso Armando Diaz al centro di Borgo Ravaldino a Forl\u00ec.\nStoria.\nLa chiesa venne edificata nei primi anni del XII secolo per volont\u00e0 dell'abate del monastero vallombrosiano di Fiumana come parrocchia. Quando il giurisdizionalismo napoleonico pretese di determinale e luoghi di culto necessari, il parroco abbandon\u00f2 la chiesa e nel 1798 trasfer\u00ec la sede parrocchiale nella vicina chiesa di Sant'Anna dei Carmelitani Scalzi (l'odierna chiesa di Sant'Antonio Abate). Da allora, il degrado del complesso fu vertiginoso. Divenne magazzino di foraggio, poi stalla per i reparti di cavalleria; nella seconda met\u00e0 del XIX secolo fu adibita a sala da ballo col nome di \"La Gran Bretagna\", durante la Prima guerra mondiale ospit\u00f2 la caserma per militari convalescenti ed infine fu ridotta a bottega di alimentari, divisa in due piani. L'opera di recupero inizi\u00f2 negli anni Trenta e prosegu\u00ec negli anni Cinquanta a cura dell'architetto Luigi Corsini, quando venne adibita a Sacrario dei Caduti forlivesi, demolito l'edificio che era addossato e riportata alla luce l'elegante bifora centrale, le decorazioni in laterizio della facciata e i resti di due antichi affreschi. Nel 1956 nel Sacrario venne allestita una mostra dedicata alla Prima guerra mondiale e il 4 novembre 1958 ospit\u00f2 un'altra manifestazione. Un secondo intervento che sub\u00ec la chiesa avvenne nel 1960.\nNel 2009, a seguito di un ulteriore restauro, la Chiesa \u00e8 adibita a sala polivalente: il 22 settembre \u00e8 stata inaugurata con un concerto del pianista Davide Franceschetti e della violinista Violetta Mesoraca, nell'ambito del ciclo di incontri culturali \"L'occidente nel labirinto\".\nDescrizione.\nDell'antico impianto romanico presenta la facciata in laterizio con una bifora e i resti di due affreschi: quello inferiore di stile giottesco e quello superiore risalente all'inizio del XIII secolo che raffigura \"una Carit\u00e0\" di ignoto maestro. Gli affreschi che decoravano la facciata (\"Madonna con il Bambino e Sant'Antonio Abate benedicente un fanciullo\"), distaccati nel 1997, sono visibili presso i Musei di San Domenico.\nL'interno presenta due grandi lapidi di cui il primo gruppo inaugurato il 4 novembre 1962 e il secondo inaugurato il 4 novembre 1968.\nNell'abside sono presenti un'opera di Piero Angelini, \"L'apoteosi dell'eroe\" e una di Enzo Pasqui con tema \"Il Bersagliere di Tychovskoy\", olio su masonite, datato 1969 e primo classificato al concorso nazionale \"Il Bersagliere\"."}
{"id": "2044822", "revid": "181699", "url": "https://it.wikipedia.org/wiki?curid=2044822", "title": "Concepci\u00f3n de La Vega", "text": ""}
{"id": "2044829", "revid": "83531", "url": "https://it.wikipedia.org/wiki?curid=2044829", "title": "Ugo Lombroso", "text": "Biografia.\nUgo Lombroso cresce a Torino in una famiglia ebraica di scienziati ed intellettuali. Suo padre \u00e8 il celebre antropologo Cesare Lombroso; sue sorelle sono l'antropologa e scrittrice per l'infanzia Paola Lombroso Carrara e la scrittrice medico Gina Lombroso.\nIl giovane Lombroso studia presso la facolt\u00e0 di medicina e chirurgia dell'Universit\u00e0 di Torino sotto la direzione dapprima di Cesare Sacerdotti e poi di Benedetto Morpurgo, laureandosi nel 1903. Dal 1905 si specializza presso l'istituto di fisiologia sperimentale dell'Universit\u00e0 di Roma, diretto da Luigi Luciani, iniziando una rapida carriera. Nel 1908 \u00e8 il primo a pubblicare che un fattore lipolitico pancreatico \u00e8 responsabile nell'ossidazione metabolica dei lipidi.\nNel 1913 sposa la veronese Silvia Forti; la coppia ha due figli: Nora (1914-2009) e Cesare (1917-2013).\nGrazie alle sue scoperte, Ugo Lombroso diventa titolare della cattedra di fisiologia a Messina (1919), Palermo (1923), e Genova (1935). Socialista ed antifascista, \u00e8 uno dei pochi accademici italiani ad aver sempre rifiutato l'iscrizione al partito fascista.\nA causa delle leggi razziali del 1938, Lombroso \u00e8 dismesso da ogni lavoro e incarico accademico in Italia e si trasferisce con la moglie in Francia per diventare Ma\u00eetre de Recherche presso l'\u00c9cole de Medicine di Parigi. Entrambi i loro figli si rifugiano negli Stati Uniti: Nora, la quale nell'aprile 1938 aveva sposato lo scienziato Bruno Rossi, accompagna il marito a Chicago. Cesare invece, medico come il padre, ripara a New York dove si sposa nel 1943: alla fine della guerra, dopo essere rientrato in Italia nel 1946 (dove svolge attivit\u00e0 clinica presso l'Istituto \"Gaslini\" di Genova\" fino al 1950) ritorna successivamente a Boston negli USA dove diverr\u00e0 primario ospedaliero al Boston Children\u2019s Hospital.\nNel frattempo, lo scoppio della seconda guerra mondiale e l'occupazione tedesca della Francia costringono Lombroso e la moglie a rimanere a Genova. Dopo l'8 settembre 1943 riescono a sopravvivere alle deportazioni, trovando rifugio in un piccolo villaggio presso una famiglia di conoscenti. Le traversie della famiglia durante gli anni delle persecuzioni razziali sono narrate dalla moglie Silvia Forti Lombroso in un libro (\"Si pu\u00f2 stampare\") che, pubblicato nel 1945, \u00e8 uno dei primissimi memoriali della Shoah italiana.\nTerminata la guerra, Lombroso \u00e8 reintegrato nella Cattedra di Fisiologia all'Universit\u00e0 di Genova, riprendendo pienamente la sua attivit\u00e0 di insegnante e ricercatore, fino alla sua morte nel 1952.\nNel 1969 Silvia Forti Lombroso pubblica un secondo libro di memorie (\"Case di sogno, case di mattoni\") nel quale ripercorre la propria esperienza di giovane sposa a casa Lombroso."}
{"id": "2044830", "revid": "124123", "url": "https://it.wikipedia.org/wiki?curid=2044830", "title": "Vojo Kushi", "text": "Durante la Seconda guerra mondiale guid\u00f2 la guerriglia albanese contro le truppe fasciste che occupavano il paese.\nIl 10 ottobre 1942, Kushi, assieme a due compagni di battaglia, Sadik Stavaleci e Xhoxhi Martini, che si trovavano in una piccola abitazione nel distretto di Kodra e Kuqe (Collina Rossa), vennero accerchiati ed attaccati da truppe italiane. Dopo sei ore di assedio, all'arrivo di carri armati Kushi usc\u00ec dal riparo, sparando contro i carabinieri italiani che assediavano l'edificio, e mor\u00ec gettandosi contro un carro armato, dopo aver terminato le munizioni .\nA lui \u00e8 stato dedicato il film \"Vojo Kushi\", di produzione albanese, girato in bianco e nero del 1969.\nSempre a lui \u00e8 stata dedicata l'accademia albanese dello sport ed educazione fisica: \"Akademia e Edukimit Fizik dhe Sporteve 'Vojo Kushi\"' con sede a Tirana."}
{"id": "2044838", "revid": "287204", "url": "https://it.wikipedia.org/wiki?curid=2044838", "title": "Chinese Democracy (singolo)", "text": "Chinese Democracy \u00e8 una canzone dei Guns N' Roses. Si tratta del primo singolo estratto dall'album Chinese Democracy, nonch\u00e9 la prima traccia dell'album in questione.\nScritta dal cantante Axl Rose e da Josh Freese, la canzone presenta un sound quasi del tutto nuovo rispetto a quello conosciuto nei precedenti album dei Guns N' Roses; restando pure sempre nel genere Hard rock.\nLa canzone inizia con delle voci di alcune persone che parlano in cinese, a seguire un riff di chitarra molto potente che va increscendo fino all'urlo di Axl che d\u00e0 il via al cantato."}
{"id": "2044843", "revid": "1521701", "url": "https://it.wikipedia.org/wiki?curid=2044843", "title": "Aree naturali protette dell'Emilia-Romagna", "text": "Le aree naturali protette dell'Emilia-Romagna iscritte nell'Elenco ufficiale delle aree naturali protette (6\u00ba aggiornamento, 2010) sono 48, cos\u00ec suddivise:\nNella regione non sono presenti aree marine protette."}
{"id": "2044844", "revid": "767487", "url": "https://it.wikipedia.org/wiki?curid=2044844", "title": "La duchessa", "text": "La duchessa \"(The Duchess)\" \u00e8 un film del 2008 diretto da Saul Dibb con Keira Knightley e Ralph Fiennes.\n\u00c8 basato su \"Georgiana\", biografia di Georgiana Spencer, duchessa del Devonshire, scritta da Amanda Foreman.\nIl film \u00e8 uscito nelle sale britanniche il 5 settembre 2008, in quelle italiane il 24 dicembre.\nIl film \u00e8 stato nominato agli Oscar 2009 per i migliori costumi e la migliore scenografia, vincendo poi il premio per la prima categoria.\nTrama.\nLa diciassettenne Georgiana Spencer viene data in sposa a William di Devonshire, potentissimo duca che mette subito in chiaro di desiderare un erede maschio e non nasconde la propria delusione, se non la rabbia, alla nascita di due femmine. Ritrovandosi con un marito che \"\u00e8 l'unico uomo in Inghilterra a non amarla\", Georgiana si rifugia nella moda, nel gioco e nella politica; sostiene apertamente i Whig e Charles Grey, di cui si innamora riamata, e diviene un'icona della sua epoca.\nNonostante William viva apertamente la propria relazione con l'amica di entrambi Bess Foster, per\u00f2, Georgiana \u00e8 costretta a scegliere tra le sue figlie e Charles. Da questi avr\u00e0 anche una bambina, illegittima, e per questo sar\u00e0 forzata a stare in campagna durante la gravidanza, per non dare nell'occhio.\nBess vivr\u00e0 per sempre coi duchi, divenendo la sposa di William su benedizione di Georgiana, che invece vedr\u00e0 la figlia illegittima, che chiama Eliza, in segreto per varie volte. Eliza, ufficialmente presentata come la nipote di Charles, avr\u00e0 una figlia a cui dar\u00e0 il nome Georgiana."}
{"id": "2044850", "revid": "834", "url": "https://it.wikipedia.org/wiki?curid=2044850", "title": "Assegnista di Ricerca", "text": ""}
{"id": "2044853", "revid": "88872", "url": "https://it.wikipedia.org/wiki?curid=2044853", "title": "Opere di Caravaggio", "text": "La tabella successiva \u00e8 un elenco dei dipinti eseguiti dall'artista italiano Caravaggio, elencati cronologicamente."}
{"id": "2044854", "revid": "287204", "url": "https://it.wikipedia.org/wiki?curid=2044854", "title": "NBA TV", "text": "NBA TV \u00e8 una rete televisiva dedicata alla pallacanestro negli Stati Uniti. La rete \u00e8 finanziata dalla National Basketball Association, che utilizza NBA TV anche per pubblicizzare i suoi programmi in pay per view. Come The Golf Channel, Tennis Channel, NHL Channel e NFL Network, NBA TV dedica tutta la sua programmazione allo sport a cui prende riferimento.\nPrimi anni.\nNata nel 1999 con il nome di nba.com tv, il canale, che ha gli studios a Secaucus, New Jersey, cominci\u00f2 il 28 giugno 2003 un accordo pluriennale con le compagnie televisive americane Cox Communications, Cablevisi\u00f3n e Time Warner, che consent\u00ec alla rete di espandersi nelle case di 45 milioni di americani e in 30 Paesi.\nProgrammazione.\nNBA TV ogni giorno offre notizie sulla pallacanestro, parla dello stile di vita dei giocatori, discute sulle squadre NBA, trasmette famose partite del passato e, 4 volte alla settimana, manda in onda una partita NBA.\nIl canale trasmette inoltre partite internazionali, di solito il sabato sera, come quelle dell'Eurolega. Nell'aprile 2005 trasmise per la prima volta le finali della federazione di pallacanestro cinese.\nPersonalit\u00e0.\nI giornalisti di NBA TV sono Andre Aldridge, Alaa Abdelnaby, Rick Kamla, Fred \"Mad Dog\" Carter, il membro della Basketball Hall of Fame Gail Goodrich, Ron Burke, Bruce Beck, Cristina Fern\u00e1ndez de Kirchner e Frank Isola. Spero Dedes lasci\u00f2 NBA TV per diventare lo speaker dei Los Angeles Lakers.\nPresenza internazionale.\nNel 2008 NBA TV \u00e8 trasmessa in pi\u00f9 di 40 Paesi attraverso i seguenti partner:"}
{"id": "2044857", "revid": "1305772", "url": "https://it.wikipedia.org/wiki?curid=2044857", "title": "Ragusa (Croazia)", "text": "Ragusa (: , in croato Dubrovnik, anticamente in italiano anche \"Ragusa di Dalmazia\" e, all'uso antico, \"Ragusi\", \"Rausa\", \"Raugia\" e \"Ragugia\") \u00e8 una citt\u00e0 della Croazia meridionale di abitanti, capoluogo della Regione raguseo-narentana e affacciata sul Mare Adriatico, nella Dalmazia meridionale.\nLa citt\u00e0, che ha lungamente mantenuto la propria indipendenza, vanta un centro storico di particolare importanza storica e culturale, che figura nell'elenco dei Patrimoni dell'Umanit\u00e0 dell'UNESCO e che le ha valso il soprannome di \"Perla dell'Adriatico\". La citt\u00e0 fu fondata originariamente su un'isola rocciosa con il nome di \"Ragusium\" nella prima met\u00e0 del VII secolo da abitanti della vicina citt\u00e0 di \"Epidaurum\" (l'attuale Ragusa Vecchia, che dista 18\u00a0km da Ragusa) in fuga dalle invasioni degli Slavi e degli Avari.\nCaduta Costantinopoli durante la IV Crociata (1204), Ragusa pass\u00f2 sotto il dominio della Repubblica di Venezia, seppur con brevi interruzioni, fino al 1358, quando ottenne l'indipendenza. Durante il periodo di appartenenza alla Repubblica di Venezia, Ragusa ne mutu\u00f2 il proprio assetto istituzionale. Dal 1358 divenne la capitale di una repubblica marinara indipendente, la Repubblica di Ragusa, fino all'arrivo delle truppe napoleoniche nel 1808, quando fu annessa prima al Regno d'Italia napoleonico e successivamente alle Province illiriche.\nAssegnata definitivamente all'Impero austriaco con il Congresso di Vienna (1815), Ragusa fu integrata nel Regno di Dalmazia, sotto il dominio diretto degli Asburgo. Nel 1919, dopo gli eventi legati alla prima guerra mondiale e la disgregazione dell'Impero austriaco, Ragusa pass\u00f2 al Regno dei Serbi, Croati e Sloveni, poi diventato Regno di Jugoslavia. In seguito alla dissoluzione della Jugoslavia, e alla successiva guerra d'indipendenza croata, Ragusa entr\u00f2 a far parte del nuovo Stato indipendente della Croazia. \nToccato l'apice del suo sviluppo economico e sociale tra il XV e il XVI secolo, Ragusa ha notevolmente influenzato lo sviluppo della letteratura croata diventando punto di riferimento di poeti, drammaturghi, pittori, matematici, fisici e di altri studiosi. Grazie alla sua secolare storia, che ha lasciato anche un'importante presenza architettonica e artistica, Ragusa \u00e8 diventata una delle principali mete turistiche dell'Adriatico.\nGeografia fisica.\nTerritorio.\nRagusa \u00e8 il capoluogo della Regione raguseo-narentana (cr. \"Dubrova\u010dko-neretvanska \u017eupanija\"), nonch\u00e9 la maggiore citt\u00e0 della Dalmazia meridionale. Di fronte a Ragusa vi \u00e8 l'isola di Lacroma (cr. \"Lokrum\"), che \u00e8 disabitata e che \u00e8 sede di un parco naturalistico.\nIl nucleo primigenio che ha dato poi origine a Ragusa, citt\u00e0 che si trova lungo il Mare Adriatico meridionale, \u00e8 sorto su un'isola rocciosa, che \u00e8 stata poi collegata alla terraferma \u2013 dai suoi primi abitanti \u2013 mediante l'interramento di un sottile braccio di mare, che corrisponde oggi alla parte pianeggiante della citt\u00e0. La moderna Ragusa risale al XVII secolo, quando venne ricostruita quasi interamente sul medesimo luogo di quella originaria, in seguito ad un devastante terremoto che rase al suolo l'abitato.\nL'area urbana di Ragusa, che si trova alle pendici meridionali del Monte Sergio (cr. \"Sr\u0111\"), \u00e8 situata lungo una stretta fascia costiera che ha una lunghezza complessiva di 250\u00a0km di lunghezza, visto che si estende dalla penisola di Clesto (cr. \"Klek\") a Sutorina (cr. \"Sutorina\") e a Brevilacqua (cr. \"Privlaka\").\nClima.\nIl clima di Ragusa, a causa della posizione della citt\u00e0 e della morfologia del suo territorio, \u00e8 una fusione tra il clima subtropicale umido e il clima mediterraneo (Classificazione dei climi di K\u00f6ppen). Ci\u00f2 \u00e8 confermato dal fatto che a Ragusa c'\u00e8 un solo mese all'anno (luglio) durante il quale le precipitazioni non superano i 40\u00a0mm di pioggia. Il suo clima \u00e8 quindi caldo e secco d'estate, e mite e umido durante l'inverno. Il mese pi\u00f9 freddo dell'anno \u00e8 gennaio, mentre quello pi\u00f9 caldo \u00e8 agosto.\nGeneralmente a luglio e ad agosto la temperatura massima raggiunge i 28\u00a0\u00b0C e di notte scende a 23\u00a0\u00b0C. In primavera e in autunno la temperatura massima \u00e8 compresa invece tra i 20\u00a0\u00b0C e i 28\u00a0\u00b0C. Gli inverni sono tra i pi\u00f9 miti delle citt\u00e0 croate, con la temperatura media giornaliera che si attesta, nei mesi pi\u00f9 freddi, intorno ai 13\u00a0\u00b0C.\nIl clima di Ragusa consente oltre 250 giorni di sole all'anno, con precipitazioni nevose e basse temperature assai rare. Durante l'anno ci sono in totale 109 giorni di pioggia, mentre in estate solo 14 a testimonianza del suo clima secco durante la stagione pi\u00f9 calda dell'anno.\nAnche su Ragusa soffia la bora, vento catabatico di provenienza est/nord-est che soffia con particolare intensit\u00e0 specialmente verso l'Alto e Medio Adriatico. In particolare la bora a Ragusa soffia da ottobre ad aprile creando, soprattutto in questa parte dell'anno, le condizioni per improvvisi temporali, tipo di precipitazione che accade comunque tutto l'anno, anche d'estate.\nQuelli che seguono sono i dati climatologici salienti della citt\u00e0:\nOrigini del nome.\nNel tempo il nome latino della citt\u00e0, risalente al VII secolo, venne scritto in vari modi, tutti derivanti dalla stessa radice: \"Lausa\", \"Labusa\", \"Raugia\", \"Rausia\", \"Rachusa\" e infine \"Ragusa\". Per quanto riguarda l'etimologia del nome Ragusa, un celebre passo di Costantino Porfirogenito spiega che:\nIl nome slavo \"Dubrovnik\" deriva invece dal termine croato \"dubrava\", che significa \"foresta di querce\". Questi alberi ricoprivano un tempo la montagna di San Sergio (in croato \"Sr\u0111\"). La denominazione \"Dubrovnik\" apparve per la prima volta in un trattato commerciale fra il Banato di Bosnia e la Repubblica di Ragusa del 29 agosto 1189, noto come Carta del bano Kulin, dal nome dell'allora signore della Bosnia.\nIl nome \"Ragusa\" fu quello ufficiale fino agli anni settanta del XIX secolo, utilizzato in modo esclusivo anche dalla grande maggioranza dei testi geografici e storici dell'Europa occidentale e nelle mappe nautiche. A partire da quel periodo, il nome ufficiale divent\u00f2 bilingue: \"Ragusa \u2013 Dubrovnik\". Alla fine della dominazione austroungarica sulla Dalmazia e all'inserimento della citt\u00e0 nel nuovo Regno dei Serbi, Croati e Sloveni (\"de facto\" dal 1918, mentre \"de jure\" dall'anno successivo) l'unico nome ufficiale divenne quello croato di \"Dubrovnik\", oggi utilizzato in modo quasi esclusivo nella quasi totalit\u00e0 delle lingue.\nAnche nei testi di lingua italiana ha iniziato a prevalere quest'ultima denominazione, cosicch\u00e9 negli anni novanta personaggi pubblici come Federico Zeri, Indro Montanelli e Claudio Magris hanno invitato a non abbandonare lo storico toponimo \"Ragusa\". Quando si parla dell'antica Repubblica di Ragusa il nome della citt\u00e0 \u00e8 rimasto invece quello originale, anche se nella pubblicistica in lingua croata \u00e8 usato il termine \"Dubrova\u010dka Republika\" (Repubblica di Dubrovnik).\nIl Ministero degli Esteri italiano, nel decreto istitutivo di un consolato onorario nella citt\u00e0 dalmata datato 23 luglio 2007, ha usato per la prima volta la doppia denominazione Ragusa/Dubrovnik.\nStoria.\nEt\u00e0 antica.\nLa citt\u00e0 venne fondata con il nome di \"Ragusium\" (in greco \"Ragousion\", ) nella prima met\u00e0 del VII secolo grazie a un gruppo di abitanti della vicina citt\u00e0 di \"Epidaurum\" (l'attuale Ragusa Vecchia, in croato: \"Cavtat\", pronuncia \"Zavtat\", che dista 18\u00a0km da Ragusa), che erano in fuga dalle invasioni degli Slavi e degli Avari nella penisola balcanica cercando rifugio su un'isola di fronte alla costa, solo successivamente unita alla terraferma, che ha costituito il primo nucleo urbano di Ragusa.\nRagusa ha quindi una genesi di fondazione simile a Venezia: quest'ultima \u00e8 stata fondata grazie all'insediamento di abitanti provenienti dal Veneto che cercarono rifugio nella Laguna veneta, fino ad allora disabitata, in seguito alle varie ondate di invasioni barbariche che si succedettero dal V secolo, in particolare quella degli Unni (452) e dei Longobardi (568).\nSeppur con notevole autonomia, la citt\u00e0 fu da quel momento soggetta alla protezione dell'Impero Bizantino iniziando a sviluppare un fiorente commercio nell'Adriatico e nel Mar Mediterraneo orientale.\nEt\u00e0 medievale.\nCon la temporanea caduta dell'Impero bizantino durante la quarta crociata (1204), a cui successe l'Impero latino, entit\u00e0 statale sostituita nel 1261 dal neo costituito Impero bizantino, Ragusa pass\u00f2 sotto il dominio della Repubblica di Venezia e tale rimase, seppur con brevi interruzioni, fino al 1358, quando ottenne l'indipendenza.\nDal 1208 al 1358, durante la sottomissione formale alla Repubblica di Venezia, Ragusa pagava un tributo annuale, che erogava sia in termini di denaro che di imbarcazioni, garantendosi tuttavia un'indipendenza di fatto. In questo periodo Ragusa mutu\u00f2 dalla Repubblica di Venezia il proprio assetto istituzionale costituendo un consiglio cittadino e un proprio senato. Se a capo di Venezia c'era il Doge, a Ragusa fu creata la figura del Rettore, che era insediato nell'omonimo palazzo, che esiste ancora oggi trasformato in museo.\nNell'XI secolo Ragusa era gi\u00e0 una florida citt\u00e0 mercantile, e grazie alla salda alleanza con Ancona, riusc\u00ec a resistere allo strapotere economico veneziano nel Mare Adriatico potendo svilupparsi ulteriormente come repubblica marinara autonoma, la Repubblica di Ragusa, che fu ufficialmente proclamata nel 1358.\nLa secessione formale dalla Repubblica di Venezia avvenne dopo sconfitta dei veneziani per opera dell'Ungheria, da cui consegu\u00ec la pace di Zara (1358), che port\u00f2 anche alla perdita di parte dei possedimenti veneziani in Dalmazia a favore degli ungheresi, poi gradualmente riconquistati dalla repubblica veneta. Il primo Rettore della Repubblica di Ragusa ufficialmente indipendente fu Nicola De Sorgo.\nEt\u00e0 moderna.\nRagusa inizi\u00f2 a prosperare grazie ad una spiccata attitudine mercantile ed all'abilit\u00e0 dei suoi governanti. Nel giro di pochi decenni la citt\u00e0 divenne un primario centro commerciale e culturale giungendo a rivaleggiare con la Repubblica di Venezia. Nel 1416 la Repubblica di Ragusa fu il primo Stato europeo ad abolire la schiavit\u00f9 e il suo traffico nel territorio di sua pertinenza.\nNeppure lo smembramento dell'Ungheria tra l'Impero ottomano e l'Arciducato d'Austria, che fu la conseguenza della disfatta ungherese nella battaglia di Moh\u00e1cs (1526), riusc\u00ec a scalfire la prosperit\u00e0 di Ragusa: cos\u00ec come aveva fatto all'epoca con gli ungheresi sperando di ottenere l'indipendenza da Venezia, la citt\u00e0 si alle\u00f2 con l'Impero ottomano. In questo modo preserv\u00f2 ancora una volta, sottomettendosi al pagamento di un tributo, la sua indipendenza lasciando intatta la sua rete commerciale.\nLa prima fase del declino della citt\u00e0 era stato causato dalla scoperta dell'America (1492), che escluse il Mar Mediterraneo dalle principali rotte commerciali. \nMa fu solo con l'espansione ottomana del XVI secolo, che inizi\u00f2 per la citt\u00e0 un lento inarrestabile declino, provocato anche dal terremoto che scosse Ragusa nel 1520. Il declino fu poi accelerato da un nuovo terremoto, che avvenne il 6 aprile 1667 e che rase al suolo gran parte della citt\u00e0 facendo vittime.\nRagusa fu quasi completamente ricostruita prendendo la forma attuale. Si dot\u00f2 di un impianto urbanistico moderno, con una pianta molto regolare, che la differenziava dalle altre citt\u00e0 di impianto veneziano, che erano caratterizzate da vie anguste e irregolari. Nella nuova Ragusa le nuove calli (nome mutuato dagli omonimi vicoli veneziani) vennero realizzate parallele tra loro e disposte perpendicolarmente al cosiddetto \"Strad\u00f9n\", cio\u00e8 la nuova arteria viaria principale di Ragusa, che esiste ancora oggi. Questa via, che taglia la citt\u00e0 a met\u00e0, parte da Porta Pilla, e in direzione del mare scende verso oriente fino alla Torre dell'Orologio in prossimit\u00e0 del porto dove incrocia la diga \"Le Casse\". \nLa citt\u00e0 divent\u00f2 sempre pi\u00f9 dipendente dai mutevoli equilibri politici delle potenze europee potendo conservare la propria indipendenza solo grazie alla sua importanza economica e culturale, che stava per\u00f2 gradualmente scemando, avendo perso la propria autonomia politica e soprattutto commerciale. Nell'anno 1806 la citt\u00e0 venne occupata militarmente dalla \"Grande Arm\u00e9e\" napoleonica, mentre nel 1808 un proclama del maresciallo francese Auguste Marmont pose formalmente fine alla secolare Repubblica di Ragusa, decretando la sua soppressione. L'amministrazione francese annesse i suoi ex territori al Regno d'Italia napoleonico e successivamente (1809) alle Province Illiriche, governatorato francese dipendente direttamente della Francia metropolitana.\nAssegnata all'Impero austriaco in seguito al Congresso di Vienna (1815), che fu convocato dopo la sconfitta di Napoleone, Ragusa fu assegnata al Regno di Dalmazia, territorio sotto il dominio diretto della corona austriaca, rimandoci fino al termine della prima guerra mondiale (1918). Le autorit\u00e0 asburgiche stabilirono che il Regno di Dalmazia sarebbe stato governato da una propria assemblea, chiamata \"Sabor\", con sede a Zara, dove si potevano confrontare i due maggiori partiti politici austriaci dell'epoca, ovvero il Partito autonomista e il Partito popolare. \nLa Dalmazia divent\u00f2 quindi una monarchia, avente come lingua ufficiale il tedesco, governata da un'\u00e9lite locale bilingue (croata e italiana). Anche all'epoca la religione pi\u00f9 diffusa a Ragusa era il cristianesimo cattolico, professato dagli italiani e dai croati, affiancato dal cristianesimo ortodosso, professato invece dalla minoranza serba.\nNel 1832 il barone italofono Sigismondo Ghetaldi-Gondola (1795-1860) fu eletto sindaco di Ragusa, servendo per 13 anni. Proprio per questo servizio il governo austriaco gli concesse il titolo di \"barone\". I primi rappresentanti del gruppo nazionale croato furono personaggi provenienti da famiglie di lingua e cultura italiane (ad esempio Ivo De Giulli, al secolo Giovanni De Giulli), che reputarono pi\u00f9 utile divenire promotori del nascente nazionalismo panslavo, quando non esclusivamente croato. \nDal 1861, anno della nascita dell'Italia unita, la maggioranza croata della citt\u00e0 riusc\u00ec a mandare al Parlamento di Vienna, come propri rappresentanti, i primi deputati bilingui che per\u00f2 si dichiaravano di nazionalit\u00e0 croata, Michele Klai\u0107 (poi Miho Klai\u0107) e il conte Costantino Vojnovi\u0107 (poi Kosta Vojnovi\u0107). Klai\u0107 divenne particolarmente noto per lo zelo con cui si adoper\u00f2, nel tempo, per la chiusura di tutte le scuole italiane in Dalmazia.\nCome conseguenza della terza guerra d'indipendenza italiana (1866), che port\u00f2 all'annessione del Veneto al Regno d'Italia, l'amministrazione imperiale austriaca, per tutta la seconda met\u00e0 del XIX secolo, aument\u00f2 le ingerenze sulla gestione politica del territorio per attenuare l'influenza del gruppo etnico italiano temendone le correnti irredentiste.\nDurante la riunione del consiglio dei ministri del 12 novembre 1866 l'imperatore Francesco Giuseppe I d'Austria tracci\u00f2 un progetto di ampio respiro mirante alla \"germanizzazione o slavizzazione\" dell'aree dell'impero con presenza italiana:\nNel 1893 l'inaugurazione del monumento a Giovanni Francesco Gondola (il cui nome era gi\u00e0 stato croatizzato in \"Ivan Gunduli\u0107\", a testimonianza dell'ormai avanzato processo di croatizzazione) segn\u00f2 un momento di particolare tensione a Ragusa. Commissionato dal sindaco croato Rafael Puci\u0107, il monumento (opera dello scultore croato Ivan Rendi\u0107) fu finanziato con fondi comunali (11 fiorini) e con donazioni private di Niko Puci\u0107 (5 fiorini), Vlaho DeGiulli (10 fiorini) e del re Alessandro I di Serbia. L'inaugurazione, presenziata dal barone Frano Getaldi\u0107-Gunduli\u0107, ultimo membro della casata, vide la partecipazione di un gran numero di croati, fatti confluire in citt\u00e0 dalle organizzazioni del Partito dei Diritti Croato e del Partito Croato Popolare per dare un carattere nazionale e politico all'avvenimento \u2013 nonostante la parallela mobilitazione dei serbo-cattolici del Partito Serbo.\nFu in questo periodo che la citt\u00e0 inizi\u00f2 a essere teatro di un duro scontro politico dovuto alla formazione delle varie coscienze nazionali, che tendevano ad attribuire a s\u00e9 non solo il territorio comunale, ma anche l'antica e gloriosa storia della millenaria Repubblica di Ragusa.\nQuesto scontro vide tre componenti in campo: l'etnia croata, che era maggioritaria, l'etnia serbo/montenegrina e infine la componente italiana: ognuna si organizz\u00f2 in un partito e per un certo periodo di tempo serbi e italiani si coalizzarono in funzione anti croata, riuscendo anche a far eleggere l'autonomista italiano Marino Bonda al Parlamento imperiale di Vienna: fu l'ultimo rappresentante italiano ad ottenere questa carica.\nNello scontro politico tra serbi e croati sulla paternit\u00e0 etnica e storica della Repubblica di Ragusa si iniziarono a vedere alcune delle motivazioni che cent'anni dopo avrebbero portato i governanti serbi e montenegrini ad accampare diritti sulla citt\u00e0. Quindi anche Ragusa fu coinvolta nel massiccio processo di croatizzazione della Dalmazia avvenuto durante la dominazione austroungarica.\nLa politica di collaborazione con i serbi locali, inaugurata dallo zaratino Ghiglianovich e dal raguseo Giovanni Avoscani, permise agli italiani la riconquista dell'amministrazione comunale di Ragusa, che avvenne nel 1899. Nel 1909 la lingua italiana venne vietata per\u00f2 in tutti gli edifici pubblici e gli italiani furono estromessi dalle amministrazioni comunali.\nQueste ingerenze, insieme ad altre azioni di favoreggiamento al gruppo etnico slavo ritenuto dall'impero pi\u00f9 fedele alla corona, esasperarono la situazione andando ad alimentare le correnti pi\u00f9 estremiste e nazionalistiche.\nEt\u00e0 contemporanea.\nDopo la prima guerra mondiale le truppe italiane occuparono militarmente la parte della Dalmazia promessa all'Italia dal Patto di Londra, accordo segreto firmato il 26 aprile 1915, che venne stipulato tra il governo italiano e i rappresentanti della Triplice Intesa, con cui l'Italia si impegn\u00f2 a scendere in guerra contro gli Imperi Centrali in cambio di cospicui compensi territoriali in seguito non completamente riconosciuti nel successivo trattato di Versailles, che fu invece firmato alla fine del conflitto. La regione divenne quindi oggetto di un'aspra contesa, e localmente si acu\u00ec all'estremo la tensione fra l'elemento italiano e la maggioranza slava.\nCon l'annessione della maggior parte della Dalmazia al Regno dei Serbi, Croati e Sloveni, si verific\u00f2 l'esodo di una parte consistente degli italiani ed italofoni della Dalmazia, tra cui i ragusei italiani, verso Zara, Lagosta (invece annesse al Regno d'Italia) e verso la penisola italiana stessa. Ai dalmati italiani rimasti \u2013 diverse migliaia concentrati prevalentemente a Veglia, Sebenico, Spalato, Tra\u00f9, Ragusa e in alcune isole \u2013 fu concesso il diritto di richiedere la cittadinanza italiana \u2013 rinunciando a quella jugoslava \u2013 grazie ad alcune clausole contenute nel trattato di Rapallo (1920), che consentiva loro di rimanere nel Regno dei Serbi, Croati e Sloveni senza dover emigrare verso l'Italia.\nNel 1919 Ragusa divenne quindi parte del neonato Regno dei Serbi, Croati e Sloveni, poi diventato Regno di Jugoslavia, con il nome di \"Dubrovnik\". Il nome italiano \"Ragusa\" non fu pi\u00f9 utilizzato da allora. Tuttavia l'Italia, nel corso della conferenza di pace di Parigi del 1919, decise di non rivendicare Ragusa, al fine di ottenere la parte di Dalmazia promessale dal patto di Londra, ovvero quella settentrionale. Non di meno, nel corso della conferenza, venne anche avanzata la proposta di creare uno Stato dalmata indipendente di cui Ragusa avrebbe fatto parte.\nNonostante la possibilit\u00e0 di optare per la cittadinanza italiana data ai dalmati italiani, furono poche le domande per ottenerla. Infatti a Ragusa molti italiani, che in precedenza avevano manifestato intenzione di optare per la cittadinanza italiana, erano ormai decisi a rimanere cittadini jugoslavi, soprattutto coloro che avevano rilevanti interessi economici da tutelare, cos\u00ec da non esporsi a persecuzioni ed angherie. Peraltro, ancora nel 1927, 660 cittadini ragusei continuavano a dichiararsi italiani, mentre nel 1933 il locale asilo italiano aveva ancora 130 iscritti. La comunit\u00e0 italiana a Ragusa, fino agli anni trenta del XX secolo, riusc\u00ec a mantenere una certa vivacit\u00e0 sociale e culturale. \nRagusa divenne uno dei 33 \"oblast\" del Regno jugoslavo. Quando nel 1929 la Jugoslavia fu divisa tra 9 \"banovine\", la citt\u00e0 divenne parte della Banovina della Zeta. Nel 1939 Ragusa entr\u00f2 brevemente a far parte della nuova Banovina della Croazia.\nNell'aprile 1941, durante l'invasione della Jugoslavia, operazione militare della seconda guerra mondiale, Ragusa fu occupata militarmente, cos\u00ec come tutta la Dalmazia, dal Regno d'Italia. Nel settembre 1941, a smembramento della Jugoslavia gi\u00e0 avvenuto, Benito Mussolini propose l'annessione di Ragusa al Governatorato della Dalmazia, divisione amministrativa del Regno d'Italia che esistette tra l'aprile 1941 e il settembre 1943, con la contestuale creazione della \"Provincia di Ragusa di Dalmazia\", che per\u00f2 non fu costituita per l'opposizione del croato Ante Paveli\u0107 (furono invece create la provincia italiana di Spalato e la provincia italiana di Cattaro, mentre la gi\u00e0 esistente provincia italiana di Zara fu notevolmente ampliata). Il governatorato fu la riproposizione dell'omonimo ed effimero istituto impiantato dagli italiani in Dalmazia all'indomani della sconfitta dell'Austria-Ungheria del 4 novembre 1918, e sgomberato in seguito agli accordi italo-jugoslavi sfociati nel Trattato di Rapallo (1920).\nNell'autunno del 1941 Ragusa fu nuovamente occupata militarmente dalle truppe italiane perch\u00e9 vista come luogo strategico per le operazioni militari italiane nella seconda guerra mondiale. In questo contesto, le autorit\u00e0 italiane aprirono a Ragusa una scuola media.\nDopo il proclama Badoglio dell'8 settembre 1943, con il quale si annunci\u00f2 l'entrata in vigore dell'armistizio di Cassibile, con il quale il quale il Regno d'Italia cess\u00f2 le ostilit\u00e0 verso gli Alleati dando inizio di fatto alla resistenza italiana contro il nazifascismo, Ragusa fu occupata dalle truppe tedesche, ora diventate nemiche degli italiani. Nell'ottobre del 1944 i partigiani jugoslavi occuparono Ragusa, arrestando pi\u00f9 di 300 cittadini e fucilandone 53 senza processo; questo evento divenne noto, dalla piccola isola su cui si verific\u00f2, come il massacro di Daksa.\nI processi contro i cittadini ragusei non allineati politicamente con i comunisti di Josip Broz Tito iniziarono in questo periodo continuando negli anni successivi, per culminare il 12 aprile 1947 con la cattura e l'imprigionamento di oltre 90 cittadini ragusei. Successivamente, con la fine della seconda guerra mondiale, Ragusa entr\u00f2 a far parte della Repubblica Socialista di Croazia, Stato federato della Repubblica Socialista Federale di Jugoslavia.\nLa Jugoslavia effettu\u00f2 anche importanti investimenti pubblici, come la realizzazione dell'autostrada A1 adriatica, che inizi\u00f2 a collegare la parte continentale della Jugoslavia con la parte costiera della Dalmazia e che interessava anche Ragusa. La posizione geografica di Ragusa divent\u00f2 quindi pi\u00f9 strategica, anche da un punto di vista economico. Dal 1979 la citt\u00e0 \u00e8 entrata a far parte della lista di siti patrimonio dell'umanit\u00e0 dell'UNESCO.\nDurante le guerre jugoslave, che scoppiarono nel marzo del 1991 e che portarono poi alla formale dissoluzione della Jugoslavia (1992), la citt\u00e0 si trov\u00f2 quasi sulla linea del fronte di guerra, e il 6 dicembre 1991 venne bombardata dalle forze armate jugoslave (serbe e montenegrine) dalle montagne alle spalle della citt\u00e0, facendo 19 morti e 60 feriti. Le bombe causarono molte vittime e non risparmiarono neppure il centro storico, che venne notevolmente danneggiato. La citt\u00e0 rimase assediata dall'esercito popolare jugoslavo (JNA) dal 1\u00ba ottobre 1991 al maggio 1992.\nIl totale delle vittime civili a Ragusa, secondo la Croce Rossa, fu di 114 persone, tra cui il poeta Milan Mili\u0161i\u0107. Dal 1992 al 1993 Ragusa rest\u00f2 bersaglio dell'artiglieria serbo-montenegrina, attestata sulle alture di Zarkovica, a nord-est della citt\u00e0. Il 68% degli edifici della citt\u00e0 vecchia furono colpiti direttamente o indirettamente dai tiri d'obice.\nCon la fine delle ostilit\u00e0 Ragusa si \u00e8 gradualmente ripresa riacquistando la sua vocazione culturale e turistica. La ricostruzione si \u00e8 svolta nel rispetto delle tecniche tradizionali, pur applicando i moderni criteri anti-sismici. Dopo la dissoluzione della Jugoslavia ci fu anche un timido risveglio della coscienza etnica dei dalmati italiani presenti a Ragusa e nel resto della Dalmazia. In particolare, a Ragusa esiste una comunit\u00e0 non ufficiale di italiani che fa riferimento al locale Vice Consolato Onorario d'Italia e che corrisponde allo 0,04% della popolazione totale della citt\u00e0.\nMonumenti e luoghi d'interesse.\nLa citt\u00e0 vecchia di Ragusa \u00e8 stata dichiarata Patrimonio dell'Umanit\u00e0 da parte dell'UNESCO. Questo riconoscimento ha fatto guadagnare alla citt\u00e0 di Ragusa il soprannome di \"Perla dell'Adriatico\". La motivazione dell'inserimento nella lista dell'UNESCO di Ragusa \u00e8 stata la seguente:\nEssendo stata dichiarata in pericolo dall'UNESCO dal 1991 al 1998 a causa delle distruzioni causate dalle guerre jugoslave, la citt\u00e0 vecchia di Ragusa \u00e8 tuttora oggetto di lavori di restauro, che sono coordinati dalla gi\u00e0 citata organizzazione mondiale. La Ragusa moderna \u00e8 quella ricostruita ex novo dopo le gravi distruzioni architettoniche riportate con il terremoto del 1667, ricostruzione che \u00e8 stata realizzata in stile barocco su progetto degli architetti italiani Andrea Buffalini e Paolo Andreotti.\nArchitetture civili.\nPalazzo dei Rettori.\nIl Palazzo dei Rettori fu la sede del governo della Repubblica di Ragusa, il suo cuore politico, nonch\u00e9 il luogo delle udienze e delle cerimonie ufficiali. Al posto dell'edificio attuale esisteva gi\u00e0 un palazzo con la medesima funzione sin dal XIV secolo. Nel 1435 l'esplosione di un deposito di polvere da sparo della vicina armeria caus\u00f2 pesanti danni, tanto che il palazzo dovette essere ricostruito. I lavori furono eseguiti dal 1435 al 1463 su progetto iniziale di Michelozzo, cui subentr\u00f2 poi Giorgio Orsini da Sebenico, che si ritiene abbia progettato l'elegante portico rinascimentale. Lo stile del palazzo \u00e8 una fusione di gotico veneto e di rinascimentale.\nLa realizzazione dei dettagli scultorei coinvolse molti artisti, scultori, scalpellini e muratori. Nel 1444 il governo cittadino commission\u00f2 a Ciriaco d'Ancona, l'umanista considerato uno dei padri dell'archeologia, un'iscrizione da porre sulla facciata del palazzo, considerata una delle prime in cui fu recuperato l'uso del carattere lapidario romano, che Ciriaco aveva studiato nelle epigrafi antiche trovate nel territorio raguseo. Oggi il Palazzo dei Rettori ospita il museo storico-culturale, dove \u00e8 conservato il trittico di san Nicola dipinto da Michele Hamzi\u0107 con san Nicola al centro e a sinistra i santi Giovanni Battista e Stefano, mentre a destra sono rappresentati san Marco e santa Maria Maddalena.\nPorto Vecchio.\nPosizionato a est della citt\u00e0 vecchia, fino agli inizi del XX secolo fu il porto principale di Ragusa, poi sostituito da quello di Gravosa (\"Gru\u017e\"). La sua forma \u00e8 dovuta all'intervento dell'ingegnere locale Pasquale di Michele ragusino, che a partire dal 1484 lo ristruttur\u00f2 connettendolo al sistema delle fortificazioni di San Luca e di San Giovanni, creando nel contempo a protezione del porto la \"Diga Casse\" (\"Ka\u0161e\") con funzione di frangiflutti. Il nome deriva dalle migliaia di casse piene di pietre affondate al largo di Ragusa, che servirono per la sua ricostruzione del 1667. Da ci\u00f2 deriv\u00f2 anche il nome di \"Porto Cassone\", usato fino agli inizi del XX secolo. Sul Porto Vecchio si affacciavano un tempo l\"Arsenale Grande\" e l\"Arsenale Piccolo\", fulcro del sistema difensivo navale raguseo, che vennero ristrutturati e poi demoliti al tempo della dominazione austriaca.\nColonna di Orlando.\nOpera di Bonino da Milano (1419 o 1423), la Colonna di Orlando aveva la funzione di pilo portabandiera e di pietra di bando, dove si leggevano i proclami o le sentenze. \u00c8 la raffigurazione in pietra del leggendario Orlando (o \"Rolando\"), il paladino protagonista della celeberrima opera letteraria medievale \"Chanson de Roland\". La scelta di raffigurare questo personaggio \u00e8 dovuta allo scontro che Ragusa ebbe con il pirata saraceno Spucente, che secondo una leggenda popolare sarebbe stato ucciso proprio da Orlando presso Lacroma.\nOltre ad essere simbolo della libert\u00e0 cittadina, la colonna divenne anche il luogo dell'infamia: qui infatti venivano eseguite le condanne capitali. Orlando era anche il protettore del commercio. La lunghezza del suo braccio destro (51,2\u00a0cm) divenne l'unit\u00e0 di misura del braccio raguseo. L'aspetto attuale della colonna risale agli inizi del XV secolo, ma nei secoli essa venne spostata o rimossa, anche per cause naturali: nel 1825 un violento fortunale l'abbatt\u00e9 e venne conservata in un magazzino per oltre cinquant'anni. Al momento del suo ripristino (1878), il paladino venne rivolto verso nord, mentre precedentemente volgeva lo sguardo e la spada a est, verso l'Impero ottomano.\nGrande Fontana d'Onofrio.\nLa Grande Fontana d'Onofrio (chiamata tradizionalmente dai ragusei di lingua croata \"Velika Onofrijeva fontana\", utilizzando una delle diverse parole di derivazione italiana del loro dialetto) si trova al centro della piccola piazza dopo l'ingresso da Porta Pile. \u00c8 stata costruita nel 1438 dal costruttore napoletano Onofrio Giordano, noto anche come Onofrio della Cava, con cui la Repubblica aveva stipulato un contratto per la costruzione dell'acquedotto cittadino. Onofrio port\u00f2 in citt\u00e0 l'acqua della sorgente \"\u0160umet\", distante dodici chilometri dalla citt\u00e0, da cui nasce il fiume Ombla.\nLa fontana fu gravemente danneggiata nel terremoto del 1667, e l'aspetto attuale \u00e8 una ricostruzione del volume architettonico. Si sono conservati solo i sedici rilievi dei mascheroni, dalle cui bocche scorreva l'acqua. Nella fontana \u00e8 presente un'interessante iscrizione in latino, anch'essa - come per il Palazzo dei Rettori - composta da Ciriaco d'Ancona e una delle prime in cui si recuper\u00f2 l'uso del carattere lapidario romano. Fu il governo della Repubblica di Ragusa, nel 1443, a commissionare a Ciriaco questa iscrizione.\nL'acqua dolce a Ragusa era accessibile dalla popolazione in altri due punti chiave: a ovest dell'entrata principale della citt\u00e0, dove fu costruito un grande edificio poligonale che fungeva da cisterna, e ad est, dove \u00e8 presente una fontana di dimensioni pi\u00f9 ridotte, la Fontana Minore di Onofrio (\"Mala Onofrijeva \u010desma\" o \"fontana\"), che serviva a rifornire il mercato in piazza Loggia. Oltre a queste due fontane se ne trovavano altre anche nella zona del porto e nell'area della pescheria, nel Palazzo del Rettore e nel Convento Francescano, oltre alla cosiddetta Fontana Giudea.\nArchitetture militari.\nMura di Ragusa.\nLe mura di Ragusa sono state realizzate tra il XIII e il XVII secolo a scopo difensivo. Sono lunghe metri, alte 25 metri e larghe 4-6 metri su terra e 1,5-3 metri su mare. Lungo il loro perimetro sono presenti delle torri. All'interno delle mura, ai tempi della Repubblica di Ragusa, intorno al 1272, erano presenti circa abitanti. Nel XV secolo il numero di residenti sal\u00ec a circa persone. Dal XIV secolo si iniziarono a costruire le torri difensive, che in seguito vennero dotate di accorgimenti architettonici per proteggerle dai colpi di artiglieria. L'aspetto attuale delle mura risale a un periodo compreso tra il XV e il XVI secolo. Nel secolo successivo sono stati infatti eseguiti solo lavori di ampliamento marginali. Lungo le mura sono giunti sino a noi tre fortificazioni che hanno rilevanza storica e architettonica: la fortezza Minceta, la fortezza Revelin e la fortezza Imperiale.\nVie e piazze.\nStradun.\nLo \"Stradun\" rappresenta l'asse viario principale di Ragusa, che taglia in due la citt\u00e0 collegando Porta Pile con piazza della Loggia. Il nome tradizionale \"Stradun\" (letteralmente \"Stradone\" come in italiano. Questa via di Ragusa \u00e8 chiamata, in italiano, anche \"Corso\", mentre in dialetto locale croato anche \"Placa\", ovvero con un altro termine mutuato dalla lingua italiana) \u00e8 chiaramente di derivazione neolatina. La costruzione dello \"Stradun\", un tempo, pareva fosse stata dovuta all'interramento di una lingua di mare che divideva la parte insulare della citt\u00e0 \u2013 l'antica \"Lausa\" \u2013 dal sobborgo slavo sorto sulle pendici del monte San Sergio, corrispondente all'attuale sestiere di \"Prijeko\".\nGli scavi successivi al terremoto del 1971 hanno per\u00f2 messo in luce che questa zona sarebbe invece stata asciutta e usata a scopi agricoli, il che spiegherebbe l'antico toponimo di \"campus\". Le costruzioni prospicienti lo \"Stradun\" sono state completamente rifatte dopo il terremoto del 1667. I piani dei lavori vennero affidati al capitano Giulio Ceruti, ingegnere di Castel Sant'Angelo inviato in aiuto a Ragusa assieme a una compagnia di fanti da Papa Clemente IX. Prima della catastrofe lo \"Stradun\" era in gran parte porticato \u2013 fatto unico in Dalmazia \u2013 ma Ceruti elimin\u00f2 i portici sostituendoli con botteghe archeggiate, uniformando sia i pianterreni sia i prospetti. Fino all'incrocio con la via Larga (\"\u0160iroka\"), il fronte nord dei palazzi presenta due piani alti, mentre quello sud uno alto tra due mezzanini. Dopo la via Larga, il fronte meridionale si uniforma con quello settentrionale. Questa soluzione \u2013 utilitaristica ed economica \u2013 rese per\u00f2 pi\u00f9 monotona la via rispetto alla precedente sistemazione.\nPiazza della Loggia.\nCuore della citt\u00e0, piazza della Loggia assunse la sua forma primitiva tra i secoli XV e XVI. L'attuale aspetto \u00e8 per\u00f2 successivo al grande terremoto del 1667, quando inizi\u00f2 un lungo periodo di circa sessant'anni durante il quale ci fu un rimodellamento completo della piazza. Vi si trovano o vi affacciano alcuni dei principali monumenti cittadini: la \"Colonna di Orlando\" (1418), simbolo dell'indipendenza cittadina, il \"Palazzo Sponza\" (1516-1524), sede della Dogana e della Zecca, la gotica \"Porta della Dogana\" con la sovrastante \"Loggia delle Campane\" (XV secolo, fu riaperta e ristrutturata solo nel 1952), che d\u00e0 il nome alla piazza. Accanto alla Loggia si trova la \"Torre Civica\" (XV secolo), cui segue la \"Gran Guardia\" (1706-1708) con la \"Fontana minore di Onofrio\" (1440-1441).\nAllineato all'edificio della Gran Guardia \u00e8 presente il neo rinascimentale ex \"Palazzo del Comune\", eretto nel 1867 in luogo del quattrocentesco \"Palazzo del Maggior Consiglio\", bruciato nel 1818. Di fronte al palazzo si erge il fianco della \"Chiesa di San Biagio\" (1707-1715). Piazza della Loggia \u00e8 in diretta continuazione con \"Prid Dvorom\", piazza cos\u00ec chiamata in lingua croata perch\u00e9 si trova di fronte al gotico-rinascimentale \"Palazzo dei Rettori\", il pi\u00f9 caratteristico della citt\u00e0. Quest'ultimo fronteggia il \"Palazzo Ragnina\" (XVIII secolo), mentre a sud la piazza \u00e8 delimitata dal fianco della \"Cattedrale\" dedicata all'Assunzione di Maria (XVII-XVIII secolo).\nPiazza Gondola.\nAnticamente piazza Gondola era la sede del principale mercato cittadino ed aveva il nome di \"Piazza delle Erbe\". Formatasi dallo sgombro delle rovine del terremoto, al centro presenta un grande monumento bronzeo rappresentante il celebre scrittore raguseo Giovanni Gondola \u2013 uno dei padri della letteratura croata \u2013 eretto nel 1893 dallo scultore Ivan Rendi\u0107. La piazza \u00e8 a forma di \"L\" ed \u00e8 in leggero pendio: all'angolo sudest si scorge la cupola della Cattedrale, mentre a sud si apre una via in fondo alla quale si leva la scalinata della chiesa gesuitica di Sant'Ignazio. Fra le modeste costruzioni della piazza si distingue il palazzo Giorgi-Pozza, nobili famiglie dei tempi della Repubblica di Ragusa, variamente imparentate: trasformato nel 1895 nell\"H\u00f4tel de la Ville\", permane tuttora il suo utilizzo come albergo. Nel 1902 all'angolo di un edificio venne posta una piccola fontana in stile neomedievale chiamata \"Amerlingo\", dal nome del suo donatore.\nPiazza Marino Darsa.\nAnche la Piazza Marino Darsa \u00e8 in diretta continuazione con la \"Prid Dvorom\". Delimitata a nord dal fianco del Palazzo dei Rettori, a sud da un palazzo gi\u00e0 appartenente alla famiglia Saraca, a ovest dalla facciata della Cattedrale e a est dal \"Palazzo Sorgo\", il pi\u00f9 grande edificio privato della citt\u00e0 nonch\u00e9 sede dal XIX secolo del Vescovado. Accanto si trova la piccola \"Chiesa di San Bartolomeo\", che incorpora i resti della precedente \"Chiesa dei Santi Cosma e Damiano\".\nPiazza Bona.\nDetta un tempo \"Piazza di Puglia\" (\"Pulji\u0161ka poljana\") per la presenza di venditori provenienti da quella regione, oggi piazza Bona \u00e8 dedicata alla nobile famiglia dei Bona, una delle pi\u00f9 importanti della storia ragusea. Tutto il lato sudoccidentale \u00e8 occupato dalle case dei Bona. Un tempo in questa piazza si affacciava la Cattedrale: ricostruita dopo il terremoto con diverso orientamento, ora vi domina il suo presbiterio. Fino al 1830 vi era al centro un battistero trecentesco, abbattuto a causa di una decisione di un alto funzionario austriaco.\nSociet\u00e0.\nEvoluzione demografica.\nCome si pu\u00f2 notare, Ragusa ha avuto nel tempo una costante crescita degli abitanti, tendenza che si \u00e8 invertita nel 2001 fino a quasi dimezzarne il numero in occasione della guerra d'indipendenza croata, che ebbe luogo durante il processo di dissoluzione della Jugoslavia. Ragusa fu infatti uno dei teatri di guerra principali. La guerra d'indipendenza croata termin\u00f2 nel 1995 con la vittoria croata, e la definitiva secessione della Croazia dalla Jugoslavia, che fu ufficialmente riconosciuta anche da quest'ultima.\nEtnie e minoranze straniere.\nSecondo il censimento del 2001, basato sulla madrelingua utilizzata, la citt\u00e0 aveva una popolazione di abitanti, di cui:\nMentre in base il censimento del 2011, sempre basato sulla madrelingua usata, Ragusa aveva una popolazione totale residente di abitanti, di cui:\nLa presenza autoctona di italiani.\nSecondo il linguista Matteo Bartoli, all'inizio delle guerre napoleoniche (1803), l'italiano era l'idioma parlato come prima lingua da circa il 33% della popolazione dalmata. Secondo il censimento austriaco del 1865 la percentuale dei dalmati italiani raggiungeva il 12,5% del totale nella regione. Nel 1880 nel distretto di Ragusa di Dalmazia vivevano 16689 serbocroati, 484 tedeschi e 652 italiani; quest'ultimi erano concentrati nel comune di Ragusa, dove costituivano circa l'8% della popolazione.\nNel 1900 il 6,49% della popolazione totale di Ragusa dichiarava come propria lingua d'uso l'italiano (548 su ). La comunit\u00e0 italiana ragusea, ormai in evidente declino, riusc\u00ec a mantenere tra il XIX e gli inizi del XX secolo una scuola elementare (fondata dalla Lega Nazionale dopo la conversione delle scuole pubbliche italiane in scuole croate) e alcuni centri culturali italiani.\nL'andamento storico della presenza di italiani a Ragusa \u00e8 stata la seguente:\nAlla fine della prima guerra mondiale la citt\u00e0 venne annessa al Regno di Jugoslavia, e ci\u00f2 provoc\u00f2 una drastica diminuzione della popolazione di etnia italiana. Nel 1933 esisteva ancora a Ragusa una scuola elementare mista italiana-iugoslava. La diminuzione continu\u00f2 fino a dopo la seconda guerra mondiale, compromettendo l'esistenza della comunit\u00e0 italofona, in seguito all'esodo giuliano dalmata.\nDopo la dissoluzione della Jugoslavia, avvenuta nel 1992, ci fu un timido risveglio della coscienza etnica dei dalmati italiani di Ragusa e della Dalmazia in generale. Oggi a Ragusa, secondo il censimento del 2011, \u00e8 rimasta una piccola minoranza autoctona di italiani, composta da 27 persone, pari allo 0,06% della popolazione. In tutta la Regione raguseo-narentana gli italiani censiti sono 50. Non esiste per\u00f2 una comunit\u00e0 italiana ufficialmente riconosciuta e i pochi ragusei italiani si riuniscono nella locale \"Societ\u00e0 Dante Alighieri\" (costituita nel 2001 e rappresenta la principale istituzione culturale italiana della citt\u00e0) e si appoggiano anche alla \"Comunit\u00e0 degli Italiani di Spalato\".\nLingue e dialetti.\nLa questione della lingua a Ragusa.\nRagusa \u00e8 l'unica fra le citt\u00e0 fondate da dalmati neolatini a essere rimasta indipendente fino ai tempi di Napoleone. Ai tempi della Repubblica di Ragusa, i ragusei non conobbero il concetto di \"lingua ufficiale\". Nei loro atti pubblici e negli arenghi usarono nei secoli la lingua dalmatica, il latino, l'italiano e secondariamente il croato. Altre lingue lingue volgari neoromanze parlate a Ragusa comprendevano \u2013 oltre alla lingua dalmatica, estinta nel XIX secolo \u2013 soprattutto il toscano ed altre forme di italiano regionale, anche mescolate fra di loro. Altri idiomi parlati in tempi storici erano il serbo-croato, idioma affine al croato moderno, e la lingua veneta, parlata soprattutto nel contesto mercantile nella forma del dialetto veneto coloniale.\nAncora nel 1472, per proteggere la lingua dalmatica in pericolo di estinzione, il Consiglio dei Pregati di Ragusa adott\u00f2 alcune deliberazioni per imporre l'uso esclusivo della \"[...] lingua latina ragusea [...]\" (ovvero la lingua dalmatica) nelle discussioni di questa assemblea. Venne inoltre votato a maggioranza il divieto di usare le lingue slave. Non ottenne invece la maggioranza dei votanti la proposta di poter usare anche l'italiano, che fu quindi cassata.\nDal XVI secolo la lingua dalmatica di Ragusa inizi\u00f2 a cedere gradualmente, nell'uso popolare, allo slavo illirico, mentre si afferm\u00f2 come lingua colta un idioma derivante dall'italiano. Tale variet\u00e0 italo-romanza in uso al tempo era composta da toscano, veneziano, lombardo e pugliese. Risultava pi\u00f9 diffuso tra le classi istruite (l'istruzione avveniva per\u00f2 in italiano), ovvero tra le classi nobili e la classe dei commercianti. \nLa lingua dalmatica, in particolare, era una lingua romanza (o, secondo alcuni studiosi, un gruppo di lingue romanze) parlata un tempo lungo le coste della Dalmazia, dal golfo del Quarnaro ad Antivari. La lingua dalmatica \u00e8 stata suddivisa tradizionalmente in due varianti principali, determinate in base soprattutto alla documentazione storica disponibile: il \"dalmatico settentrionale\" o \"veglioto\", cos\u00ec chiamato perch\u00e9 proprio dell'isola di Veglia, e il \"dalmatico meridionale\" o \"raguseo\", per il quale esistono attestazioni antiche relative a documenti e memorie della Repubblica di Ragusa.\nSecondo Matteo Bartoli, nell'XI secolo, oltre persone parlavano, nel complesso, la lingua dalmatica. Con le conquiste della Repubblica di Venezia la lingua dalmatica fu in gran parte sostituita dal veneto, e ci\u00f2 avvenne anche a Ragusa: sembra, ad esempio, che nella citt\u00e0 di Zara questo cambiamento sia avvenuto gi\u00e0 prima del Rinascimento. La lingua dalmatica, nella sua forma di dialetto raguseo, fu invece la lingua dominante della Repubblica di Ragusa sino al XII secolo rimanendo diffuso fino alla fine del Quattrocento.\nLa lingua dalmatica cadde in completo disuso a Ragusa verso la fine del Quattrocento oppure, secondo altre fonti, all'inizio del secolo successivo. Per l'umanista raguseo Elio Lampridio Cerva (1460 circa \u2013 1520) la lingua dalmatica era gi\u00e0 un idioma dimenticato, un ricordo dell'infanzia. In alcune aree limitate, come le isole del Quarnero e forse anche a Lissa, la lingua dalmatica sopravvisse probabilmente fino ai tempi di Napoleone come lingua comunemente parlata da comunit\u00e0 consistenti. L'ultimo a parlare la lingua dalmatica, nella forma del suo dialetto settentrionale (quello meridionale era gi\u00e0 estinto), Tuone Udaina, mor\u00ec a Veglia per lo scoppio di una mina di terra nel 1898.\nPrima di morire era stato intervistato dal glottologo Matteo Bartoli, che nel 1906 pubblic\u00f2 sulla lingua dalmatica due volumi redatti in tedesco (\"Das Dalmatische\"), tuttora fondamentali per lo studio dell'antica lingua autoctona della Dalmazia. Nel 1533 l'italiano divent\u00f2 lingua ufficiale della Repubblica di Ragusa in luogo del latino, ed anche in chiesa la predica del sacerdote avveniva ora in italiano. L'italiano rimase nei secoli la lingua privilegiata in tutti gli ambiti legali, sia pubblici che privati, sopravvivendo in citt\u00e0 anche alla caduta della Repubblica di Ragusa (1808), per gran parte del XIX secolo.\nNel Rinascimento Ragusa divent\u00f2 contemporaneamente culla della nascente letteratura croata, rimanendo tuttavia un importante centro per la cultura e la letteratura di lingua italiana, in cui scrivevano in gran parte gli scienziati, matematici e letterati ragusei. In Dalmazia, fino alla nascita del Regno d'Italia, l'italiano era riconosciuto come lingua ufficiale della zona. Dopo il 1860, a Ragusa, l'italiano venne ufficialmente affiancato al croato come reazione austriaca all'irredentismo italiano, che si era attivato dopo lo scoppio della seconda guerra di indipendenza italiana.\nCultura.\nIstruzione.\nA Ragusa sono presenti sette istituti scolastici di istruzione primaria e nove scuole di istruzione secondaria. A Ragusa hanno sede alcune importanti universit\u00e0. Esse sono l'universit\u00e0 di Ragusa, l'universit\u00e0 internazionale di Ragusa, nonch\u00e9 le sedi ragusee del Rochester Institute of Technology Croatia, del universit\u00e0 di Zagabria e dell'Accademia delle scienze e delle arti croata.\nMusei.\nRagusa offre un'ampia offerta museale che comprende spazi espositivi di argomento storico, religioso (su tutti, il tesoro della cattedrale della citt\u00e0), marittimo, archeologico, etnografico, storico contemporaneo, fotografico e un acquario.\nMusica.\nA Ragusa \u00e8 attiva un'orchestra sinfonica costituita da professionisti che \u00e8 la protagonista degli eventi musicali organizzati in citt\u00e0. Nel suo repertorio ci sono anche brani musicali composti agli albori della Repubblica di Ragusa, nonch\u00e9 brani di musica classica composti a Ragusa nel XVIII secolo, periodo storico in cui la composizione musicale, in citt\u00e0, raggiunse rilevanti vette di qualit\u00e0.\nEventi.\nImportante evento, avente anche rilevanti risvolti storici, \u00e8 la festa del santo patrono della citt\u00e0, san Biagio, la cui effigie \u00e8 riportata anche sulla bandiera della citt\u00e0. Dal 1950, nei mesi di luglio e agosto, \u00e8 organizzato il festival estivo annuale di Ragusa (cr. \"Dubrovacke ljetne igre\"), che comprende numerosi eventi letterari, teatrali, cinematografici e musicali, a cui partecipa anche la gi\u00e0 citata orchestra sinfonica di Ragusa, nonch\u00e9 eventi nel campo delle arti e dello spettacolo.\nStampa.\nLa letteratura prodotta Ragusa ha notevolmente influenzato lo sviluppo della letteratura croata. Alcuni fra i libri pi\u00f9 antichi in lingua croata giunti sino a noi sono stati stampati a Ragusa e risalgono al XVI secolo, epoca in cui la stampa nella citt\u00e0 ragusea muoveva i suoi primi passi.\nIn particolare, dell'epoca, si sono salvati dodici libri, di cui sette di argomento religioso. Il manoscritto pi\u00f9 antico stampato in citt\u00e0 \u00e8 il messale di Ragusa, scritto a mano in lingua croata nel XII secolo.\nTutti questi scrittori erano di madre lingua croata, \nA partire dal XVII secolo, dopo l'affermazione di molti letterati croati, che gettarono le basi alla letteratura del Paese, fu la cultura italiana a prendere il sopravvento, con Giovanni Francesco Gondola, poi croatizzato nel XIX secolo, in \"Ivan Gunduli\u0107\", che fece toccare il picco della letteratura ragusea con la sua opera \"Le lagrime del figliol prodigo\" (cr. \"Suze sina razmetnoga\").\nLetterati che sono poi entrati nella storia della letteratura croata prodotta a Ragusa sono Giovanni Serafino Bona (\"Ivan Buni\u0107 Vu\u010di\u0107\"), Giunio Palmotta (\"Junije Palmoti\u0107\") e Luko Paljetak, con quest'ultimo che \u00e8 nato nel 1943 e che \u00e8 l'unico tra quelli citati di etnia croata, mentre gli altri appartennero a quella italiana.\nGeografia antropica.\nUrbanistica.\nDal punto di vista urbanistico, il centro storico di Ragusa \u00e8 diviso a met\u00e0 da un lungo stradone lastricato (detto in croato \"Strad\u00fan\") che termina in prossimit\u00e0 del porto, e lungo il quale si affacciano i palazzi pi\u00f9 significativi della citt\u00e0. La crescita della citt\u00e0 \u00e8 stata graduale, venendo accompagnata dai relativi ampliamenti delle mura cittadine, la cui massima espansione \u00e8 stata raggiunta nel XVII secolo, dopo di cui la crescita del centro abitato \u00e8 proseguita oltre gli antichi limiti murari fino a raggiungere la moderna estensione. \nLa piazza pi\u00f9 importante di Ragusa, un tempo centro del potere civile, \u00e8 \"Pred Dvorom\", dove si trova il Palazzo dei Rettori, mentre il riferimento religioso \u00e8 ancora piazza Marino Darsa, dov'\u00e8 presente la cattedrale di Santa Maria Maggiore, edificio religioso pi\u00f9 importante della citt\u00e0.\nSuddivisioni amministrative.\nInsediamenti.\nIl territorio comunale \u00e8 suddiviso in trentadue insediamenti (\"naselja\"). Vengono elencati di seguito, con il nome italiano tra parentesi, generalmente desueto.\nQuartieri.\nA sua volta, la frazione di Ragusa \u00e8 suddivisa in otto quartieri, o circoscrizioni cittadine (\"gradski kotari\"), simili alle circoscrizioni comunali italiane. Gli organi dei quartieri sono il consiglio del quartiere, eletto dai cittadini residenti, ed il presidente dello stesso, eletto da e tra i suoi membri. Vengono elencati di seguito, con il nome italiano tra parentesi, generalmente desueto.\nComitati locali.\nIl territorio extraurbano, che amministrativamente fa parte della citt\u00e0 di Ragusa, \u00e8 suddiviso in diciassette comitati locali (\"mjesni odbori\"), che hanno anch'essi consigli eletti. Vengono elencati di seguito, con il nome italiano tra parentesi, generalmente desueto.\nEconomia.\nL'artigianato di Ragusa, prima attivit\u00e0 economica rilevante per l'economia della citt\u00e0, inizi\u00f2 ad avere una struttura organizzata a partire dall'XI secolo, quando nacquero le prime associazioni di categoria. A Ragusa per secoli i settori traino per l'economia locale sono stati la cantieristica navale, i commerci marittimi, l'artigianato e, per ultimo, il turismo.\nAttivit\u00e0 secondarie furono le estrazioni minerarie, l'ortofrutta, l'allevamento di bestiame e il commercio del sale, con quest'ultimo che proveniva da saline situate nelle isole di Giuppana e Meleda giungendo, per essere lavorato, nei quartieri ragusei di Gravosa (cr. \"Gru\u017e\") e di Slano (cr. \"Slano\").\nNel XVI secolo Ragusa possedeva una flotta di circa 180 navi, naviglio che all'epoca era il terzo pi\u00f9 grande al mondo. Al porto di Ragusa arrivavano merci provenienti fin dall'Inghilterra, fermo restando che il mercato principale della Repubblica di Ragusa era il bacino del Mar Mediterraneo. Il moderno porto di Ragusa \u00e8 invece l'approdo portuale pi\u00f9 importante per il traffico crocieristico diretto in Croazia.\nLa pi\u00f9 antica camera di commercio croata \u00e8 stata fondata a Ragusa nel 1808 dal governo napoleonico poco dopo la caduta della Repubblica di Ragusa, mentre quella pi\u00f9 importante della Croazia, che si trova a Zagabria, \u00e8 stata fondata nel 1852. La moderna camera di commercio di Ragusa ha come area di pertinenza la Regione raguseo-narentana.\nInfrastrutture e trasporti.\nStrade.\nDa un punto di vista stradale, Ragusa \u00e8 raggiungibile solamente dalla strada Maestra Adriatica, via di comunicazione che costeggia buona parte della costa orientale del Mare Adriatico e che appartiene alla strada europea E65. La strada si estende per la maggior parte in Croazia (dove \u00e8 classificata D8) passando per pochi chilometri anche attraverso Bosnia ed Erzegovina e Montenegro.\nDegno di nota, sul tratto di pertinenza ragusea della strada Maestra Adriatica, \u00e8 il ponte Franjo Tu\u0111man, che permette lo scavalcamento della vasta baia del fiume Ombla facendo proseguire verso nord-ovest, in modo rettilineo, questa via di comunicazione.\nFerrovie.\nUn tempo Ragusa era uno dei due capolinea della ferrovia Uskoplje-Ragusa, linea ferroviaria a scartamento ridotto, che collegava la localit\u00e0 di Uskoplje, posta in Bosnia ed Erzegovina sulla linea \u010capljina-Zelenica con Gravosa, quartiere periferico di Ragusa. La linea venne costruita dall'Impero austro-ungarico allo scopo di collegare il porto di Ragusa, che si trova proprio a Gravosa, alla rete ferroviaria nazionale.\nLa linea era a scartamento ridotto \"bosniaco\" (760\u00a0mm), come era comune per le realizzazioni austro-ungariche nella regione. Dopo la seconda guerra mondiale, il governo jugoslavo decise la chiusura dell'intera rete a scartamento ridotto, solo parzialmente convertita a scartamento ordinario. La linea cess\u00f2 l'esercizio tra il 1975 e il 1976, facendo restare Ragusa del tutto priva di collegamenti ferroviari.\nPorti.\nIl porto principale di Ragusa, che \u00e8 situato nel quartiere raguseo di Gravosa, dopo secoli di traffico commerciale, \u00e8 ora adibito all'attracco di navi da crociera. Il maggior traffico marittimo si registra nella stagione estiva. Ci\u00f2 comporta un massiccio sbarco di turisti in citt\u00e0.\nAeroporti.\nLa citt\u00e0 \u00e8 servita dall'Aeroporto di Ragusa-\u010cilipi, aeroporto civile inaugurato nel 1936. Posto a 19\u00a0km a sud della citt\u00e0, \u00e8 il principale scalo della regione ed \u00e8 interessato da un alto volume di voli charter durante la stagione estiva. L'aeroporto ha una pista da 3.300\u00a0m, e nel 2014 ha visto transitare passeggeri.\nMobilit\u00e0 extraurbana.\nA Ragusa \u00e8 presente la societ\u00e0 di autobus \"Libertas\", nome con un chiaro richiamo al motto della citt\u00e0, che gestisce le linee che collegano Ragusa alle localit\u00e0 e ai comuni circostanti.\nAmministrazione.\nGemellaggi.\nInoltre, la citt\u00e0 \u00e8 membro della Federazione Europea delle Citt\u00e0 Napoleoniche.\nSport.\nPallanuoto.\nRagusa ha una grande tradizione pallanuotistica. Il Vaterpolski klub Jug, squadra di pallanuoto maschile, ha conquistato per quattro volte la LEN Champions League ed \u00e8 stato vincitore della LEN Euro Cup, della Supercoppa LEN e di undici titoli nazionali jugoslavi, di cinque titoli nazionali croati, di due coppe nazionali dell'ex Jugoslavia e di nove coppe di Croazia. I pallanuotisti nativi di Ragusa che hanno vinto medaglie olimpiche sono Veselin \u0110uho e Goran Sukno.\nAltri sport.\nNel nuoto \u00e8 attivo il PK Jug, e la nuotatrice Sanja Jovanovi\u0107 si aggiudicata medaglie ai campionati mondiali ed europei di nuoto registrando anche un record mondiale nei 50 m dorso.\nSociet\u00e0 calcistiche ragusee degne di nota sono il Nogometni Klub GO\u0160K Dubrovnik 1919, l'MNK Square Dubrovnik e il Hrvatski nogometni klub Dubrovnik 1919, mentre nel rugby lo \u00e8 il Ragbi klub Dubrovnik. Nella pallacanestro sono attive il Ko\u0161arka\u0161ki klub Dubrovnik e il \u017dKK Ragusa PGM Dubrovnik, mentre nella pallamano il Rukometni klub hrvatske mlade\u017ei Dubrovnik. Nella pallavolo sono attive l'Odbojka\u0161ki klub Dubrovnik e lo OK Nova Moko\u0161ica. Il club di pallavolo femminile Dubrovnik Bank \u00e8 stato campione d'Europa. Negli scacchi \u00e8 attivo il \u0160ahovski klub Dubrovnik, mentre nelle bocce sono di rilievo il Bo\u0107arski klub Dubank, il Bo\u0107arski klub Groma\u010da, il Bo\u0107arski klub Komolac, il Bo\u0107arski klub Signalizacija e il Bo\u0107arski klub Strijelac. \nA Ragusa sono stati organizzati i Campionati europei di nuoto di fondo 2008 e le Olimpiadi degli scacchi del 1950. "}
{"id": "2044862", "revid": "1305772", "url": "https://it.wikipedia.org/wiki?curid=2044862", "title": "Porta San Marco", "text": ""}
{"id": "2044864", "revid": "300067", "url": "https://it.wikipedia.org/wiki?curid=2044864", "title": "Fabio D'Auria", "text": "Biografia.\nFabio dopo il diploma artistico ha frequentato la Scuola Italiana di Comix di Napoli, sotto la guida di Daniele Bigliardo.\nNel 2000 si \u00e8 diplomato come Animatore di cartoni Animati con qualifica di quarto livello al: Corso di creativit\u00e0 giovanile e nuova imprenditoria per la rinascita del cartone animato in Italia, un progetto S.T.A.R., finanziato dal F.S.E. nell'ambito del parco progetti P.O.M. 98003413 e organizzato dal centro servizi P.M.I. di Reggio Emilia. In seguito ha lavorato come Animatore di cartoni animati presso la factory reggiana \u201cMarcenaro s.r.l.\u201d. Dal 2004 lavora attivamente come colorista per Italia, Francia e Stati Uniti. \nHa colorato la one-shot disegnata da Claudio Villa \u201cDevil &amp; Capitan America\u201d per la Marvel, il numero 200 di Nathan Never per la Sergio Bonelli Editore.\n\u00c8 stato il colorista dello Spider-man realizzato dallo studio VOC per \u201cil Giornalino\u201d della San Paolo e di 2 diverse serie per la francese Soleil Productions. Attualmente intercala qualche Dylan Dog Color Fest per la Sergio Bonelli Editore all'attivit\u00e0 principale per la Marvel Comics\n&lt;br&gt;\nVive e lavora a Reggio Emilia.\nBibliografia.\nDal 2008 ad oggi:\n&lt;br&gt;\nLavori antecedenti il 2008:"}
{"id": "2044870", "revid": "1983214", "url": "https://it.wikipedia.org/wiki?curid=2044870", "title": "Festival di Cannes 1993", "text": "La 46\u00aa edizione del Festival di Cannes si \u00e8 svolta a Cannes dal 13 al 24 maggio 1993.\nLa giuria presieduta dal regista francese Louis Malle ha assegnato la Palma d'oro per il miglior film \"ex aequo\" a \"Addio mia concubina\" di Chen Kaige e \"Lezioni di piano\" di Jane Campion.\n\u00c8 stata la prima Palma d'oro ad un regista cinese e la prima ad una regista donna.\nLa cerimonia di apertura per la prima volta \u00e8 stata trasmessa in diretta televisiva."}
{"id": "2044872", "revid": "834", "url": "https://it.wikipedia.org/wiki?curid=2044872", "title": "Karma (album Karma)", "text": ""}
{"id": "2044877", "revid": "834", "url": "https://it.wikipedia.org/wiki?curid=2044877", "title": "Karma (album Kamelot)", "text": ""}
{"id": "2044881", "revid": "96758", "url": "https://it.wikipedia.org/wiki?curid=2044881", "title": "Dexter Morgan", "text": "Dexter Morgan \u00e8 un personaggio protagonista del romanzo \"La mano sinistra di Dio\" e della serie televisiva \"Dexter\". \u00c8 interpretato, nella serie TV, da Michael C. Hall.\nDexter \u00e8 un serial killer esperto e metodico ma allo stesso tempo un esperto forense della polizia scientifica di Miami, specializzato nell'analisi delle tracce di sangue. Harry, il suo padre adottivo, gli ha insegnato a uccidere solo altri killer che sono sfuggiti al sistema legale o che non sono mai stati sospettati per i crimini commessi.\nBiografia.\nIl passato di Dexter viene descritto nel primo romanzo. Dexter inizia a uccidere i cuccioli del vicinato fin da bambino. Il suo padre adottivo, Harry, trova i resti degli animali e si accorge che il giovane Dexter \u00e8 un sociopatico con un forte bisogno di uccidere. Cercando di evitargli un futuro nei guai con la legge, Harry decide di allenare Dexter a canalizzare questi istinti violenti in una direzione \"positiva\": gli insegna a essere un cauto, meticoloso ed efficiente killer e a non lasciare indizi. Questo lo aiuta a non diventare un sospettato degli omicidi. Harry insegna a Dexter come vivere una vita \"pubblica\" che svii i sospetti, fingendo emozioni e reazioni come tutti si aspettano da lui, ma che lui non prova. Pi\u00f9 importante, Harry fornisce al ragazzo un sistema etico di regole che Dexter battezza \"il codice di Harry\"'. Il cuore di tali regole \u00e8 quello di uccidere solo persone che sono a loro volta killer (ma anche pedofili e stupratori) e che non sono mai stati scoperti e inchiodati dalla legge. Il codice di Harry comprende anche l'agire sempre con la massima prudenza per non lasciare tracce e restare \"invisibile\" e insospettabile. Dexter uccide la prima vittima all'et\u00e0 di 20 anni. Harry, che sta morendo per una malattia cardiaca in un ospedale, d\u00e0 a Dexter il permesso di uccidere una delle infermiere che stava uccidendo i pazienti con overdose di morfina.\nNella serie sono presenti anche la sorella adottiva di Dexter, Debra che fa l'agente e poi detective di polizia, Rita, la sua fidanzata e successivamente moglie e i due giovani figli di Rita: Astor e Cody.\nIl primo romanzo e la prima stagione della serie televisiva sono incentrati sulla scoperta di Dexter del suo passato represso: quando Dexter aveva tre anni, lui e suo fratello maggiore Brian sono stati testimoni del brutale omicidio della madre da parte di trafficanti di droga e sono stati lasciati all'interno di un container con il corpo smembrato della madre in mezzo al suo sangue: questa esperienza ha lasciato i due fratelli emotivamente insensibili e portati alla violenza. Harry Morgan ha adottato Dexter. Brian invece viene messo in un istituto per il recupero di bambini mentalmente disturbati e, una volta dimesso, diventa un serial killer. Anni dopo lascia indizi a Dexter per creare una sorta di \"competizione amichevole\" tra i due. Quando Dexter finalmente scopre l'identit\u00e0 del killer permette a Brian di fuggire. Nella serie TV Dexter decide, controvoglia, di uccidere il fratello quando questi rende chiaro che non si sarebbe fermato fino a quando non avesse ucciso Debra, colpevole di essere sua rivale per le attenzioni del fratello.\nNella serie televisiva, durante uno scontro con la sua nemesi, il sergente James Doakes, Dexter dimostra notevoli capacit\u00e0 nel combattimento a mani nude. In seguito, Doakes scopre che Dexter \u00e8 esperto di boxe, jujitsu e karate sin dagli anni del college. Scopre anche che Dexter era il miglior studente durante le lezioni di medicina, ma aveva rinunciato a una carriera di medico per diventare un esperto forense per la polizia scientifica.\nPersonalit\u00e0 e sociopatia.\nDexter Morgan \u00e8 spinto a uccidere per soddisfare la voce interiore che lui chiama \"il passeggero oscuro\". Quando tale voce non pu\u00f2 essere pi\u00f9 ignorata lui permette che \"il passeggero oscuro sieda al posto di guida\". Nella serie televisiva, parlando del suo \"lavoro\" Dexter descrive il codice cos\u00ec: \u00ab\"non ho mai avuto intenzione di salvare vite, ma in effetti ci\u00f2 \u00e8 quello che faccio\"\u00bb.\nNel terzo romanzo della serie (dal titolo \"Dexter in the Dark\") viene rivelato tramite una terza persona narrante chiamata \"esso\" che il \"passeggero oscuro\" \u00e8 una identit\u00e0 indipendente all'interno di Dexter invece che una costruzione psicologica deviata. Viene rivelato che \"esso\" \u00e8 Moloch, una divinit\u00e0 adorata nell'antichit\u00e0. Il \"passeggero oscuro\" fa parte della prole di \"esso\" (ottenuta tramite sacrifici umani) con cui condivide parte del proprio sapere. A un certo punto la prole era diventata troppo numerosa ed \"esso\" ne ha ucciso la maggior parte, alcuni di loro sono fuggiti nel nostro mondo. Nel romanzo, Dexter scopre la vera natura del \"passeggero oscuro\" quando questo lo \"abbandona\" per un breve periodo di tempo e lo costringe a cercare le possibili ragioni della propria esistenza.\nDexter si considera emotivamente distaccato dal resto delle persone: raccontando le proprie vicende si riferisce in varie occasioni agli \"umani\" come se lui non fosse uno di loro. Dexter fa spesso riferimento a una sensazione interna di vuoto e dice di uccidere per sentirsi vivo. Dexter afferma di non avere sentimenti o coscienza e che tutte le sue risposte emotive sono parte di una recita ben organizzata per nascondere \"chi\" o \"cosa\" sia in realt\u00e0. Dexter non prova interesse nell'amore o nel sesso e considera la propria relazione con Rita come parte del proprio \"travestimento\".\nCi sono dei varchi nella barriera emotiva di Dexter. \u00c8 fedele alla propria famiglia e in particolare al padre adottivo morto: \u00abSe fossi capace di voler bene a una persona avrei voluto molto bene a Harry\u00bb. Da quando Harry \u00e8 morto l'unica famiglia di Dexter \u00e8 rappresentata dalla sorella Debra. Alla fine del primo romanzo, Dexter ammette che non pu\u00f2 ferire Debra o permettere a Brian di arrecarle danno perch\u00e9 si \u00e8 affezionato a lei. Nell'ultimo episodio della seconda stagione della serie televisiva, Dexter finalmente ammette che ha bisogno delle altre persone nella propria vita.\nA Dexter piacciono i bambini, trovandoli pi\u00f9 interessanti dei loro genitori. Il rovescio della medaglia di questo aspetto \u00e8 che Dexter si infuria molto quando le sue vittime hanno recato danno a dei bambini. Nel terzo romanzo della serie Dexter si accorge che Cody, il figlio di Rita, inizia a dare segni di sociopatia simili a quelli di Dexter alla stessa et\u00e0 e spera di potergli fornire una \"guida\" come aveva fatto Harry con lui. In un certo modo vede in Cody suo figlio. Questo fornisce anche una ragione per continuare la relazione con Rita, con cui si era fidanzato a causa di un fraintendimento (Rita aveva trovato un anello in una delle tasche di Dexter, anello proveniente da un dito amputato). L'inizio del terzo romanzo rivela che Cody non \u00e8 il solo ad avere istinti violenti dato che entrambi i figli di Rita chiedono a Dexter di fare da \"insegnante\". Alla fine Dexter prende molto seriamente il ruolo di padre adottivo di entrambi i bambini anche se tutto avviene nei suoi modi particolari. Per esempio, durante un appostamento, inizia a pensare se Cody si \u00e8 lavato i denti prima di andare a letto e se Astor ha preparato il vestito per la foto scolastica. Questi pensieri lo distraggono dalla caccia della sua vittima e ci\u00f2 lo infastidisce molto. Nella serie TV, Dexter devia anche dalla sua regola di uccidere solamente altri assassini per sistemare un pedofilo che stava seguendo Astor.\nDexter non ha molta affinit\u00e0 con gli animali, questo causa problemi quando cerca di seguire una vittima che possiede dei cuccioli. Dexter racconta di aver avuto un cane che abbaiava contro di lui fino a quando non se ne \u00e8 dovuto liberare e di una tartaruga che si \u00e8 nascosta nel proprio guscio fino a morire di fame pur di non aver a che fare con lui.\nCapacit\u00e0.\nSin da ragazzo, Dexter ha dimostrato una notevole intelligenza, che gli ha permesso di ottenere una laurea in medicina in poco tempo e con il massimo dei voti: a detta del suo professore, sarebbe potuto diventare un abile chirurgo; si \u00e8 per\u00f2 accontentato di un lavoro da medico legale per poter essere a contatto diretto con la polizia ed accedere alle informazioni sui serial killer; \u00e8 stato istruito da suo padre adottivo, un detective del Miami Police Department, sulle tecniche di pedinamento, di cattura e nella cancellazione delle prove e copertura degli omicidi, nonch\u00e9 nel celare agli occhi di tutti, compresa sua sorella adottiva Debra, la sua vera natura. Dexter \u00e8 anche esperto nel combattimento corpo a corpo, con un ottimo pugilato e con conoscenze avanzate di Jujitsu, abbastanza da permettergli di sopraffare facilmente il tenente Doakes, un uomo molto pi\u00f9 aitante di lui e con una passato nelle forze speciali (75th Ranger Regiment); la sua conoscenza delle arti marziali non si ferma solo al combattimento disarmato: infatti Dexter \u00e8 molto abile anche con le armi bianche e da taglio e, grazie anche alla sua profonda conoscenza dell'anatomia umana, sfrutta questa sua abilit\u00e0 per torturare ed uccidere le sue vittime. Dexter \u00e8 un superbo stratega e tattico e questo gli ha permesso di condurre una doppia vita senza essere scoperto per molto tempo.\nModus operandi.\nIl modus operandi di Dexter ha come fine non solo quello di massimizzare la soddisfazione che deriva dall'uccidere le proprie vittime come fanno tutti gli assassini seriali, ma mira a minimizzare - se non eliminare - ogni indizio che potrebbe essere utilizzato dalla polizia scientifica e si assicura che le proprie vittime non siano degli innocenti, ma a loro volta degli assassini. Dexter passa una considerevole quantit\u00e0 di tempo a selezionare le proprie vittime in accordo con il codice insegnatogli dal padre adottivo; assassini multipli che hanno agito senza rimorso e sono sfuggiti alla giustizia tradizionale. Dexter prepara come un rituale il sito dove effettuare l'omicidio, coprendo tutto con plastica trasparente per catturare ogni minima quantit\u00e0 di sangue e per non lasciare segni dell'omicidio, spesso tutto viene decorato con oggetti o tracce relativi ai crimini della vittima e, in alcuni casi, con i cadaveri delle loro vittime.\nIl modo con cui Dexter cattura le proprie vittime differisce tra i libri e la serie televisiva. In quest'ultima Dexter generalmente si avvicina alle vittime da dietro e inietta un anestetico (un tranquillizzante per animali chiamato \"etorfina\" o M99), rendendole incoscienti. L'iniezione \u00e8 una tradizione iniziata con la sua prima vittima, l'infermiera dell'ospedale. In altri casi Dexter rende i propri bersagli innocui usando le braccia o una garrota per ridurre il flusso di sangue al cervello. Nei libri, come anche nella scena iniziale dell'episodio pilota della serie televisiva, si nasconde nel sedile posteriore dell'automobile della vittima e quindi usa un filo da pesca intorno alla gola quando questi si mette alla guida. Quindi minaccia la vittima di asfissiarla per costringerla a guidare fino al luogo in cui avverr\u00e0 l'omicidio.\nUna volta arrivati, Dexter strangola la vittima o usa il cappio per trascinarli sul luogo dell'uccisione. In tali casi le vittime vengono anestetizzate dopo essere state informate del suo verdetto. Quando la vittima riprende conoscenza si ritrova nuda e immobilizzata su una tavola con della plastica per alimenti o, in caso di vittime particolarmente forti, con del nastro adesivo. Nel caso non lo abbia gi\u00e0 fatto Dexter parla con la vittima illustrando le prove dei suoi crimini. Nei romanzi il metodo comprende un'ulteriore \"esplorazione\" con vari coltelli molto affilati, nella serie televisiva il metodo preferito consiste in una ferita letale al cuore, gola o stomaco con armi di vario tipo. Il metodo viene variato in alcuni casi a seconda della vittima: Brian viene ucciso tagliandogli la gola con un coltello da cucina, un capo gang viene ucciso con un colpo di machete al cuore e colpisce Lila con un coltello. Inoltre uccide il killer di sua madre, Jimenez Santos, allo stesso modo con cui sua madre era stata uccisa: smembrandolo con una sega elettrica.\nPoco prima dell'omicidio Dexter colleziona dei trofei dalle vittime per poter ricordare l'esperienza. Tipicamente Dexter taglia la guancia della vittima con un bisturi sotto l'occhio destro e colleziona un campione di sangue che conserva con dei vetrini da laboratorio. Nella serie televisiva, Dexter conserva i campioni di sangue delle vittime in un contenitore di legno che nasconde all'interno del condizionatore dell'aria del suo appartamento a Palm Terrace (Miami, FL), nei romanzi i campioni vengono conservati in una scatola di palissandro nella sua libreria.\nAlla fine, le vittime vengono fatte a pezzi, chiuse in sacchi per la spazzatura che vengono appesantiti con dei sassi presi dal porto in cui tiene la barca. I sacchi sono sigillati con il nastro adesivo e quindi gettati in mare dalla barca in una posizione ben precisa nell'Oceano. Nella serie televisiva il punto in cui i cadaveri vengono scaricati viene scoperto da alcuni sub e questo costringe Dexter a portare i corpi pi\u00f9 al largo in modo che vengano presi dalla Corrente del Golfo e portati in mare aperto.\nFamiglia biologica.\nSia la serie televisiva che il primo romanzo della serie rivelano che Dexter e il suo fratello maggiore Brian furono rinchiusi da bambini in un container nel Porto di Miami per due giorni. Circondati dai cadaveri, affamati e seduti nel sangue delle vittime. Uno dei cadaveri era quello della madre dei due bambini. Un trafficante di droga aveva ucciso lei e altre persone con una sega elettrica e i due bambini avevano assistito a tutta la scena. Dexter fu adottato dal detective Harry Morgan mentre Brian fu lasciato all'assistenza sociale. Dexter non venne a conoscenza di questo se non da adulto quando incontr\u00f2 il fratello alla fine di un'indagine per omicidio.\nNella serie televisiva viene spiegato che Harry \u00e8 stato il poliziotto che ha trovato Dexter e il fratello mentre questo fatto non \u00e8 presente nei romanzi. Un'ulteriore differenza \u00e8 data dalla figura della madre di Dexter che nella serie televisiva viene descritta come un'informatrice della polizia con cui Harry stava avendo una relazione extraconiugale. Alla fine del primo romanzo viene fatto intendere che Harry avesse sempre saputo dell'esistenza del fratello di Dexter, ma aveva deciso di non adottarlo in quanto pi\u00f9 grande e quindi pi\u00f9 probabilmente traumatizzato dall'assassinio della madre.\nNei libri il fratello di Dexter \u00e8 conosciuto semplicemente come Brian, quando Dexter era piccolo aveva problemi a dire Brian cos\u00ec chiama il fratello \"Biney\". Nella serie televisiva la madre di Dexter \u00e8 Laura Moser. Sempre nella serie televisiva il nome del padre di Dexter \u00e8 Joe Driscoll, ma Dexter non riesce a trovare alcuna traccia pi\u00f9 vecchia di 30 anni. L'unico punto di contatto tra padre e figlio avviene quando un giovane Dexter invia al padre una lettera di ringraziamento per una trasfusione di sangue che ha ricevuto dopo un incidente (viene spiegato che Dexter ha un gruppo sanguigno raro). Dato che Harry aveva convinto Driscoll a donare il sangue in segreto, Dexter non scopre da dove il sangue proviene. Il padre viene ucciso da Brian con un'iniezione di insulina per simulare un attacco di cuore e viene rivelato che Driscoll aveva ricevuto la visita di un antennista TV poco prima la sua morte e una anziana vicina di casa riconosce Brian come tale riparatore. Il corpo di Driscoll viene cremato prima che Dexter possa ottenere delle prove. Poco prima della fine del primo libro Brian e Dexter si incontrano in un container simile a quello in cui sono stati trovati da bambini e Brian racconta quello che era successo. Per quello che ne sapeva uno dei corpi che li circondavano poteva essere quello di loro padre.\nElenco degli omicidi.\nQuesto \u00e8 un elenco degli omicidi commessi da Dexter nella serie televisiva. Questo elenco non comprende le persone morte a causa delle azioni indirette di Dexter, come Harry Morgan, Ellen Wolf, James Doakes, Kyle Butler, Billy Fleeter, Rita Morgan e Mar\u00eda LaGuerta; anche se ci\u00f2 non significa che non si possa sentire responsabile della loro morte. Ugualmente, non comprende gli omicidi eseguiti materialmente dai suoi eventuali complici come Miguel Prado e Lumen Pierce.\nDurante la serie televisiva le persone mostrate uccise da Dexter sono 69 divise rispettivamente in 8 nei flashback, 7 nella prima serie, 8 per la seconda, 9 nella terza serie, 5 nella quarta, 6 nella quinta, 11 nella sesta, 6 nella settima e 5 nell'ottava. Dopo 10 anni di astinenza, Dexter torna a uccidere nella miniserie \"\". Nella prima puntata della quinta stagione Dexter afferma di aver ucciso 68 persone, quindi il totale degli omicidi conosciuti \u00e8 di 102 persone.\nQuesto \u00e8 un elenco degli omicidi commessi da Dexter nei romanzi. Ci sono altre 34 vittime uccise prima delle vicende narrate in Dexter il vendicatore."}
{"id": "2044886", "revid": "11266", "url": "https://it.wikipedia.org/wiki?curid=2044886", "title": "Vantaggio coopetitivo", "text": ""}
{"id": "2044892", "revid": "38120", "url": "https://it.wikipedia.org/wiki?curid=2044892", "title": "Hockey Club Trieste", "text": "L'Hockey Club Trieste \u00e8 una Associazione Sportiva Dilettantistica di hockey su prato con sede a Trieste. \nAttualmente \u00e8 impegnata nei campionati federali, nell'Area 2, di Serie B maschile, di Serie B femminile indoor, e degli U14."}
{"id": "2044893", "revid": "838137", "url": "https://it.wikipedia.org/wiki?curid=2044893", "title": "Complesso fasciale renale", "text": "Il complesso fasciale renale \u00e8 un insieme di foglietti sierosi che delimitano la sede del rene, definita come zona perirenale.\nTale complesso \u00e8 costituito da piani fasciali, un tempo conosciute come fasce renali.\nEmil Zuckerkandl descrive per primo una fascia posteriore nel 1883, ma non riconosce la porzione anteriore. Nel 1895 \u00e8 Dimitrie D. Gerota a documentarne la presenza, usando egli stesso l'espressione fascia di Zuckerkandl per indicare la parte fasciale renale posteriore. Nonostante ci\u00f2, nella letteratura scientifica passata si \u00e8 usata molto spesso l'espressione fascia del Gerota per riferirsi all'intero complesso fasciale renale.Dodds, nel 1986 ha invece osservato come ognuna di queste fasce sia costituita in realt\u00e0 da due foglietti sierosi mesoteliali accollati, con presenza, nel mezzo, di uno spazio virtuale, che pu\u00f2, in certi casi (es. raccolte fluide), riaprisi. Per tal motivo si parla ora pi\u00f9 frequentemente di piani fasciali renali.\nI piani fasciali sono quindi cos\u00ec distribuiti:"}
{"id": "2044894", "revid": "1005847", "url": "https://it.wikipedia.org/wiki?curid=2044894", "title": "Piemonte digitale", "text": "Piemonte Digitale \u00e8 l'iniziativa di comunicazione della Regione Piemonte per promuovere e valorizzare la transizione alla televisione digitale terrestre in Piemonte.\nL'iniziativa si \u00e8 sviluppata in seguito alla firma, in data 1\u00ba dicembre 2007, del \"Protocollo d'intesa per la transizione anticipata del Piemonte al digitale terrestre\" tra Regione Piemonte, Ministero delle comunicazioni e Associazione DGTVi.\nLa campagna di comunicazione dipende direttamente dal \"Gabinetto della Presidenza della Giunta regionale\" e la sua partenza ufficiale \u00e8 in fase di programmazione.\nRegione Piemonte \u00e8 supportata per quanto riguarda il processo di transizione da CSP - Innovazione nelle ICT, che ne gestisce, oltre agli aspetti tecnologici, anche la comunicazione sul web.\nIl sito internet collegato alla campagna \u00e8 ospitato nella \"webfarm\" del CSI Piemonte ed utilizza il CMS \"Joomla RP\", una derivazione del popolare CMS \"Joomla!\" sviluppata da CSI appositamente per soddisfare le esigenze di accessibilit\u00e0 e usabilit\u00e0 della Regione Piemonte.\nLa creativit\u00e0 della campagna \u00e8 stata assegnata all'agenzia di comunicazione \"Caf\u00e8 Noir\" in seguito a una procedura di gara ad inviti."}
{"id": "2044897", "revid": "1573940", "url": "https://it.wikipedia.org/wiki?curid=2044897", "title": "Metemma", "text": "Metemma (anche nota come Metemma Yohannes) \u00e8 una cittadina nel nord-est dell'Etiopia, vicino al confine con il Sudan. L'altitudine sul livello del mare \u00e8 di 685 m, la popolazione al 2005 era di 5.581 persone (3.132 maschi e 2.449 femmine; nel 1994 la popolazione era di 3.183 persone, di cui 1.648 maschi e 1.535 femmine), la latitudine e la longitudine sono 12\u00b058\u2032N 36\u00b012\u2032E / 12.967, 36.2 .\nStoria.\nL'8 marzo 1889 a Metemma si svolse un'importante battaglia tra l'esercito copto di Yohannes IV d'Etiopia e quello musulmano del Sudan mahdista che vide la morte dell'Imperatore etiopico.\nMetemma fu a lungo un fiorente mercato degli schiavi, finch\u00e9 l'abolizione decisa dagli italiani di questo commercio la rese una cittadina depressa.\nUna colonna italiana, costituita da un battaglione eritreo, uno squadrone cammellato e un plotone di carri leggeri e proveniente da Gadabi, occup\u00f2 Metemma il 12 aprile 1936 durante la guerra d'Etiopia. Durante l'occupazione, gli italiani costruirono una moschea nella citt\u00e0.\nMetemma venne anche rivendicata dagli inglesi, i quali occuparono il 6 novembre 1940 la vicina Gallabat per poterla poi catturare in seguito; tuttavia, la tentata conquista inglese di Metemma fall\u00ec miseramente e gli inglesi furono costretti anche ad abbondanare Gallabat. Metemma venne occupata solo il 19 gennaio 1941."}
{"id": "2044898", "revid": "767487", "url": "https://it.wikipedia.org/wiki?curid=2044898", "title": "L'altra faccia del vento", "text": "L'altra faccia del vento (\"The Other Side of the Wind\") \u00e8 un film di Orson Welles, girato tra il 1970 e il 1976 insieme a registi ed amici quali Peter Bogdanovich, John Huston, Norman Foster, Susan Strasberg, Oja Kodar e Joseph McBride, ma completato e distribuito solo nel 2018.\nTrama.\n\u00c8 l'ultimo giorno di Jake Hannaford, un vecchio regista di Hollywood rimasto ucciso in un incidente stradale il giorno del suo settantesimo compleanno, con la narrazione di un anziano Brooks Otterlake che era stato un pupillo di Hannaford. Poco prima della sua morte Hannaford stava cercando di far rivivere la sua carriera in declino realizzando un film appariscente, carico di scene di sesso e violenza gratuite, con risultati contrastanti. Durante la festa del compleanno di Hannaford viene proiettato questo film, intitolato \"The Other Side of the Wind\" e rimasto incompiuto.\nProduzione.\nCome accaduto spesso nella sua carriera, la produzione venne sospesa molte volte a causa dei finanziamenti che venivano a mancare. Nonostante fosse un film completo per quanto riguarda il girato, Welles riusc\u00ec a montarne solo 45 minuti e alla sua morte, avvenuta nel 1985, tutto il materiale, oltre mille pizze, rimase bloccato a Parigi per conflitti tra i titolari dei diritti di propriet\u00e0, tra i quali la figlia Beatrice e la compagna di Welles, Oja Kodar.\nIl regista Peter Bogdanovich, al quale Welles si rivolse chiedendogli di finirlo \"se mi dovesse succedere qualcosa\", dichiar\u00f2 che stava tentando di terminarlo allo scopo di presentarlo al Festival di Cannes nel 2010, ma la situazione si sblocca solo nell'ottobre del 2014 quando viene annunciata la possibile uscita in occasione del centenario della nascita del regista, il 6 maggio 2015.\nDistribuzione.\nNel 2017 Netflix ha acquistato i diritti per la distribuzione del film, il quale ha avuto la sua premi\u00e8re mondiale come Fuori Concorso alla Mostra internazionale d'arte cinematografica a Venezia.\nAccoglienza.\nIl regista, anche se eterosessuale da tutta la vita, si innamora del suo protagonista. Come dichiarato da McBride il film, mentre affronta la tematica dell'omosessualit\u00e0, cerca anche di spiegare la visione di Welles nei riguardi del rapporto tra attore e regista, ossia tra \"uomo\" e \"Dio\". Questo film, dice McBride, \"\u00e8 l\"'8\u00bd\" di Welles, una meditazione sull'arte e il mestiere del cinema\"."}
{"id": "2044901", "revid": "287204", "url": "https://it.wikipedia.org/wiki?curid=2044901", "title": "Festival Pianistico Internazionale di Brescia e Bergamo", "text": "Il Festival Pianistico Internazionale di Brescia e Bergamo si svolge tutti gli anni a Brescia e Bergamo ed \u00e8 considerato fra le pi\u00f9 importanti manifestazioni del genere in campo mondiale.\nStoria.\nIl festival \u00e8 nato nel 1964 per onorare la figura del grande pianista italiano Arturo Benedetti Michelangeli nato a Brescia. Data la vicinanza, la sede si \u00e8 poi estesa anche alla citt\u00e0 di Bergamo. \nLo scopo della manifestazione \u00e8 quello di portare la cultura musicale fra il grande pubblico portandolo alla conoscenza della letteratura pianistica che va dalla fine del XVIII al XX secolo. \nSin dagli inizi ha presentato i pi\u00f9 eminenti pianisti del mondo affermandosi cos\u00ec fra le manifestazioni pi\u00f9 importanti in campo pianistico.\nAltra importante prerogativa del festival \u00e8 stata quella di proporre composizioni di musica contemporanea presentando opere di autori in prima mondiale. Fra queste si ricordano opere di Olivier Messiaen e Stockhausen per citare i pi\u00f9 noti. \nLe stagioni sono state spesso monografiche, dedicate all'opera di un compositore, e nel corso di un quarantennio sono state eseguite stagioni legate ai pi\u00f9 importanti musicisti come Ludwig van Beethoven, Wolfgang Amadeus Mozart, Fryderyk Chopin, Maurice Ravel, Claude Debussy, Johannes Brahms, Robert Schumann, Sergei Rachmaninov ed altri.\nI concerti si svolgono presso il Teatro Grande di Brescia ed il Teatro Donizetti di Bergamo con la partecipazione dell'Orchestra Gasparo da Sal\u00f2, gi\u00e0 dalle prime edizioni orchestra stabile del Festival, sostituita nel 2014 dall'orchestra \"La Filarmonica del Festival\".\nFra i solisti che si sono esibiti, oltre ad Arturo Benedetti Michelangeli, si possono citare Martha Argerich, Uto Ughi, Grigory Sokolov Alicia de Larrocha, Ivo Pogorelich, Krystian Zimerman, Maurizio Pollini e molti altri ancora. Moltissime le orchestre ospiti dirette dai pi\u00f9 importanti direttori d'orchestra fra i quali si citano Georg Solti, Carlo Maria Giulini, Yuri Termikanov, Wolfgang Sawallisch, Georges Pr\u00eatre, Pierre Boulez, Lorin Maazel, Riccardo Muti, Claudio Abbado ed altri ancora.\nOltre ai pi\u00f9 celebri pianisti si sono esibiti, nel corso delle edizioni, anche celebri strumentisti e cantanti come Luciano Pavarotti, Leyla Gencer, Svjatoslav Teofilovi\u010d Richter, Claudio Arrau, G\u00e9za Anda, Wilhelm Kempff, Nikita Magaloff, Wladimir Ashkenazy, Aldo Ciccolini, Alexis Weissenberg, Alfred Brendel, Radu Lupu, Maria Tipo, Andr\u00e1s Schiff, Severino Gazzelloni, Salvatore Accardo, Mario Brunello, Mischa Maisky, Chung Myung-whun e molti altri.\nIl premio \"Arturo Benedetti Michelangeli\".\nA partire dall'anno 2000 il comitato organizzatore del festival, insieme alla Fondazione CAB, ha deciso di attribuire ad ogni edizione un premio dedicato al pianista, a favore all'artista di punta della rassegna corrente."}
{"id": "2044912", "revid": "1305772", "url": "https://it.wikipedia.org/wiki?curid=2044912", "title": "Cyclone", "text": ""}
{"id": "2044913", "revid": "287204", "url": "https://it.wikipedia.org/wiki?curid=2044913", "title": "Cyclone (album)", "text": ""}
{"id": "2044914", "revid": "785863", "url": "https://it.wikipedia.org/wiki?curid=2044914", "title": "Mercury Theatre", "text": "Il Mercury Theatre \u00e8 stata una compagnia teatrale fondata da Orson Welles e John Houseman nel 1937 con l'intento di mettere in scena opere classiche e moderne. La compagnia (che il giovane regista diriger\u00e0 fino alla fine del suo periodo hollywoodiano) debutta con la messa in scena di una versione del Giulio Cesare di William Shakespeare ambientata nell'Italia fascista, un'apertura che non poteva che essere polemica: oltre a Welles nella parte di Bruto, il personaggio di Giulio Cesare veniva caratterizzato presentando molte analogie con la figura di Mussolini. Le altre produzioni teatrali del Mercury Theatre furono:\nNell'estate del 1938 Welles (che nel mese di maggio \u00e8 gi\u00e0 apparso sulla copertina di TIME) e la compagnia Mercury Theatre diventarono una presenza quotidiana nelle trasmissioni dell'emittente radiofonica CBS, con il programma \"Mercury Theatre on the Air\", nel quale venivano proposte reinterpretazioni audio di classici od opere letterarie popolari.\nEcco le loro produzioni:\nCollegamenti esterni.\n "}
{"id": "2044920", "revid": "6923", "url": "https://it.wikipedia.org/wiki?curid=2044920", "title": "Mitch e Squalo", "text": "Mitch (Giovanni Mencarelli) e Squalo (Marco Iaconianni) sono due DJ, conduttori radiofonici e musicisti italiani, attualmente uno \u00e8 in onda su Radio 105, Mitch nel programma \"Tutto esaurito\" mentre Squalo ex componente del programma \"Lo Zoo di 105\" ha lasciato lo zoo nel 2020. Musicalmente hanno progetti musicali individuali.\nBiografia.\nI soprannomi Mitch &amp; Squalo sono stati attribuiti loro da Francesco Facchinetti e Claudio Cecchetto, con il quale iniziano a lavorare presso il nuovo canale satellitare 102.5 Hit Channel, radio RTL 102.5 e tv RTL 102.5 TV.\nNel 2003 sono parte della Gruppazza, il gruppo di dj Francesco, che affiancano anche in Bella di Cd-Rai su Rai 2.\nNel 2004, slegati da Dj Francesco, diventano webjay, ovvero conduttori dei primi programmi televisivi in onda sul web. Approdano su Alice live in onda all'interno del portale di Rossoalice come conduttori e autori di un programma dal nome \"Crazy Street\". Quest'ultimo nasce come trasmissione rivolta ad un pubblico che si vuole divertire indipendentemente dall'et\u00e0. Svariati ospiti (attori, cantanti, calciatori, comici, conduttori, dj ecc\u2026) intervengono al programma e si cimentano nelle esilaranti prove proposte dalla coppia, esibendosi in simpatiche performance live.\nNel 2005 presentano, per Sky Sport 2, nei palazzetti italiani e svizzeri, il Wrestling EWF, e, successivamente, il Telethon a Reggio Calabria.\nNel 2006 esce \"La chance\", il primo singolo \u201ccanzone d'amore\u201d in collaborazione con Anna Tatangelo. Verso la fine dello stesso anno, Mitch e Squalo realizzano la colonna sonora del film di Natale \"Ol\u00e9\", di Carlo Vanzina, la cover in versione rap del celebre successo \"No Controles\" degli Ol\u00e9 Ol\u00e9 insieme a Francesca Lodo.\nL'anno successivo esce un nuovo singolo ed il suo relativo video, dal titolo \"Che storia la storia\", un racconto in chiave musicale della storia della musica italiana vista da Mitch e Squalo. \u00c8 il primo brano interamente composto da titoli e citazioni di cantanti famosi e canzoni italiane. In estate, Mitch e Squalo si muovono per tutta Italia in tour. In autunno riparte la stagione televisiva di \"Crazy Street\".\nNel 2008 sono autori e presentatori del programma tv \"Your Space\", in onda su Sky 869. A febbraio sono conduttori dell'evento Independent Music Day durante il Festival di Sanremo, evento trasmesso via televisione e radio promosso da Povia e Baccini.\nA marzo approdano a Radio 105 per il programma \"Tutto esaurito\", condotto insieme a Marco Galli tutti i giorni dalle 7 alle 10.00 del mattino, consacrando la trasmissione radiofonica con un record di ascolti, mai ottenuto da una radio privata. A novembre iniziano la nuova collaborazione con la Cama Records e con la nuova etichetta di produzione esce \"Batticuore\", al quale partecipa anche Daniele Stefani, che ottiene un buon successo nelle trasmissioni in radio (il brano rimane tra i 50 e i 100 brani pi\u00f9 trasmessi sino a marzo 2009).\nNel 2009 esce il nuovo singolo \"E vado al mare\". A fine dicembre esce il primo album del duo, \"M&amp;S World\", che contiene anche un brano featuring Giuseppe Povia, dal titolo \"Insegui i sogni tuoi\".\nEsce a giugno 2010 il nuovo album \"Su le mani\" con una serie di inediti e remix, anticipato dal singolo \"Boom Boom\" che diventa colonna sonora per una serie di video sociali realizzati da Gaetano Morbioli, di cui successivamente \u00e8 uscita anche una versione remix presentata in occasione alla serata milanese con Bob Sinclar.\nIn collaborazione con il Ministro della Giovent\u00f9 Giorgia Meloni, il brano \u00e8 parte integrante del progetto omonimo di prevenzione e informazione contro le droghe. Nel dicembre 2010 esce lo street video di \"Parla sparla\", brano a favore delle minoranze e contro le discriminazioni sociali.\nDurante l'estate 2011 Mitch e Squalo duettano con Snoop Dogg. L'occasione \u00e8 la versione italiana del brano \"Closer\", successo internazionale di Ekow (figlio di Stevie Wonder).\nNel 2012 conducono insieme a Ylenia Baccaro il programma \"iLIKE 105\" su ILIKE.TV, canale 170 di Sky.\nFino al 2018 hanno condotto insieme il programma \"Tutto esaurito\" su Radio 105, insieme a Marco Galli. A partire dal 2018, il solo Mitch continua a condurre il programma mattutino, mentre Squalo \u00e8 passato a \"Lo Zoo di 105\" di Marco Mazzoli."}
{"id": "2044922", "revid": "124123", "url": "https://it.wikipedia.org/wiki?curid=2044922", "title": "Fastida", "text": "Storia.\nLa battaglia che intraprese contro i Visigoti termino' con una sconfitta, e venne raccontata da Giordane nel suo \"De origine actibusque Getarum\"."}
{"id": "2044929", "revid": "1543377", "url": "https://it.wikipedia.org/wiki?curid=2044929", "title": "Favoni", "text": "I Favoni (greco: \"Phauonai\", latino: \"Favonae\") furono uno dei popoli germanici settentrionali citati da Tolomeo nella sua \"Geografia\" che, secondo lo storico, abitarono la Scandinavia. Non si trova traccia di loro in nessun'altra fonte classica.\nSecondo Tolomeo, i Favoni abitavano la Scandia orientale insieme ai Firesi, mentre i Chedini si trovavano nella parte occidentale, i Finni nella parte settentrionale, i Gutae (o Gautae) e i Daucioni nella regione meridionale e i Levoni nella regione centrale.\nNel 1930 Thomas D. Kendrick propose avanz\u00f2 un'ipotesi, immaginando che i Favoni non si trovassero in Svezia ma sulle coste finlandesi. Questa ipotesi si basa sul fatto che i Levoni citati da Tolomeo abitassero l'odierna Svezia, e che quindi stare ad est rispetto a loro significava stare in Finlandia."}
{"id": "2044931", "revid": "767487", "url": "https://it.wikipedia.org/wiki?curid=2044931", "title": "Clint Eastwood (The Upsetters)", "text": "Clint Eastwood \u00e8 il terzo album del gruppo reggae giamaicano The Upsetters, pubblicato nel 1970 e prodotto da Lee \"Scratch\" Perry.\nL'album, pur essendo accreditato solo agli Upsetters vede la presenza di altri artisti risultando di fatto una raccolta: Dave Barker, U Roy, Count Sticky, The Reggae Boys e The Bleechers."}
{"id": "2044932", "revid": "599013", "url": "https://it.wikipedia.org/wiki?curid=2044932", "title": "I Can't Stop Loving You", "text": "I Can't Stop Loving You \u00e8 un celebre brano musicale scritto e composto dal cantautore e musicista country Don Gibson, che la registr\u00f2 il 30 dicembre 1957, per la RCA Victor Records.\nLa canzone conobbe la popolarit\u00e0 internazionale nella cover registrata da Ray Charles nel 1962 e pubblicata nell'album \"Modern Sounds in Country and Western Music\". Questa versione del brano raggiunse la vetta della Billboard Hot 100 nel 1962 per cinque settimane, della Official Singles Chart per due settimane, in Olanda per quattro settimane ed in Australia, oltre la prima posizione delle classifiche \"U.S. R&amp;B\" e \"Adult Contemporary\", la quarta in Norvegia e l'ottava in Germania ed ottenendo la posizione numero #161 della classifica delle 500 migliori canzoni secondo la rivista Rolling Stone.\nNel 2001 la canzone \u00e8 apparsa nella colonna sonora dell'anime \"Metropolis \", dove viene usata al posto degli effetti sonori, durante una scena di distruzione."}
{"id": "2044939", "revid": "1451528", "url": "https://it.wikipedia.org/wiki?curid=2044939", "title": "Aree naturali protette del Veneto", "text": "Il seguente \u00e8 un elenco delle aree naturali protette del Veneto.\nSIC.\nI SIC proposti (pSIC) del Veneto sono stati definiti dalla regione."}
{"id": "2044959", "revid": "1652134", "url": "https://it.wikipedia.org/wiki?curid=2044959", "title": "Elisa Napoleona Baciocchi", "text": "Biografia.\nNata a Capannori, fu l'unica dei cinque figli della coppia Baciocchi-Bonaparte a raggiungere la maggiore et\u00e0. Morirono infatti prematuramente i tre fratelli e l'unica sorella. Trascorse l'infanzia a Trieste, dimostrando costumi mascolini e scorrazzando a cavallo per l'altipiano carsico. Il 17 novembre 1824 spos\u00f2 a Firenze il conte marchigiano Filippo Camerata-Passionei di Mazzoleni (1805 - 1882), conosciuto l'anno stesso, dal quale ebbe un figlio maschio, Charles F\u00e9lix Jean-Baptiste Camerata-Passionei di Mazzoleni (1826-1853).\nLa coppia si stabil\u00ec nella casa maritale di Ancona, ma si separ\u00f2 gi\u00e0 nel 1830, poco dopo la nascita del figlio, ed Elisa si trasfer\u00ec a Trieste, ospite della zia Carolina nella \"reggia\" del Campo Marzio un tempo abitata dalla madre. Qui prese contatti con altri membri della famiglia Bonaparte per tentar di riportare sul trono di Francia, in seguito all'abdicazione di Carlo X nel 1830, l'unico figlio di Napoleone, Napoleone Francesco, duca di Reichstadt. Alloggi\u00f2 poi, sempre presso la zia, nella sua villa di Frohsdorf, presso Vienna.\nGli eventi del 1830 sembravano rendere possibile il sogno covato da Napoleona per tanti anni: ritrovare un Bonaparte sul trono di Francia. Da Parigi e da Roma si acclamava infatti a Napoleone II, ma questi era prigioniero degli Asburgo a Vienna, ed era forse all'oscuro degli sconvolgimenti europei. Napoleona si rec\u00f2 nella citt\u00e0 austriaca, tentando in ogni modo di avvicinare il cugino per spronarlo all'azione, ma ogni tentativo fu vano e le autorit\u00e0 locali le intimarono di andarsene. Indomita, soggiorn\u00f2 per un breve periodo a Praga per essere vicina al cugino, ma infine si arrese e torn\u00f2 in Italia.\nDopo la morte di Napoleone II (1832) appoggi\u00f2 l'ascesa del cugino Luigi Napoleone Bonaparte, futuro Napoleone III. Proclamato questi Imperatore dei Francesi nel 1852, si trasfer\u00ec a Parigi, dove ottenne per il figlio il titolo di \"ma\u00eetres des requ\u00eates au Conseil d'\u00c9tat\". Egli per\u00f2 non resse il peso della vita di corte e mor\u00ec, in circostanze misteriose, a soli 26 anni, suicida secondo la versione ufficiale. Presto circolarono altre versioni, una delle quali parlava addirittura di una relazione clandestina con l'imperatrice Eugenia, stroncata nel sangue da un sicario di Napoleone III. La fedelt\u00e0 del giovane all'imperatore e la mancanza di prove di un siffatto amore sembrano per\u00f2 escludere tale ipotesi.\nProfondamente colpita dalla morte del figlio, Elisa lasci\u00f2 la corte e, dopo un breve soggiorno in Veneto, si trasfer\u00ec definitivamente in Bretagna, dove si dedic\u00f2 con fervore a dissodare quelle terre e cre\u00f2 un'azienda agricola e vari allevamenti di pesca. Pass\u00f2 gli ultimi anni in preda a gravi sofferenze fisiche in seguito a una rovinosa caduta occorsale mentre saliva in carrozza. Costretta a letto in una stanza del castello di Korn-er-Ho\u00fcet, che aveva fatto costruire a Colpo, si avvicin\u00f2 profondamente alla fede. Mor\u00ec a 62 anni il 3 febbraio 1869.\nBibliografia.\nAnna Biancoli, \"Napoleona Baciocchi\", Trieste, Edizioni \u00abItalo Svevo\u00bb, 1980.\nCollegamenti esterni.\nUna biografia"}
{"id": "2044964", "revid": "125727682", "url": "https://it.wikipedia.org/wiki?curid=2044964", "title": "Selina Ch\u00f6nz", "text": "La sua opera pi\u00f9 nota \u00e8 \"Una campana per Ursli\", uscita nel 1945 ed illustrata dall'artista connazionale Alois Carigiet.\nBiografia.\nGli inizi.\nNata nel Cantone Grigioni, in Engadina, comp\u00ec a Berna gli studi per insegnante d'asilo. Fece ritorno in Engadina dopo lunghi soggiorni-studio a Losanna e ad Oxford per l'apprendimento delle lingue straniere.&lt;br&gt;\nDopo la seconda guerra mondiale, Selina Ch\u00f6nz cominci\u00f2 a scrivere e pubblicare libri per ragazzi; ed \u00e8 proprio nel 1945 che pubblic\u00f2 il suo libro pi\u00f9 noto, \"Una campana per Ursli\".\n\"Una campana per Ursli\".\nUscito nel 1945 in romancio puter (quello parlato nell'Alta Engadina) con il titolo \"Uorsin\", \"Una campana per Ursli\" venne tradotto dapprima in tedesco (\"Schellen-Ursli\") e poi in molte altre lingue, tant'\u00e8 che ha venduto pi\u00f9 di un milione di copie in tutto il mondo.\nProtagonista del libro \u00e8 Ursli, bambino engadinese che, come tutti gli altri, vuole festeggiare il Chalandamarz. Ma, dopo che tutti i ragazzi del suo villaggio si erano procurati gi\u00e0 una campana da suonare per scacciare gli spiriti dell'inverno, Ursli si accorge che per lui \u00e8 rimasta solo la pi\u00f9 piccola campanella del paese. Allora, per non sfigurare, si ricorda di una grossa campana appesa ad un fienile d'alta montagna. Si mette quindi in cammino tutto solo e, superando ogni sorta di difficolt\u00e0, avanza nella neve salendo fino alla cima del monte e riesce a prendere la campana. Cos\u00ec, al momento di sfilare attorno alla fontana del villaggio, Ursli, con la campana pi\u00f9 grande del paese, diventa l'eroe della giornata.\nIl libro \u00e8 inoltre impreziosito dalle illustrazioni dell'artista svizzero Alois Carigiet, che ha cos\u00ec contribuito al successo della storia, facendo in tal modo conoscere anche in modo visivo la festa popolare romancia del Chalandamarz.&lt;br&gt;\nBen presto \"Una campana per Ursli\" divenne uno dei libri illustrati svizzeri pi\u00f9 famosi e diffusi del mondo.\nAltre attivit\u00e0.\nSelina Ch\u00f6nz prosegu\u00ec la sua attivit\u00e0 scrivendo altri libri per ragazzi, sempre illustrati da Alois Carigiet e pubblicando novelle, sia in romancio che in tedesco."}
{"id": "2044967", "revid": "287204", "url": "https://it.wikipedia.org/wiki?curid=2044967", "title": "Fr\u00e9d\u00e9ric Fiorentino", "text": "Fu uno dei primi superider europei, detiene un titolo francese, svariate vittorie del Superbikers di Mettet, e la partecipazione a molti campionati nazionali. Si dedica a vari eventi europei di supermotard ed enduro, oltre che a seguire delle scuole di guida offroad."}
{"id": "2045007", "revid": "1318658", "url": "https://it.wikipedia.org/wiki?curid=2045007", "title": "DCS1800", "text": "DCS1800 \u00e8 la versione delle reti cellulari GSM che utilizza il range di frequenze dei 1800\u00a0MHz, anzich\u00e9 i 900\u00a0MHz del GSM base.\nDi fatto la concessione delle frequenze a 1800\u00a0MHz ha consentito di coprire con un maggior numero di celle e canali i Paesi che hanno adottato le diffusissime reti GSM, garantendone una maggior durata negli anni."}
{"id": "2045008", "revid": "307609", "url": "https://it.wikipedia.org/wiki?curid=2045008", "title": "Strega di Ilse", "text": ""}
{"id": "2045009", "revid": "155634", "url": "https://it.wikipedia.org/wiki?curid=2045009", "title": "Thomas Fanara", "text": "Biografia.\nStagioni 1997-2007.\nGigantista puro originario di Praz-sur-Arly e attivo in gare FIS dal dicembre del 1996, Fanara ha esordito in Coppa Europa il 12 gennaio 2001 a Saas-Fee (35\u00ba) e nello stesso anno ha preso parte ai Mondiali juniores di Verbier.\nHa debuttato in Coppa del Mondo l'11 gennaio 2005 ad Adelboden, uscendo durante la prima manche, e il 14 dicembre dello stesso anno ha colto a San Vigilio il suo primo podio in Coppa Europa (3\u00ba). Ha esordito ai Giochi olimpici a , senza riuscire a finire la gara, e ai Campionati mondiali a \u00c5re 2007), dove \u00e8 giunto 16\u00ba.\nStagioni 2008-2014.\n, fatto che l'ha tenuto lontano dalle piste per l'intera stagione. Tornato il 26 ottobre 2008, ha quindi partecipato ai Mondiali di Val-d'Is\u00e8re 2009, senza completare la gara. Non ha potuto prendere parte ai XXI Giochi olimpici invernali () a causa di un infortunio occorsogli a dicembre 2009. \u00c8 tornato alle gare nel novembre del 2010 e il 19 dicembre ha conquistato il primo podio in Coppa del Mondo: 3\u00ba sulla Gran Risa dell'Alta Badia dietro a Ted Ligety e Cyprien Richard.\nNel 2011 ha vinto l'oro iridato nella gara a squadre ai Mondiali di Garmisch-Partenkirchen, dove si \u00e8 anche classificato 6\u00ba nello slalom gigante; due anni dopo, nella rassegna iridata di Schladming, non ha concluso la prova. Il 19 gennaio 2014 ha colto a Zell am See la sua unica vittoria in Coppa Europa e il 26 gennaio successivo a Les Menuires l'ultimo podio nel circuito continentale (3\u00ba). Ai XXII Giochi olimpici invernali di si \u00e8 piazzato al 9\u00ba posto.\nStagioni 2015-2019.\nAi Mondiali di Vail/Beaver Creek 2015 non ha completato la prova; il 19 marzo 2016 ha vinto la sua unica gara in Coppa del Mondo, a Sankt Moritz. Ai XXIII Giochi olimpici invernali di , sua ultima presenza olimpica, si \u00e8 classificato al 5\u00ba posto; l'anno successivo ai Mondiali di \u00c5re, suo congedo iridato, non ha completato la gara.\nIl 24 febbraio 2019 ha conquistato a Bansko il suo ultimo podio in Coppa del Mondo (3\u00ba); ha disputato la sua ultima gara nel massimo circuito internazionale il 16 marzo successivo a Soldeu, senza completare la prova. Al termine di quella stessa stagione 2018-2019 ha annunciato il ritiro dall'attivit\u00e0 agonistica; la sua ultima gara in carriera \u00e8 stata lo slalom speciale dei Campionati mondiali militari 2019, il 28 marzo a Galt\u00fcr, non completato da Fanara.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nSL = slalom speciale"}
{"id": "2045021", "revid": "767487", "url": "https://it.wikipedia.org/wiki?curid=2045021", "title": "John Paul Kissock", "text": ""}
{"id": "2045024", "revid": "729019", "url": "https://it.wikipedia.org/wiki?curid=2045024", "title": "Sahamongkol Film International", "text": "Sahamongkol Film International Company Limited abbreviato in Sahamongkol Film International (in thailandese \u0e1a\u0e23\u0e34\u0e29\u0e31\u0e17 \u0e2a\u0e2b\u0e21\u0e07\u0e04\u0e25\u0e1f\u0e34\u0e25\u0e4c\u0e21 \u0e08\u0e33\u0e01\u0e31\u0e14), \u00e8 uno studio cinematografico thailandese impegnato nel settore della produzione e distribuzione cinematografica.\n\u00c8 la seconda societ\u00e0 attiva in Thailandia per utile netto e occupazione del settore media, dopo la GMM Grammy, mentre la succedono case quali Five Star Production e RS Film.\nLa Sahamongkol \u00e8 stata fondata nel 1970 a Bangkok dove ha la sede centrale.\nLa distribuzione cinematografica di film stranieri in Thailandia e di prodotti natii all'estero, \u00e8 gestita dalla filiale \"Mongkol Major\".\nTra i prodotti pi\u00f9 celebri distribuiti anche in Occidente, \"Ong-Bak - Nato per combattere\" e \"The Protector - La legge del Muay Thai\"."}
{"id": "2045026", "revid": "1543377", "url": "https://it.wikipedia.org/wiki?curid=2045026", "title": "Queer (Garbage)", "text": "Queer fu il quarto singolo della band Garbage estratto dall'album omonimo \"Garbage\". \"Queer\" fu scritta dai garbage negli Smart Studios nel 1994 durante la composizione dell'album di debutto.\nDistribuzione.\nIl video di \"Queer\" \u00e8 stato diretto dal fotografo francese St\u00e9phane Sednaoui e presentato nell'agosto 1995."}
{"id": "2045028", "revid": "256896", "url": "https://it.wikipedia.org/wiki?curid=2045028", "title": "Giovani Esploratori", "text": ""}
{"id": "2045034", "revid": "228587", "url": "https://it.wikipedia.org/wiki?curid=2045034", "title": "Vela ai Giochi della XXIX Olimpiade - Tornado", "text": "Le gare di vela della classe Tornado valide per la XXIX Olimpiade si sono svolte dal 15 al 21 agosto 2008 a Qingdao nella Qingdao International Sailing Centre. Hanno partecipato alla competizione 15 equipaggi.\nI punti sono stati assegnati in base alle posizioni finali in ciascuna regata (1 al primo, 2 al secondo etc.). Sono stati considerati i migliori 9 punteggi delle dieci regate di qualificazione, e ciascun equipaggio ha potuto scartare il punteggio pi\u00f9 alto. I 10 equipaggi con il punteggio pi\u00f9 basso hanno gareggiato in un'ultima regata, chiamata \"Medal Race\" in cui il punteggio valeva doppio e andava a sommarsi a quello delle 9 regate di qualificazione.\nIn caso di squalifica, o di mancata partenza per una regata, all'equipaggio venivano assegnati 28 punti per quella regata (21 nell'ultima) ovvero uno in pi\u00f9 di quanti ne avrebbe avuto se si fosse classificata ultimo.\nRisultati.\nLegenda abbreviazioni"}
{"id": "2045035", "revid": "30857", "url": "https://it.wikipedia.org/wiki?curid=2045035", "title": "Vela ai Giochi della XXIX Olimpiade - Finn", "text": "Le gare di vela della classe Finn valide per la XXIX Olimpiade si sono svolte dal 9 al 17 agosto 2008 a Qingdao nella Qingdao International Sailing Centre. Hanno partecipato alla competizione 26 atleti.\nI punti sono stati assegnati in base alle posizioni finali in ciascuna regata (1 al primo, 2 al secondo etc.). Sono stati considerati i migliori 9 punteggi delle dieci regate di qualificazione, e ciascun atleta ha potuto scartare il punteggio pi\u00f9 alto. I 10 atleti con il punteggio pi\u00f9 basso hanno gareggiato in un'ultima regata, chiamata \"Medal Race\" in cui il punteggio valeva doppio e andava a sommarsi a quello delle 9 regate di qualificazione.\nIn caso di squalifica, o di mancata partenza per una regata, all'atleta venivano assegnati 28 punti per quella regata (21 nell'ultima) ovvero uno in pi\u00f9 di quanti ne avrebbe avuto se si fosse classificata ultimo.\nRisultati.\nLegenda abbreviazioni"}
{"id": "2045042", "revid": "1573940", "url": "https://it.wikipedia.org/wiki?curid=2045042", "title": "Chiesa di San Pietro Apostolo (Arbizzano)", "text": "La chiesa di San Pietro Apostolo si trova ad Arbizzano, frazione del comune di Negrar di Valpolicella, in provincia di Verona.\nStoria.\nLa chiesa \u00e8 presumibilmente presente dal V secolo, anche se i primi documenti risalgono all'XI secolo.\nQuando nel 1603 croll\u00f2 la cappella della chiesa, nel giro di due anni venne prontamente ricostruita.\nTra il 1998 e il 1999 furono portati a termine alcuni lavori di restauro e abbellimento della chiesa grazie al parroco don Carlo Tezza. Da questi sono emersi alcuni particolari prima nascosti: l'antico portale del XIII secolo, che ricorda la vecchia chiesa. Per quanto riguarda il campanile, nel 1936 fu ordinato di abbatterlo perch\u00e9 pericolante; cos\u00ec gli abitanti di Arbizzano decisero di costruirne un altro, pronto intorno al 1940.\nCaratteristiche.\nAi lati dell'altare maggiore sono presenti due statue raffiguranti san Pietro e san Paolo. Ai lati della chiesa, oltre ai dipinti raffiguranti la Via Crucis, sono presenti statue di sant'Antonio Abate, santa Lucia e sant'Apollonia."}
{"id": "2045051", "revid": "767487", "url": "https://it.wikipedia.org/wiki?curid=2045051", "title": "Lukas Jutkiewicz", "text": ""}
{"id": "2045052", "revid": "124061600", "url": "https://it.wikipedia.org/wiki?curid=2045052", "title": "Gustavo Quinteros", "text": "Carriera.\nGiocatore.\nClub.\nDopo aver debuttato nel Club Atl\u00e9tico Talleres de Remedios de Escalada, si trasferisce in Bolivia dove gioca per sei anni ottenendo la cittadinanza. Nel 1994 torna in Argentina, al San Lorenzo de Almagro; si ritira nel 1998 all'Argentinos Juniors.\nNazionale.\nDebutta con la nazionale di calcio boliviana nel 1993, giocandovi fino al 1999, totalizzando 26 presenze.\nAllenatore.\nAllena il San Lorenzo da debuttante in panchina; Nel 2005 guida il Blooming, poi il San Mart\u00edn de San Juan. Dal 2007 al 2008 \u00e8 alla guida del Blooming.\nDal 2012 al 2014 ha allenato l'Emelec.\nDal 2015 al 2017 \u00e8 stato il ct della nazionale ecuadoriana."}
{"id": "2045054", "revid": "812894", "url": "https://it.wikipedia.org/wiki?curid=2045054", "title": "Vela ai Giochi della XXIX Olimpiade - 49er", "text": "Le gare di vela della classe 49er valide per la XXIX Olimpiade si sono svolte dal 10 al 17 agosto 2008 a Qingdao nella Qingdao International Sailing Centre. Hanno partecipato alla competizione 19 equipaggi.\nI punti sono stati assegnati in base alle posizioni finali in ciascuna regata (1 al primo, 2 al secondo etc.). Sono stati considerati i migliori 9 punteggi delle dieci regate di qualificazione, e ciascun equipaggio ha potuto scartare il punteggio pi\u00f9 alto. I 10 equipaggi con il punteggio pi\u00f9 basso hanno gareggiato in un'ultima regata, chiamata \"Medal Race\" in cui il punteggio valeva doppio e andava a sommarsi a quello delle 9 regate di qualificazione.\nIn caso di squalifica, o di mancata partenza per una regata, all'equipaggio venivano assegnati 28 punti per quella regata (21 nell'ultima) ovvero uno in pi\u00f9 di quanti ne avrebbe avuto se si fosse classificata ultimo.\nRisultati.\nLegenda abbreviazioni"}
{"id": "2045058", "revid": "1543377", "url": "https://it.wikipedia.org/wiki?curid=2045058", "title": "Massima velocit\u00e0 aerobica", "text": "La Massima Velocit\u00e0 Aerobica (MVA o VAM) \u00e8 la velocit\u00e0 a partire dalla quale un essere umano consuma la massima quantit\u00e0 possibile di ossigeno, ovverosia raggiunge la soglia del massimo consumo di ossigeno. Al di qua di questa soglia la maggior parte dell'energia necessaria allo sforzo proviene dalla respirazione aerobica. Al di l\u00e0 il consumo di ossigeno resta costante e la potenza supplementare viene fornita dalla fermentazione lattica.\nLA MVA \u00e8 molto utilizzata nello sport ed in particolare nella corsa a piedi. Tale valore permette infatti di comprendere le capacit\u00e0 aerobiche di un atleta e di adattare il proprio allenamento alle reali attitudini che l'atleta stesso possiede.\nUn test molto diffuso per il calcolo della MVA (basato sugli studi di Veronique Billat) \u00e8 il test dei sei minuti. La MVA di una persona corrisponde infatti alla velocit\u00e0 media tenuta dalla persona stessa su una corsa della durata di sei minuti. La MVA si misura in km/h.\nSi sta poi diffondendo in questi ultimi anni il test dei 1500 metri: si corre per tale distanza e poi si applica la seguente formula per il calcolo della MVA:\nformula_1\nin cui la variabile \"sec\" indica il tempo in secondi che l'atleta ha impiegato per percorrere i 1500 metri. Ad esempio un atleta che ha percorso la distanza richiesta in 322 secondi avr\u00e0 una MVA di 16,77\u00a0km/h.\nAllenamenti basati sulla massima velocit\u00e0 aerobica.\nLa determinazione della massima velocit\u00e0 aerobica di un individuo permette di stabilire direttamente le andature da rispettare per ottenere benefici dall'allenamento.\nUn atleta con una MVA di 16,77\u00a0km/h dovr\u00e0 basare i propri allenamenti su una base di (3600/16,77)/10=21 secondi sui 100 metri.\nAllenamenti come quelli che seguono (definiti allenamenti di tipo MVA) saranno quindi possibili:\nI tempi in questione sono ottenuti per mezzo di calcoli di regressione, su gruppi di atleti generalmente limitati. Tuttavia la variabilit\u00e0 inter-individuale \u00e8 molto ampia, e vanno prese con elasticit\u00e0."}
{"id": "2045061", "revid": "113435477", "url": "https://it.wikipedia.org/wiki?curid=2045061", "title": "Sollevamento pesi ai Giochi della XXIX Olimpiade - +75 kg femminile", "text": ""}
{"id": "2045065", "revid": "124204779", "url": "https://it.wikipedia.org/wiki?curid=2045065", "title": "Palazzo della Banca Popolare di Lecco", "text": "Il Palazzo della Banca Popolare di Lecco sorge a Lecco nella centrale piazza Garibaldi, di fronte a Palazzo Falk. Il palazzo fu progettato dall'architetto Mino Fiocchi nel 1941, ma si deve a Piero Portaluppi la sua facciata attuale, modificata nel 1957. Essa \u00e8 tripartita con un corpo centrale avanzato che si apre con un triplice fornice centrale ed ha 19 finestre per piano. Posteriormente l'edificio affaccia con un lungo porticato su piazza Affari. \nL'edificio \u00e8 il pi\u00f9 grande tra quelli storici di tutta la citt\u00e0.\nSul lato orientale \u00e8 posta una scultura dei primi anni '70 di Romano Rui."}
{"id": "2045066", "revid": "599013", "url": "https://it.wikipedia.org/wiki?curid=2045066", "title": "Tiro ai Giochi della XXIX Olimpiade - Skeet femminile", "text": "Qualificazioni.\nQ Qualificata per la finale"}
{"id": "2045069", "revid": "228587", "url": "https://it.wikipedia.org/wiki?curid=2045069", "title": "Tiro ai Giochi della XXIX Olimpiade - Skeet maschile", "text": "Qualificazioni.\nQ Qualificato per la finale"}
{"id": "2045072", "revid": "745179", "url": "https://it.wikipedia.org/wiki?curid=2045072", "title": "FCMax", "text": ""}
{"id": "2045076", "revid": "599013", "url": "https://it.wikipedia.org/wiki?curid=2045076", "title": "The Duchess", "text": ""}
{"id": "2045077", "revid": "486946", "url": "https://it.wikipedia.org/wiki?curid=2045077", "title": "Pretorio feudale", "text": ""}
{"id": "2045084", "revid": "71433", "url": "https://it.wikipedia.org/wiki?curid=2045084", "title": "La Duchessa", "text": ""}
{"id": "2045086", "revid": "247222", "url": "https://it.wikipedia.org/wiki?curid=2045086", "title": "Breaking Up the Girl", "text": "Breaking Up the Girl \u00e8 un brano del gruppo alternative rock statunitense Garbage, terzo singolo estratto dall'album \"Beautifulgarbage\".\nDistribuzione.\nIl video di \"Breaking Up the Girl\" \u00e8 stato realizzato da Francis Lawrence nel dicembre 2001 che ne ha realizzato anche una versione per il film \"Daria\", i due video sono stati presentati nel gennaio 2002."}
{"id": "2045090", "revid": "1305772", "url": "https://it.wikipedia.org/wiki?curid=2045090", "title": "Sham", "text": ""}
{"id": "2045093", "revid": "1573940", "url": "https://it.wikipedia.org/wiki?curid=2045093", "title": "Buchi", "text": "Buchi \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "2045102", "revid": "300067", "url": "https://it.wikipedia.org/wiki?curid=2045102", "title": "Mike Sojourner", "text": "Carriera.\nAla forte centro di 2,05 m, ha frequentato la University of Utah, scelto al primo giro del draft del 1974 ha giocato tre stagioni (1974-1977) nella NBA con gli Atlanta Hawks segnando 8,7 punti di media. Il fratello Willie ha giocato in Italia."}
{"id": "2045103", "revid": "767487", "url": "https://it.wikipedia.org/wiki?curid=2045103", "title": "Wanca", "text": "I Wanca, chiamati anche Huanca, sono una trib\u00f9 di Nativi americani stanziata in Per\u00f9. Sono considerati un popolo guerriero ma praticano anche l'agricoltura e fabbricano ceramiche.\nLingua.\nI Wanca parlavano un dialetto del quechua: il quechua huanca. La lingua quechua fu parlata da questa trib\u00f9 gi\u00e0 molto tempo prima degli Inca.\nStoria.\nI Wanca arrivarono in Per\u00f9 antecedentemente agli Inca e si stabilirono nella Valle del Mantaro, vicino all'odierna citt\u00e0 di Huancayo. Tra il XIV e il XV secolo i Wanca vennero sottomessi dall'impero Inca. All'arrivo degli spagnoli i Wanca instaurarono buoni rapporti con i colonizzatori. Grazie a questi rapporti i Wanca ottennero una certa indipendenza e prosperarono. Fondarono la citt\u00e0 di Huancayo, nella Valle del Mantaro.\nEconomia.\nI Wanca praticavano molto l'agricoltura, coltivando soprattutto mais. Erano anche esperti nella lavorazione della ceramica. Dopo l'arrivo degli europei, nel XVI secolo, i Wanca incominciarono a praticare anche il commercio."}
{"id": "2045109", "revid": "155634", "url": "https://it.wikipedia.org/wiki?curid=2045109", "title": "Philipp Sch\u00f6rghofer", "text": " Ai massimi livelli internazionali \u00e8 stato un gigantista puro, anche se nelle manifestazioni inferiori partecipava anche a slalom speciali.\nBiografia.\nStagioni 1999-2009.\nOriginario di Filzmoos e attivo in gare FIS dal novembre del 1998, \u00e8 giunto in Coppa Europa nel 2001, esordendo il 17 gennaio nella discesa libera di Altenmarkt-Zauchensee (104\u00ba). Ha ottenuto i primi risultati di rilievo nel 2003: in quell'anno infatti, ha partecipato ai Mondiali juniores del Brian\u00e7onnais, piazzandosi quarto nel supergigante e vincendo la medaglia di bronzo nello slalom gigante. Il 17 febbraio 2005 ha ottenuto a Oberjoch in slalom gigante il suo primo podio in Coppa Europa (3\u00ba).\nHa fatto il suo esordio in Coppa del Mondo il 17 dicembre 2006 nel gigante dell'Alta Badia, senza per\u00f2 riuscire a qualificarsi per la seconda manche; il 9 gennaio 2007 ha coltoa a Serre Chevalier in slalom gigante la sua prima vittoria in Coppa Europa. Lontano dalla Coppa del Mondo per un anno, lo sciatore austriaco \u00e8 tornato a parteciparvi con regolarit\u00e0 durante il 2007-2008; ai Mondiali di Val-d'Is\u00e8re 2009, suo esordio iridato, si \u00e8 classificato 14\u00ba nello slalom gigante.\nStagioni 2010-2014.\nA ha debuttato ai Giochi olimpici invernali, classificandosi 12\u00ba nello slalom gigante. L'8 marzo 2010 ha ottenuto la sua ultima vittoria in Coppa Europa, a Kranjska Gora in slalom gigante, e il 12 marzo successivo nello slalom gigante disputato durante le finali della Coppa del Mondo 2010 a Garmisch-Partenkirchen ha conquistato il primo piazzamento a podio in Coppa, giungendo 3\u00ba alle spalle di Carlo Janka e Davide Simoncelli, a pari tempo con Ted Ligety.\nIl 6 febbraio 2011 sulle nevi di casa di Hinterstoder ha ottenuto la sua unica vittoria in Coppa del Mondo, battendo Kjetil Jansrud e Carlo Janka; pochi giorni dopo ai Mondiali di Garmisch-Partenkirchen ha vinto l'argento iridato nella gara a squadre e il bronzo in slalom gigante. Ai Mondiali di Scladming 2013 ha vinto la medaglia d'oro nella gara a squadre, mentre ai XXII Giochi olimpici invernali di , suo congedo olimpico, si \u00e8 classificato 18\u00b0 nello slalom gigante.\nStagioni 2015-2019.\nIl 10 dicembre 2014 ha conquistato il suo ultimo podio in Coppa Europa, nello slalom gigante di Oberjoch (2\u00ba), e ai Mondiali di Vail/Beaver Creek 2015 si \u00e8 aggiudicato la medaglia d'oro nella gara a squadre (partecipando come riserva) ed \u00e8 stato 10\u00ba nello slalom gigante. Nel 2017 ha ottenuto il suo ultimo podio in Coppa del Mondo (3\u00ba nello slalom gigante di Adelboden del 7 gennaio) e ai Mondiali di Sankt Moritz, sua ultima presenza iridata, si \u00e8 classificato 5\u00ba nello slalom gigante.\nSi \u00e8 ritirato al termine della stagione 2018-2019; la sua ultima gara in Coppa del Mondo \u00e8 stata lo slalom gigante di Adelboden del 12 gennaio e la sua ultima gara in carriera \u00e8 stata lo slalom gigante di Coppa Europa disputato a Plan de Corones il 17 gennaio, entrambi non completati da Sch\u00f6rghofer.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "2045113", "revid": "125313639", "url": "https://it.wikipedia.org/wiki?curid=2045113", "title": "9567", "text": "Il 9567 era il prefisso di Gibilterra (Regno Unito) usato dall'introduzione dei prefissi internazionali nel 1970 per le chiamate dalla Spagna verso Gibilterra. Non veniva considerata una chiamata internazionale bens\u00ec una chiamata nazionale come se Gibilterra si trovasse nella provincia di Cadice (il cui prefisso \u00e8 956) seguito dal numero indicativo spagnolo per Gibilterra (7). Alcuni stati inoltre per inoltrare una chiamata a Gibilterra usavano la formula \"(+34) 9567\" instradando cos\u00ec la telefonata attraverso la Spagna, invece di utilizzare il pi\u00f9 diretto +350. Dal 10 febbraio 2007 il prefisso 9567 \u00e8 stato definitivamente soppresso e ora per chiamare dalla Spagna a Gibilterra \u00e8 possibile solo comporre il prefisso +350 alla tariffa di una chiamata internazionale e non pi\u00f9 come una chiamata locale in Spagna. Questa modifica ai sistemi di instradamento e numerazione \u00e8 seguita agli accordi Cordova stupulati tra Gibilterra, Regno Unito e Spagna durante un incontro trilaterale svoltosi nel settembre del 2006. \nIl prefisso originariamente era cos\u00ec composto:"}
{"id": "2045117", "revid": "110157", "url": "https://it.wikipedia.org/wiki?curid=2045117", "title": "Desolation Boulevard", "text": "Desolation Boulevard \u00e8 il terzo album degli Sweet, pubblicato nel 1974 per l'etichetta discografica RCA Records."}
{"id": "2045118", "revid": "183976", "url": "https://it.wikipedia.org/wiki?curid=2045118", "title": "Philipp Schoerghofer", "text": ""}
{"id": "2045120", "revid": "656701", "url": "https://it.wikipedia.org/wiki?curid=2045120", "title": "152 (numero)", "text": "Centocinquantadue (152) \u00e8 il numero naturale che segue il 151 e precede il 153."}
{"id": "2045121", "revid": "125145069", "url": "https://it.wikipedia.org/wiki?curid=2045121", "title": "Fame (Irene Cara)", "text": "Fame \u00e8 una canzone pop scritta da Michael Gore (musica) e Dean Pitchford (testo), pubblicata nel 1980, e cantata da Irene Cara.\nLa canzone.\n\"Fame\" ottenne un notevole successo e fu utilizzata nella colonna sonora del film \"Saranno famosi\" e della relativa serie televisiva \"Saranno famosi\". La canzone fu cantata da Irene Cara, che nel film interpretava il ruolo di Coco Hernandez. Per la versione televisiva il brano fu reinterpretato da Erica Gimpel, dato che la Cara non vi prese parte. Il brano vinse l'Oscar per la migliore canzone ed il Golden Globe.\nIl singolo.\n\"Fame\" raggiunse la quarta posizione della \"Billboard Hot 100\" nell'estate del 1980. Inoltre il brano raggiunse il primo posto della \"Billboard Hot Dance Club Play\" per una settimane, ed il primo posto della \"ARC Weekly Top 40\". La canzone non fu pubblicata nel Regno Unito prima del 1982, cio\u00e8 in occasione della prima trasmissione della serie televisiva. Il singolo \"Fame\" arriv\u00f2 anche alla prima posizione della Official Singles Chart, dove rimase per tre settimane.\nCover.\nNel 2005 Kristen Bell, attrice protagonista della serie TV \"Veronica Mars\" ha interpretato \"Fame\" nel corso della cerimonia per l'assegnazione degli Emmy Awards. La canzone \u00e8 stata registrata anche dal duo J-pop giapponese Pink Lady e dalla girl band Girls Aloud, come parte di un medley comprendente anche \"Flashdance... What a Feeling\" e \"Footloose\".\nConsiderando il contenuto del testo, il brano si \u00e8 sempre prestato ad essere utilizzato nel corso dei vari talent show in onda in tutto il mondo come \"Fame\" (reality show omonimo della serie televisiva) o \"Star Academy\". In Italia \"Fame\" fu utilizzata come sigla di apertura della fase serale della prima stagione di \"Amici di Maria De Filippi\", che in quel periodo si chiamava proprio \"Saranno famosi\".\nNel 2009 il brano \u00e8 stato reinterpretato da Naturi Naughton per la colonna sonora del film \"Fame - Saranno famosi\", remake del film del 1980."}
{"id": "2045122", "revid": "712828", "url": "https://it.wikipedia.org/wiki?curid=2045122", "title": "Oimo", "text": ""}
{"id": "2045124", "revid": "906871", "url": "https://it.wikipedia.org/wiki?curid=2045124", "title": "Metaldeide", "text": "La metaldeide \u00e8 il tetramero ciclico dell'acetaldeide, sviluppato inizialmente come combustibile solido, \u00e8 usato anche come pesticida.\nPreparazione.\nViene preparata dall'acetaldeide per ciclizzazione con acido solforico a bassa temperatura (circa -10\u00a0\u00b0C). A temperatura ambiente invece \u00e8 favorita la formazione del trimero, la paraldeide.\nUsi.\nPesticida.\n\u00c8 un composto chimico velenoso usato come fitofarmaco contro le lumache, le chiocciole e altri molluschi. \u00c8 commercializzato sotto differenti nomi, tra cui Antimilice, Ariotox, Blitzem (in Australia), Cekumeta, Deadline, Defender (in Australia), Halizan, Limacide, Limatox, Limeol, Meta, Metason, Mifaslug, Namekil, Slug Fest e Slugit.\nA causa delle crescenti preoccupazioni circa i rischi che la metaldeide pone a uccelli e mammiferi, il governo britannico il 18 settembre 2020 ha deciso di bandire l'uso di questo pesticida in esterno a partire dal 31 marzo 2022.\nCombustibile solido.\nIn forma di tavoletta \u00e8 usato come combustibile solido per il campeggio o pi\u00f9 spesso per le razioni da combattimento dei militari. In questa forma il prodotto \u00e8 noto e commercializzato come \"Meta\"."}
{"id": "2045125", "revid": "712828", "url": "https://it.wikipedia.org/wiki?curid=2045125", "title": "Karsee", "text": ""}
{"id": "2045130", "revid": "307923", "url": "https://it.wikipedia.org/wiki?curid=2045130", "title": "Calico Yooki", "text": ""}
{"id": "2045131", "revid": "1543377", "url": "https://it.wikipedia.org/wiki?curid=2045131", "title": "Andorra ai Giochi della XXIX Olimpiade", "text": "Andorra ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 5 atleti."}
{"id": "2045138", "revid": "287204", "url": "https://it.wikipedia.org/wiki?curid=2045138", "title": "Classe PR-72P", "text": "La classe PR-72P sono una serie di corvette di progettazione e costruzione francese in servizio nella Marina Peruviana. La classe \u00e8 formata da sei corvette ordinate dal governo Peruviano alla \"SFCN\", la \"Soci\u00e9t\u00e9 Fran\u00e7aise de Construction Navale \". Dopo l'accordo tre di queste unit\u00e0 vennero costruite negli stabilimenti dalla compagnia di Villeneuve-la-Garenne, mentre la costruzione delle altre tre unit\u00e0 venne subappaltata ai cantieri navali di Lorient.\nStoria.\nNel 1976 la Marina de Guerra del Per\u00fa ordin\u00f2 presso la Soci\u00e9t\u00e9 Fran\u00e7aise de Construction Navale (SFCN) una serie di sei corvette appartenenti al modello La Combattante modificato, e designato PR-72P. Dopo la firma del contratto, tre di queste unit\u00e0 furono costruite negli stabilimenti dalla SFCN di Villeneuve-la-Garenne, mentre la costruzione delle altre tre unit\u00e0 fu subappaltata presso i cantieri navali di Lorient. Alle nuove unit\u00e0 vennero assegnate le matricole P-101 a P-106, e tutte e sei vennero consegnate tra il 1980 e il 1981. Successivamente designate corvette lanciamissili, le sigle ottiche vennero modificate da CM-21 a CM-26, con la sigla CM che indica \"Corbeta Misilera\", che in spagnolo significa corvetta lanciamissili.\nTecnica.\nLe unit\u00e0 tipo PR-72P sono delle grandi FACM (Fast Attack Craft Missile) con un dislocamento a pieno carico di 560 tonnellate. L'apparato motore \u00e8 costituito da 4 Diesel SACM AGO 240V16 M7 eroganti la potenza di 17.424 CV per le unit\u00e0 CM-21, CM-23, e CM-25, e 4 diesel MTU 12V595 da 22.000 hp per le unit\u00e0 \"CM-22\", \"CM-24\", \"CM-26\". Ogni motore aziona una singola elica. La velocit\u00e0 massima raggiungibile \u00e8 pari a 30 nodi per le unit\u00e0 \"CM-21\", \"CM-23\", e \"CM-25\", e 32 nodi per le \"CM-22\", \"CM-24\", \"CM-26\".\nL'armamento si basa su un cannone OTO-Melara Compatto cal. 76/62 mm posto a prua, un sistema antimissile CIWS Breda Dardo cal. 40/70 mm\nposizionato a poppa, 4 lanciatori per Missili antinave A\u00e9rospatiale MM-38 Exocet posti in coppia sui due lati dello scafo, tra la sovrastruttura e il complesso CIWS poppiero, e un sistema per missili superficie-aria a guida IR SA-N-10 Igla, dotati di apparato di guida MGP-86. \nLa dotazione elettronica comprende un radar di ricerca aerea e di superficie Thomson-CSF THD 1040 triton, un radar di navigazione Racal Decca BridgeMaster E, un sistema di controllo del tiro Thomson-CSF Vega II, un sistema di controllo del tiro Thomson-CSF Castor II, un sistema ottico direzione del fuoco CSEE Panda, e un sistema di contromisure elettroniche Thomson-CSF DR-2000.\nImpiego operativo.\nNel 1998 \u00e8 stato siglato un accordo tra la Marina de Guerra del Per\u00f9 e la MTU ha sostituito l'apparato propulsore delle tre corvette della prima serie, che ora raggiungono la velocit\u00e0 massima di 36 nodi. Durante i grandi lavori effettuati verso la fine degli anni novanta del XX secolo \u00e8 stato installato un sistema per missili superficie-aria a guida IR Igla-1E, dotati di apparato di guida MGP-86."}
{"id": "2045141", "revid": "712828", "url": "https://it.wikipedia.org/wiki?curid=2045141", "title": "Capone &quot;Gang&quot; Bege", "text": ""}
{"id": "2045143", "revid": "712828", "url": "https://it.wikipedia.org/wiki?curid=2045143", "title": "Eustace &quot;Captain&quot; Kidd", "text": ""}
{"id": "2045144", "revid": "212348", "url": "https://it.wikipedia.org/wiki?curid=2045144", "title": "Ragazzo che monda un frutto", "text": "Ragazzo che monda un frutto fu realizzato da Caravaggio, a Roma. Il dipinto originale \u00e8 andato perso ma lo conosciamo attraverso copie tra cui quella in Collezione Longhi a Firenze.\nStoria e descrizione.\n\u00c8 possibile che quest'opera sia stata realizzata durante il soggiorno di Caravaggio presso Monsignor Pandolfo Pucci a Palazzo Colonna, ma \u00e8 molto pi\u00f9 plausibile l'ipotesi che essa sia riferibile al periodo di collaborazione con Giuseppe Cesari, detto il Cavalier d'Arpino. Infatti, il \"Ragazzo che monda un frutto\" fu tra le opere sequestrate, nel 1607, nella bottega di Cavalier d'Arpino dal fiscale di papa Paolo V Borghese. Fu poi il papa stesso a far dono del dipinto a suo nipote Scipione Borghese. Nel gruppo di opere sequestrate figuravano anche il \"Bacchino malato\" e il \"Fanciullo con canestro di frutta.\"\nIl frutto che viene sbucciato dal ragazzo \u00e8 misterioso. Le fonti dicono che potrebbe trattarsi di una pera, il che \u00e8 probabilmente corretto ma \u00e8 stato pi\u00f9 volte discusso; potrebbe trattarsi di una drupa, frutto che compare sul tavolo, ma questa di solito non viene sbucciata; alcuni hanno suggerito che possa trattarsi di un bergamotto, un frutto a forma di pera che cresce in Italia, ma altri hanno obiettato che il bergamotto \u00e8 aspro e praticamente non commestibile.\nIl ragazzo non \u00e8 'rustico', ma \u00e8 ritratto pulito e ben vestito e non come un garzone 'di bell'aspetto'. \u00c8 possibile, inoltre, che il dipinto celi delle allegorie, poich\u00e9 \u00e8 noto che la frutta era spesso dipinta fini allegorici. Lo studioso di Caravaggio, John T. Spike, ha recentemente suggerito che il ragazzo dimostra resistenza alla tentazione nell'ignorare i frutti pi\u00f9 dolci (frutti del peccato) in favore del bergamotto, ma nessuna specifica lettura \u00e8 stata accettata.\nIl modello \u00e8 considerato simile a quello dell'angelo nel \"San Francesco in estasi\" e al ragazzo vestito come Cupido nel suo \"Concerto\", entrambi datati all'incirca tra 1595 e il 1597."}
{"id": "2045145", "revid": "287204", "url": "https://it.wikipedia.org/wiki?curid=2045145", "title": "Cesare Sermenghi", "text": "Biografia.\nNato a Terralba, allora in provincia di Cagliari, visse la sua infanzia in Emilia-Romagna, la sua \"terra elettiva\". Figlio di un maresciallo maggiore dei carabinieri di origini bolognesi, a sette anni si trasfer\u00ec, insieme con la famiglia, a Bivona (AG), il paese di sua madre. Qui visse gran parte della sua vita, sempre sensibile promotore della vita culturale e partecipe della vita civile della sua comunit\u00e0.\nFin da bambino ebbe un forte interesse per l'arte e, maturando in questo interesse, fu costante punto di riferimento degli artisti dell'entroterra agrigentino, tra questi lo scultore contadino Carmelo Cammarata che - negli anni 'settanta- fu,da Sermenghi scoperto e incoraggiato nella sua espressivit\u00e0 primitiva e istintiva.\nDopo aver vissuto un difficile periodo scolastico, a causa del rigore che veniva adottato nei sistemi didattici del tempo, Cesare consegu\u00ec l'abilitazione magistrale a Palermo (A. S. 1936-1937) e l'anno successivo, a L'Aquila, frequent\u00f2 il corso per allievi ufficiali (riuscendo, allo stesso tempo, a sostenere il concorso come cancelliere). Ma la seconda guerra mondiale stravolse i suoi progetti e i suoi sogni: fu perfino fatto prigioniero nei pressi di Gela, durante lo sbarco degli Americani. Nel 1943 decise di farsi assegnare al tribunale militare di Bologna, dove ebbe l'opportunit\u00e0 di ritrovarsi con la famiglia. Oper\u00f2 nella Formazione Partigiana 66\u00aa Brigata di Bologna fino al termine della guerra. Successivamente si trasfer\u00ec a Como, citt\u00e0 ancora provata dagli orrori del conflitto mondiale. Ma per Sermenghi cominci\u00f2 un periodo roseo della sua vita: spos\u00f2 Maria, la donna che amava fin da ragazzo, e da lei ebbe due figlie, Anna e Valeria. In seguito si trasfer\u00ec in Sicilia, dove fece il cancelliere nella Pretura di Bivona (AG).\nIvi fond\u00f3 il \"Pegaso\", un centro culturale con cui riusc\u00ed a dar vita ad opere teatrali e a numerose mostre d'arte e varie attivit\u00e0 di promozione artistica e culturale. \nNel 1969 ospit\u00f2, con la sua associazione, Dario Fo che, proprio a Bivona, mise in scena una delle prime versioni di \"Mistero buffo\". \nIl Pegaso divenne punto d'incontro di numerosi scrittori facenti parte, come lui, del Sindacato Nazionale Scrittori (tra cui Antonino Cremona, Marco Bonavia, Federico Hoefer, Santo Cal\u00ec, Nat Scammacca,con alcuni di questi firm\u00f2 il manifesto-movimento letterario \"Antigruppo\". \nMantenne rapporti culturali e umani di stima reciproca con Leonardo Sciascia, Ignazio Buttitta, Renato Guttuso, Ugo Attardi, Rafael Alberti, Mar\u00eda Teresa Le\u00f3n, Davide Maria Turoldo). \nVisse gli ultimi anni della sua vita a Bergamo.\nNegli anni 'settanta/'ottanta continua la sua attivit\u00e0 di promotore dell'arte e degli artisti incoraggiando e testimoniando la produzione di molti giovani artisti, primi tra questi il pittore Alfonso Leto,il poeta Costantino Chillura e lo scultore Lorenzo Reina.\n\u00c8 autore del libretto per l'opera lirica \u201cYerma\u201d(tratta dal dramma di Federico Garcia Lorca: Direttore d'orchestra Mario Scarfeo, Scene di Ugo Attardi) che \u00e8 data in scena nel 1976 nel teatro \"Granliceo\" di Barcellona (Spagna).\nTra le sue opere pi\u00f9 significative: la raccolta di poesie \"Ragion d'essere\" edito da Guanda (1972) con una presentazione in forma di poesia di Raphael Alberti. \nNel 1981: \"Mondi minori scomparsi\" ed. IL Vertice, Palermo, saggio di archeologia in forma narrativa, a cui segue \"Il passato e le sue risposte\" (1989, edito dalla Biblioteca Comunale di Bivona) e, nel 1995 il saggio filosofico \"Dio ed Io\" ( ed. SATE, Zingonia BG).\nMor\u00ec a Verdello (BG) il 13 luglio 1997.\nOpere.\nPoesie.\nLe sue poesie sono state tradotte in inglese per \u201cSelected passages from international authors\u201d\nMovimenti letterari.\nInoltre curava la rubrica archeologica sulla rivista \"Nuovo Sud\""}
{"id": "2045146", "revid": "712828", "url": "https://it.wikipedia.org/wiki?curid=2045146", "title": "Jewelry Bonney", "text": ""}
{"id": "2045151", "revid": "125300292", "url": "https://it.wikipedia.org/wiki?curid=2045151", "title": "Trafalgar Law", "text": ", noto semplicemente come , \u00e8 un personaggio del manga \"One Piece\", scritto e disegnato da Eiichir\u014d Oda, e delle sue opere derivate. \u00c8 il capitano dei pirati Heart, una delle Undici Supernove e il possessore del frutto del diavolo Ope Ope, che gli consente il controllo totale dei corpi e degli oggetti che si trovano all'interno del suo raggio d'azione. Nella seconda met\u00e0 della storia stringe un'alleanza con Monkey D. Rufy e la sua ciurma per abbattere Donquijote Do Flamingo e l'Imperatore Kaido.\nCreazione e sviluppo.\nIl suo nome deriva da Edward Low, navigatore e pirata inglese del diciottesimo secolo. Oda ha dichiarato di aver creato Law, e in generale le Supernove, appena prima della loro comparsa: in effetti l'aspetto fisico iniziale di Law risulta essere pressoch\u00e9 identico a quello del momento della sua introduzione. Ha inoltre affermato che non si sarebbe aspettato una popolarit\u00e0 e un'importanza simile per il personaggio di Law.\nBiografia del personaggio.\nLaw nacque nel Mare Settentrionale sull'isola di Flevance. Su di essa si raccoglieva un materiale con cui gli abitanti del luogo costruivano di tutto, il piombo ambrato, che era per\u00f2 tossico, portando gradualmente gli abitanti ad ammalarsi. Il Governo mondiale decise, quindi, di sterminare tutta la popolazione per evitare il dilagarsi della malattia; l'unico a sopravvivere fu Law, sebbene non gli rimanessero pi\u00f9 di tre anni di vita a causa dell'infezione. In seguito entr\u00f2 in contatto con il clan di Donquijote e in particolar modo Donquijote Rosinante. Affezionatosi al ragazzo, Rosinante tent\u00f2 senza successo di trovare una cura alla malattia di Law; alla fine decise di rubare il Frutto del diavolo Ope Ope, in grado di guarirlo, per farglielo mangiare. Tuttavia dopo esserci riuscito venne rintracciato e ucciso da Donquijote Do Flamingo, anch'esso interessato al frutto; prima di morire, per\u00f2, riesce a utilizzare i suoi poteri per consentire al ragazzino di fuggire. In seguito Law conobbe Bepo, Orca e Pinguino, e fond\u00f2 i pirati Heart.\nSedici anni dopo, diventato uno delle undici Supernove compare all'arcipelago Sabaody dove assiste allo scontro tra X Drake, Urouge e Killer. A seguito dell'attacco di Monkey D. Rufy ai danni di un Nobile mondiale prende parte agli scontri con la Marina e, nella fuga, libera dalla schiavit\u00f9 l'ex capitano pirata Jean Bart chiedendogli di unirsi alla sua ciurma. Successivamente affronta un Pacifista assieme alla ciurma di Eustass Kidd. Dopo la battaglia di Marineford giunge in soccorso di Rufy, recuperando lui e Jinbe e curando le loro ferite; affidatili a Boa Hancock e a Silvers Rayleigh su Amazon Lily salpa alla volta del Nuovo Mondo. \nIn seguito presenta i cuori di cento pirati al Governo mondiale, ottenendo cos\u00ec la possibilit\u00e0 di entrare nella Flotta dei Sette. Dopo aver lasciato la sua ciurma a Zo si stabilisce a Punk Hazard: su quest'isola lo scienziato Caesar Clown produce, infatti, il gas S.A.D., in grado di generare dei Frutti del diavolo artificiali che Do Flamingo rivende poi al mercato nero. Al giungere della ciurma di Cappello di paglia e della Marina sull'isola Law ingaggia uno scontro con Smoker, riuscendo a neutralizzarlo. Incontrato nuovamente Rufy, gli propone di allearsi per far cadere Kaido, eliminando la fonte dei frutti del diavolo artificiali con cui l'Imperatore sta potenziando la sua flotta. In realt\u00e0 Law \u00e8 interessato principalmente a vendicarsi di Do Flamingo per l'uccisione di Rosinante, e intende mettere il membro della Flotta dei Sette con le spalle al muro catturando Caesar. Mentre Rufy sconfigge e cattura lo scienziato, Law elimina Vergo, sottoposto di Do Flamingo, e distrugge la sala di produzione del S.A.D. Quindi lancia un ultimatum a Do Flamingo: se entro il giorno dopo avesse rinunciato al suo posto nella Flotta dei Sette, gli avrebbe riconsegnato Caesar. Letta sul giornale la notizia della sua rinuncia, l'alleanza si dirige a Dressrosa, dove Law scopre la falsit\u00e0 dell'annuncio e la trappola architettata da Do Flamingo. Dopo essere stato catturato dal membro della Flotta, viene liberato da Rufy e assieme tentano di eliminarlo: mentre Law riesce a eliminare Tr\u00e9bol, Rufy abbatte Do Flamingo. Salpati alla volta di Zo, Law si riunisce alla sua ciurma e assieme scoprono dell'invasione del Paese di Wa da parte di Kaido. Mentre alcuni membri della ciurma di Cappello di Paglia partono a salvare Sanji, rapito dall'Imperatrice Big Mom, Law e i membri rimasti salpano quindi alla volta di Wa. Quando Rufy e il resto della ciurma arriva al paese, viene avvisato da Bepo del loro arrivo. Dopo essersi ricongiunti con Rufy e Zoro, li conduce alle rovine del castello del clan Kozuki dove viene rivelata loro la verit\u00e0 su Kin'emon e i suoi compagni. Law viene poi catturato da Basil Hawkins, sottoposto di Kaido, e rinchiuso in una prigione; liberato da X Drake si unisce a Rufy, ai samurai e a Eustass Kidd all'assalto della base dell'imperatore. Qui dopo aver trovato un Poignee Griffe giunge dinanzi a Kaido e Big Mom, arrivata nel mentre sull'isola, assieme agli altri due capitani, a Zoro e a Killer.\nDescrizione.\nAspetto fisico.\nLaw \u00e8 un ragazzo magro e muscoloso, con i capelli neri e il corpo ricoperto di tatuaggi: gran parte di essi rappresentano delle figure stilizzate di cuori in omaggio a Rosinante, che era noto con il titolo di \"Corazon\". Sulle mani ha tatuata la scritta DEATH, ossia \"morte\" in inglese, con una lettera su ciascun dito a partire dai pollici. \u00c8 solito indossare un cappello bianco a macchie nere. Alla sua prima apparizione ha 24 anni.\nPersonalit\u00e0.\nLaw \u00e8 descritto come un pirata particolarmente intelligente e tattico: evita, se possibile, di lanciarsi in imprese azzardate e predilige affrontare scontri in cui ha la certezza di vincere. Ha mostrato di essere anche piuttosto lungimirante, salvando Rufy a Marineford prevedendo che avrebbe potuto aiutarlo nella sua vendetta contro Doflamingo, entrando nel mentre nella Flotta dei sette per avere libero accesso a Punk Hazard, punto nevralgico delle sue operazioni. Pur essendo noto per la sua crudelt\u00e0 \u00e8 in realt\u00e0 un uomo pronto ad aiutare il prossimo, consentendo a ex-schiavi di unirsi alla sua ciurma; in virt\u00f9 di medico, inoltre, non ama uccidere le persone.\nTaglia.\nAlla sua prima apparizione all'arcipelago Sabaody la sua taglia ammonta a 200 milioni di berry. Durante i due anni di salto temporale la sua taglia arriva a 440 milioni, per poi essere congelata all'ingresso nella Flotta dei sette. Dopo la sua espulsione viene ripristinata e portata a 500 milioni di Berry.\nPoteri.\nLaw si \u00e8 nutrito del frutto Paramisha , che consente di creare uno spazio particolare, chiamato , all'interno del quale il possessore del frutto ha il controllo totale: \u00e8 infatti in grado di fare a pezzi persone senza ucciderle e rimontarle come gli pare e piace, modificare la gravit\u00e0, generare scariche elettriche, invertire di posizione due oggetti tra loro o scambiare le personalit\u00e0 degli individui. Gli attacchi sono basati su delle vere tecniche e strumenti chirurgici, come bisturi o defibrillatori; ci\u00f2 gli ha fatto guadagnare l'appellativo di . Ha inoltre la facolt\u00e0 di donare la vita eterna a qualcuno, a spese per\u00f2 della propria. In battaglia utilizza una \"nodachi\" maledetta chiamata . Possiede poi l'ambizione dell'armatura e della percezione.\nApparizioni in altri media.\nOne Piece Novel Law.\nA Law \u00e8 stata dedicata una \"light novel\" in quattro parti sulla rivista \"One Piece Magazine\", scritta da Shuusei Sakagami. Il romanzo, intitolato \"One Piece Novel Law\", \u00e8 stato poi pubblicato sotto forma di volumetto a partire dal 3 aprile 2020 in Giappone; in Italia \u00e8 pubblicato da Star Comics a partire dal 1\u00b0 dicembre 2021. Il romanzo prende il via dopo la morte di Corazon e racconta dell'incontro tra Law, Bepo, Orca e Pinguino (gli ultimi due chiamati nel libro con i nomi originali, ossia rispettivamente Shachi e Penguin) e della loro vita con , strampalato inventore e creatore del sottomarino \"Polar Tang\", fino alla fondazione dei pirati Heart e alla loro partenza per la Rotta Maggiore.\nAltri media.\nLaw compare nel videogioco \"Jump Force\" come rappresentante dell'opera.\nAccoglienza.\nTrafalgar Law \u00e8 comparso nei sondaggi di popolarit\u00e0 della rivista \"Weekly Sh\u014dnen Jump\" come uno dei personaggi pi\u00f9 amati della serie. Nel sondaggio del 2008, nonostante allora fosse apparso da poco, si \u00e8 piazzato decimo, mentre in quello del 2014 secondo, un risultato di rilievo per un personaggio che non fa parte della ciurma protagonista della serie. Nel sondaggio del 2017 si \u00e8 piazzato al quarto posto mentre in quello del 2021 al quinto posto.\nSam Leach di Anime News Network ha affermato che la rivelazione del vero nome di Law \u00e8 stata sorprendente, ma che probabilmente essa sia stata ispirata a Oda non dal principio ma dal fatto che il personaggio fosse diventato nel frattempo estremamente popolare."}
{"id": "2045153", "revid": "1543377", "url": "https://it.wikipedia.org/wiki?curid=2045153", "title": "Ulica Knez Mihailova", "text": "Ulica Knez Mihailova, (in serbo cirillico, \u0423\u043b\u0438\u0446\u0430 \u041a\u043d\u0435\u0437 \u041c\u0438\u0445\u0430\u0438\u043b\u043e\u0432\u0430; in italiano, via Principe Mihailo) \u00e8 una strada pedonale del centro della citt\u00e0 di Belgrado, capitale della Serbia.\nUbicazione.\nLa via Knez Mihailova si trova nel cuore di Belgrado, nella municipalit\u00e0 di Stari Grad. La strada collega la Fortezza di Belgrado alle piazze della Repubblica e Terazije.\nStoria.\nIl tracciato della strada attuale ricalca l'asse viario principale dell'insediamento romano di Singidunum. Al tempo della dominazione ottomana, l'area era occupata da giardini disseminati di fontane e moschee.\nNella met\u00e0 del XIX secolo, con la conquista dell'autonomia, la zona inizi\u00f2 ad essere trasformata, e nella parte iniziale della strada fu creato un giardino privato del principe Aleksandar Kara\u0111or\u0111evi\u0107. Nel 1867 fu approvato il piano regolatore di Belgrado, che prevedeva, tra l'altro, l'apertura della via rettilinea che, da allora, assunse l'attuale conformazione. Vennero eretti i numerosi edifici che la fiancheggiano, e divenne la residenza delle pi\u00f9 importanti famiglie di Belgrado nel campo del commercio e della politica. Nel 1870 fu intitolata al principe Mihailo III Obrenovi\u0107.\nOltre ad ospitare dimore dell'alta borghesia belgradese, via Knez Mihailova divenne sede di appartamenti per la piccola borghesia e di diverse istituzioni culturali come la Biblioteca di Serbia, di societ\u00e0 finanziarie e di alcune banche: tra queste la \"Prva hrvatska \u0161tedionica\" (prima cassa di risparmio croata) vi costru\u00ec un monumentale edificio a proprio uso esclusivo. In alcuni stabili furono subito aperti alberghi e caff\u00e8. Gi\u00e0 dai primi anni di esistenza, la via divenne uno dei centri pi\u00f9 importanti di aggregazione della popolazione cittadina che s'incontrava l\u00ec sia per affari che per semplice diletto.\nDanneggiata dai bombardamenti tedeschi durante la Seconda guerra mondiale, alcuni edifici originali furono demoliti e ricostruiti seguendo le tendenze architettoniche pi\u00f9 moderne e quasi mai in linea con gli stili predominanti nell'area, che erano quello romantico e quello secessionista. Attualmente la via \u00e8 sottoposta a vincolo e protetta dalla legge per evitare nuove contaminazioni in una zona che, a parte alcune intromissioni, presenta un'unicit\u00e0 stilistica.\nIl presente.\nLa via Knez Mihailova \u00e8 stata inserita tra le zone monumentali della citt\u00e0 di Belgrado sottoposte a vincolo artistico. Oggi \u00e8 la via pedonale pi\u00f9 importante di tutto l'est europeo, visitata dai turisti e dai belgradesi per raggiungere le attrazioni della capitale serba, per incontrarsi, per gli acquisti e gli affari.\nOltre all'Accademia serba delle scienze e delle arti e alla Biblioteca della citt\u00e0 di Belgrado, lungo la via sono presenti altre istituzioni culturali, tra cui l'Instituto Cervantes e il Goethe-Institut, la galleria Singidunum sede di esposizioni artistiche.\nImportanti firme della moda internazionale come Nike, Mango, Zara, Replay, Azzaro, Cesare Paciotti, Lacoste, Benetton o Levi's hanno un negozio lungo Knez Mihailova, la via \u00e8 poi piena di ristoranti, bar, librerie, negozi di souvenir, gioiellerie e fast food.\nAnche numerose compagnie aeree hanno una sede lungo questa strada, in particolare, Aeroflot, Mal\u00e9v, Emirates, Qantas, British Airways e Air France."}
{"id": "2045155", "revid": "712828", "url": "https://it.wikipedia.org/wiki?curid=2045155", "title": "X Drake", "text": ""}
{"id": "2045156", "revid": "200568", "url": "https://it.wikipedia.org/wiki?curid=2045156", "title": "Porto della Bandita", "text": "Il porto della Bandita \u00e8 un porto di Palermo.\nPosizione.\nIl porto si trova nella zona meridionale della citt\u00e0, nel lungomare della zona di Bandita, tra lo Sperone ed Acqua dei Corsari. Il tratto di costa in cui si trova non \u00e8 altro che il centro esatto del golfo di Palermo. Nell'arenile vi sono numerose barche alcune appartenenti ai pescatori professionisti, in legno e dipinte con colori molto accesi e variopinti, le restanti sono delle barche in vetroresina, che appartengono ai pescatori dilettanti.\nStruttura.\nIl porto \u00e8 formato da due moli, uno \u00e8 diritto e l'altro forma una \"L\" entrambi misurano circa 100 m, l'arenile \u00e8 composto da sabbia molto grossa, derivante dalla frantumazione di pietre, in quanto nella zona adiacente vi era una discarica pubblica. Purtroppo questo ha causato l'insabbiamento dell'80 % del porto. Viene utilizzato da piccole imbarcazioni da diporto e non dispone di alcun servizio. Il fondale \u00e8 molto basso, e nelle adiacenze circa 50 metri, vi sono numerosi negozi quali: generi alimentari, panificio, macellaio, pescheria, bar."}
{"id": "2045160", "revid": "712828", "url": "https://it.wikipedia.org/wiki?curid=2045160", "title": "Gaimon", "text": ""}
{"id": "2045163", "revid": "712828", "url": "https://it.wikipedia.org/wiki?curid=2045163", "title": "Roshio", "text": ""}
{"id": "2045164", "revid": "125920643", "url": "https://it.wikipedia.org/wiki?curid=2045164", "title": "Jack Rodwell", "text": "Caratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n. Centrocampista difensivo e molto versatile, la sua stazza gli permette di essere efficace anche in difesa. Ha un'ottima propensione nell'inserirsi nelle difese avversarie ed \u00e8 molto bravo anche nel gioco aereo. \u00c8 dotato di un'ottima visione di gioco e senso della posizione, possiede inoltre un buon tiro dalla distanza.\nCarriera.\nClub.\nEverton.\n\u00c8 entrato nelle giovanili dell' facendo il suo debutto nell'Under-18 all'et\u00e0 di 14 anni, esordendo invece con la squadra delle riserve a 15 anni. entrando a partita in corso contro gli olandesi dell' all'et\u00e0 di 16 anni e 284 giorni.\nNel marzo del 2008 ha fatto la sua prima presenza in Premier League, prima di essere convocato per l'ultima partita della stagione, sostituendo Tim Cahill in una vittoria per 1-0 sul , Il 16 agosto del 2008 \u00e8 stato per la prima volta schierato tra l'undici di partenza dal tecnico David Moyes, rimanendo sul terreno di gioco per tutti i 90 minuti. Ha segnato il suo primo gol tra i professionisti in FA Cup, contro l', nel febbraio del 2009. \nAll'inizio della stagione 2009-2010 ha fatto la sua prima presenza dal primo minuto in una competizione europea, nella partita di Europa League giocata contro i cechi del . Nell'occasione ha segnato due gol con tiri dalla distanza, aiutando la sua squadra a raggiungere la vittoria finale per 4-0. Ha segnato il suo primo gol in Premier League nella vittoria per 3-1 dell'Everton ai danni del .\nManchester City.\nIl 12 agosto 2012 viene acquistato dal per 20 milioni di euro. In due stagioni con i \"Citizens\" disputa 16 partite, realizzando anche 2 reti (doppietta al il 19 maggio 2013), vincendo un campionato ed una Coppa di Lega. Segna le sue uniche due reti, durante l'ultima giornata di campionato (della prima stagione in azzurro) nella partita vinta 3-2 contro il Norwich City.\nSunderland e Blackburn.\nIl 5 agosto 2014 si trasferisce al per 13 milioni di euro, con cui firma un contratto di 5 anni. Il 16 agosto seguente fa il suo esordio con la nuova maglia, nel pareggio per 2-2 sul campo del . Una settimana pi\u00f9 tardi segna il suo primo gol con i \"Black Cats\", nel pareggio per 1-1 contro il .\nNell'estate 2018, rimasto svincolato, viene ingaggiato dal Blackburn Rovers, in Championship.\nSheffield United.\nDopo aver passato diversi mesi da svincolato, il 3 gennaio 2020 viene tesserato dallo , con cui si lega fino al termine della stagione.\nWestern Sydney Wanderers.\nIl 17 novembre 2021 firma per gli australiani del un contratto fino al termine della stagione.\nNazionale.\nVanta convocazioni e presenze in tutte le nazionali giovanili inglesi. Con l'Under-21 ha partecipato agli Europei di categoria nel 2009 e nel 2011. \u00c8 inoltre vice-campione europeo per l'edizione 2009.\nIl 12 novembre 2011 esordisce con la nazionale maggiore in una amichevole contro la Spagna.\nStatistiche.\nPresenze e reti nei club.\n\"Statistiche aggiornate al 28 novembre 2021.\""}
{"id": "2045165", "revid": "712828", "url": "https://it.wikipedia.org/wiki?curid=2045165", "title": "Zambai", "text": ""}
{"id": "2045166", "revid": "709565", "url": "https://it.wikipedia.org/wiki?curid=2045166", "title": "154 (numero)", "text": "Centocinquantaquattro (154) \u00e8 il numero naturale dopo il 153 e prima del 155."}
{"id": "2045167", "revid": "123496489", "url": "https://it.wikipedia.org/wiki?curid=2045167", "title": "Footloose (singolo)", "text": "Footloose \u00e8 una canzone scritta ed interpretata da Kenny Loggins nel 1984.\nIl brano.\nScritto da Loggins per la colonna sonora del film del 1984 \"Footloose\", il testo del brano racconta di un ragazzo che non pu\u00f2 fare a meno di ballare, ed incoraggia gli altri a fare lo stesso. Si tratta, grossomodo, della trama del film interpretato da Kevin Bacon.\nLa canzone fu il maggiore successo nella carriera di Loggins, ed ottenne anche una nomination agli Premi Oscar nel 1984 nella categoria Oscar alla migliore canzone, premio poi andato a \"I Just Called to Say I Love You\" di Stevie Wonder.\nKenny Loggins interpret\u00f2 il brano anche durante il concerto Live Aid al JFK Stadium a Filadelfia, il 13 luglio 1985.\nLa canzone \u00e8 stata parodiata da \"Weird Al\" Yankovic con il titolo \"Hooked on Polkas\".\nIl singolo.\nIl brano rimase per tre settimane al vertice della \"Billboard Hot 100\" dal 31 marzo al 14 aprile del 1984 e fu il primo di due canzoni tratte dalla colonna sonora del film \"Footloose\" ad arrivare alla posizione numero della classifica statunitense.\nIl video.\nIl video prodotto per il brano era composto principalmente di spezzoni del film, relativi alla coreografia estemporanea interpretata dal personaggio di Kevin Bacon nella sequenza nel magazzino, dove in realt\u00e0 era suonata un'altra canzone."}
{"id": "2045168", "revid": "767487", "url": "https://it.wikipedia.org/wiki?curid=2045168", "title": "Ambrussum", "text": "Ambrussum \u00e8 un sito archeologico romano che si trova nel sud-ovest della Francia, nella regione della Linguadoca-Rossiglione, risalente al periodo della conquista romana della Gallia. Il sito si trova lungo l'antica via Domizia, nel territorio del comune di Villetelle, lungo la riva destra del fiume Vidourle.\nStruttura del sito.\nNel sito si individuano quattro parti (da nord a sud):\nI Quartieri bassi.\nLa zona dei Quartieri bassi si trova nella parte pi\u00f9 a nord del sito. Questi sono i resti di un ostello lungo la Via Domizia destinato ad ospitare i viaggiatori. Questi ostelli erano tipicamente disposti lungo le strade principali ad intervalli di circa 30\u00a0km, che corrispondono alla distanza che veniva mediamente percorsa a piedi in un giorno. I resti sono datati intorno al 30 a.C. e furono abbandonati circa nel 240 d.C. probabilmente per una inondazione del Vidourle. Scavi effettuati nel 1994 hanno portato alla luce i resti di una caldaia di un centro termale. Sono stati ritrovati anche vari oggetti in ceramica, un forno, e un altare religioso.\nLa Via Domizia.\nLa Via Domizia era una strada romana che attraversava tutto il territorio dell'allora Gallia Narbonense congiungendo la valle del Rodano con la Spagna. Porzioni ben conservate della strada romana sono visibili in prossimit\u00e0 del ponte. Il selciato \u00e8 profondamente segnato dai solchi delle ruote dei carri che nel corso del tempo hanno scavato delle vere e proprie rotaie nelle pietre.\nIl Pont Ambrussum.\nIl Pont d'Ambrussum (o Pont Ambroix), si trova nel centro del sito, dove la Via Domizia attraversava il Vidourle. Il ponte risale al I secolo a.C. ed era in origine lungo circa 100 metri con 11 archi a tutto sesto. Ancora in uso nel Medio evo, fu parzialmente smantellato nel XIV secolo dagli abitanti di Gallargues. I vari straripamenti del fiume hanno causato nel tempo la distruzione di numerose arcate. Nel 1857 quando il ponte venne dipinto da Gustave Courbet erano ancora in piedi due arcate. L'alluvione del 1933 fece cadere la penultima arcata ed oggi ne resta in piedi una sola ben visibile nel centro del fiume.\nL'Oppidum.\nNella parte sud del sito, su una collinetta che digrada dolcemente verso la riva destra del Vidourle, si trova l'oppidum romano racchiuso dalle mura fortificate. Gli scavi effettuati in questa zona a partire dalla met\u00e0 del XVIII secolo e fino al 1967 hanno portato alla luce reperti appartenenti a varie epoche storiche. I resti pi\u00f9 antichi risalgono al Neolitico (circa 2300 a.C.), e all'et\u00e0 del Bronzo. Sono state rinvenute anche ceramiche etrusche e un pezzo di una coppa greca del VI-V secolo a.C. La vera e propria citt\u00e0 fortificata che chiamiamo oppidum risale invece al IV secolo a.C. ed \u00e8 composta da tre parti principali:"}
{"id": "2045170", "revid": "599013", "url": "https://it.wikipedia.org/wiki?curid=2045170", "title": "Rodrigo Fabri", "text": "Carriera.\nNazionale.\nHa giocato 3 partite, segnando un gol, per il Brasile"}
{"id": "2045174", "revid": "1869172", "url": "https://it.wikipedia.org/wiki?curid=2045174", "title": "Bob Dylan's Greatest Hits Vol. II", "text": "Bob Dylan's Greatest Hits Vol. II \u00e8 una raccolta di Bob Dylan del periodo 1962-1971, pubblicata dalla Columbia Records nel 1971. In Europa il disco \u00e8 uscito anche con il titolo More Bob Dylan Greatest Hits con qualche variazione dei brani inclusi.\nDescrizione.\nSi tratta di una raccolta particolarmente interessante nella discografia Dylaniana, poich\u00e9 contiene dei brani che all'epoca dell'uscita del disco erano altrimenti irreperibili nel catalogo ufficiale dell'artista: il singolo \"Watching The River Flow\", le inedite \"When I Paint My Masterpiece\", \"Tomorrow Is a Long Time\" ripresa da una esibizione di Dylan del 12 aprile 1963 alla Town Hall di New York e tre brani provenienti dalle sedute dei \"The Basement Tapes\" ri-registrate da Dylan per l'occasione: \"I Shall Be Released\", \"You Ain't Going Nowhere\", e \"Down in the Flood\".\nLa foto di Dylan che appare sulla copertina dell'album, opera del fotografo Barry Feinstein, \u00e8 tratta dall'esibizione che Bob tenne durante il \"The Concert for Bangladesh\" del 1971, manifestazione benefica voluta dall'amico George Harrison a cui Dylan partecip\u00f2 dietro invito dell'ex Beatle."}
{"id": "2045175", "revid": "30580", "url": "https://it.wikipedia.org/wiki?curid=2045175", "title": "Gran Premio d'Argentina 1956", "text": "Il Gran Premio d'Argentina 1956 fu la prima gara della stagione 1956 del Campionato mondiale di Formula 1, disputata il 22 gennaio sul Circuito di Buenos Aires.\nLa manifestazione fu vinta dalla Ferrari numero 34 guidata dall'italiano Luigi Musso (sua unica vittoria in carriera) e dal Campione del Mondo in carica Juan Manuel Fangio, al debutto sulla vettura di Maranello dopo il ritiro dalle corse della Mercedes.\nCompletano il podio il francese Jean Behra e il britannico Mike Hawthorn, entrambi su Maserati."}
{"id": "2045176", "revid": "599013", "url": "https://it.wikipedia.org/wiki?curid=2045176", "title": "Alessio Tenani", "text": "Ha partecipato a competizioni nazionali ed internazionali di orientamento sotto i colori del Gruppo Sportivo Forestale fino al 2016, ultimo anno di attivit\u00e0 della societ\u00e0 sportiva militare. Dal 2017 veste i colori della Polisportiva Masi.\nNel 2017 \u00e8 stato di nuovo convocato in nazionale per i mondiali di orienteering in Estonia."}
{"id": "2045184", "revid": "307923", "url": "https://it.wikipedia.org/wiki?curid=2045184", "title": "Vegapunk", "text": ""}
{"id": "2045188", "revid": "1305772", "url": "https://it.wikipedia.org/wiki?curid=2045188", "title": "Corgi", "text": ""}
{"id": "2045193", "revid": "712828", "url": "https://it.wikipedia.org/wiki?curid=2045193", "title": "Kayme", "text": ""}
{"id": "2045198", "revid": "656701", "url": "https://it.wikipedia.org/wiki?curid=2045198", "title": "155 (numero)", "text": "Centocinquantacinque (155) \u00e8 il numero naturale dopo il 154 e prima del 156."}
{"id": "2045199", "revid": "712828", "url": "https://it.wikipedia.org/wiki?curid=2045199", "title": "Bellmer", "text": ""}
{"id": "2045200", "revid": "599013", "url": "https://it.wikipedia.org/wiki?curid=2045200", "title": "Jose Baxter", "text": "Biografia.\nIl 5 ottobre 2009, quando era ancora minorenne, \u00e8 stato arrestato con l'accusa di possesso illegale di cannabis e denaro falso. Qualche giorno dopo \u00e8 stato rilasciato per mancanza di prove.\nCarriera.\nCresciuto nelle giovanili dell'Everton, Baxter ha fatto il suo esordio da professionista il 16 agosto 2008, all'et\u00e0 di 16 anni e 191 giorni, nella partita di Premier League persa per 2-3 contro il Blackburn Rovers a Goodison Park, diventando cos\u00ec il pi\u00f9 giovane calciatore ad avere mai indossato la maglia dei \"Tophees\".\nIl 23 settembre 2011 \u00e8 stato ceduto in prestito al Tranmere Rovers, squadra militante in Football League One (terza divisione inglese). Nel mese di gennaio ha fatto ritorno ai \"Tophees\".\nIl 14 settembre 2012, alla scadenza del contratto con l'Everton, si \u00e8 trasferito all'Oldham Athletic, con cui ha segnato 17 gol in 50 partite tra campionato e coppe.\nIl 29 agosto 2013 \u00e8 stato acquistato dallo Sheffield United per circa un milione di euro. Il 16 maggio 2015 \u00e8 risultato positivo ad un test anti-doping della Football Association (FA) ed \u00e8 stato sospeso dall'attivit\u00e0 calcistica per tre mesi. Il 19 febbraio 2016 ha fallito un secondo test anti-doping ed \u00e8 stato quindi messo fuori rosa dallo Sheffield United; l'11 luglio seguente \u00e8 stato punito dalla FA con una squalifica di un anno, che gli ha fatto saltare tutta la stagione 2016-2017.\nIl 1\u00ba luglio 2017, alla scadenza del suo contratto con lo Sheffield United, ha fatto ritorno all'Everton dopo cinque anni.\nIl 19 luglio 2018 \u00e8 stato ingaggiato dall'Oldham Athletic, squadra in cui aveva gi\u00e0 militato nella stagione 2012-2013.\nIl 25 luglio 2019 si \u00e8 trasferito al Plymouth Argyle.\nStatistiche.\nPresenze e reti nei club.\n\"Statistiche aggiornate al 20 luglio 2018.\""}
{"id": "2045205", "revid": "83531", "url": "https://it.wikipedia.org/wiki?curid=2045205", "title": "Omero Ciai", "text": "Biografia.\nNacque a Roma, nel quartiere Trastevere, nel 1923, primo dei cinque figli di Mariano Ciai e Ines Passariello.\nFin da giovanissimo fu appassionato di alpinismo (una via ferrata sul Corno Piccolo del Gran Sasso, da lui aperta, porta il suo nome).\nStudente di ingegneria, dopo l'entrata dell'Italia nella Seconda guerra mondiale si arruol\u00f2 volontario tra gli alpini, divenendo sottotenente di complemento.\nAl momento dell'Armistizio di Cassibile tra Italia, Gran Bretagna e USA (8 settembre 1943), fu catturato dai tedeschi e deportato in Germania. Qui fu inquadrato nella Divisione Alpina Monterosa, facente parte dell'Esercito Nazionale Repubblicano della RSI.\nQuando, nel luglio del 1944, la Divisione alpina \"Monterosa\" fu trasferita in Italia, con alcuni suoi uomini lasci\u00f2 l'esercito repubblichino e raggiunse le Brigate Garibaldi in Valle d'Aosta. Tra i partigiani assunse il nome di battaglia di \"Maitardi\".\nIn seguito fu inviato in Liguria presso la Brigata (poi Divisione) Garibaldi \"Coduri\". Qui fu promosso capitano prima e poi vicecomandante, nonch\u00e9 capo di stato maggiore della Brigata \"Dall'Orco\".\nCatturato, fu ucciso dopo lunghi tormenti in una data incerta: infatti la motivazione della medaglia d'oro al V.M. riporta la data del 22 gennaio 1945, mentre la targa della via di Genova a lui intitolata riporta la data 6 febbraio 1945."}
{"id": "2045206", "revid": "767487", "url": "https://it.wikipedia.org/wiki?curid=2045206", "title": "Mbale", "text": "Mbale \u00e8 il capoluogo del Distretto di Mbale in Uganda orientale. Si trova a 190 km nord est di Kampala, vicino al monte Elgon.\nPopolazione.\nLa popolazione comprende i membri del gruppo etnico \"Gishu\", principalmente i \"Bamasaaba\" e i \"Bagisu\".\nL'associazione umanitaria PONT (Partnerships Overseas Networking Trust) ha creato un collegamento con la citt\u00e0 di Pontypridd.\nLo scopo \u00e8 quello di costruire rapporti diretti in modo da aumentare la capacit\u00e0 e l'amministrazione degli abitanti di Mbale aiutando le comunit\u00e0 pi\u00f9 povere.\nLuoghi di culto.\nMbale \u00e8 sede di un'Universit\u00e0 islamica. \nVi \u00e8 inoltre una piccola comunit\u00e0 di religione ebraica, gli \"Abayudaya\", composta da circa 500 persone che vivano intorno alla sinagoga Mos\u00e8. "}
{"id": "2045211", "revid": "712828", "url": "https://it.wikipedia.org/wiki?curid=2045211", "title": "Genzo", "text": ""}
{"id": "2045213", "revid": "729019", "url": "https://it.wikipedia.org/wiki?curid=2045213", "title": "Wizards of Mickey (gioco di carte)", "text": "Wizards of Mickey: Gioco di Carte Collezionabili o WoM GCC \u00e8 un gioco di carte collezionabili, basato su personaggi e luoghi della saga dei fumetti \"Wizards of Mickey\", sviluppato da Andrea Chiarvesio. I mazzi e le bustine si possono trovare nelle edicole e gi\u00e0 alcuni tornei sono stati organizzati.\nStoria.\nIl gioco \u00e8 stato sviluppato nel 2007 da Andrea Chiarvesio, contattato da Andrea Mazzolani della New Media, per sviluppare un gioco basato sulla saga \"Wizards of Mickey\", con la collaborazione dell'autore della saga, Stefano Ambrosio. L'edizione italiana \u00e8 stata pubblicata nel 2008 ed a questa \u00e8 seguita un'edizione in lingua francese pubblicata da IELLO l'anno successivo\nHa ricevuto il premio Best of Show all'edizione 2008 del Lucca Comics and Games \u00e8 stato premiato come miglior gioco collezionabile.\nRegolamento.\nComponenti.\nOgni giocatore deve possedere le seguenti carte:\nTutti i tipi di carte hanno un colore: blu, rosso, verde, giallo, nero, multicolore (due colori assieme)\nScopo del gioco.\nLo scopo del gioco \u00e8 quello di conquistare sei Diamagic, dei cristalli magici rappresentati da tessere. Ad inizio partita devono essere disponibili dodici Diamagic (tre azzurri, tre verdi, tre gialli e tre rossi \u2014 non esistono Diamagic neri). Appena un giocatore conquista il suo sesto Diamagic la partita finisce e viene vinta da quest'ultimo.\nPreparazione.\nA inizio partita i giocatori:\nUso delle Magie.\nLa partita \u00e8 divisa in una serie di sfide per la conquista dei Diamagic. In ogni sfida i giocatori si alternano giocando una delle proprie carte magia ponendola di fronte a uno dei suoi maghi, che non deve avere gi\u00e0 lanciato magie in quella sfida. La Sfida termina appena tutti i tre Maghi di entrambi i giocatori hanno lanciato una Magia a testa.\nNon appena una magia viene giocata il suo effetto si attiva immediatamente (salvo diversamente specificato). Alcune magie (dette Semplici) non hanno effetti speciali e il loro valore non varia, altre attivano un effetto che pu\u00f2 far aumentare o diminuire il suo valore in base al valore del mago che la lancia la magia e/o in base al castello. Al termine della sfida il valore di tutte le carte Magia viene sommato e il giocatore con il totale maggiore vince i Diamagic assegnato al castello.\nAlcuni effetti possono permettere di lanciare nascoste le Magie. Le Magie nascoste vanno messe coperte dietro al Mago e sono immuni agli effetti (salvo diversamente specificato). Le Carte Magia nascoste possono essere guardate dal proprietario in qualsiasi momento.\nVarianti.\nI tre Maghi possono appartenere a tre team differenti, sottraendo 1 al totale della Potenza Magica Finale della propria Squadra al termine di ogni sfida per ogni team differente presente nella Squadra stessa."}
{"id": "2045215", "revid": "656701", "url": "https://it.wikipedia.org/wiki?curid=2045215", "title": "156 (numero)", "text": "Centocinquantasei (156) \u00e8 il numero naturale dopo il 155 e prima del 157."}
{"id": "2045217", "revid": "712828", "url": "https://it.wikipedia.org/wiki?curid=2045217", "title": "Higuma", "text": ""}
{"id": "2045220", "revid": "712828", "url": "https://it.wikipedia.org/wiki?curid=2045220", "title": "Kuina", "text": ""}
{"id": "2045221", "revid": "599013", "url": "https://it.wikipedia.org/wiki?curid=2045221", "title": "Alejandro Correa", "text": "Ha giocato per la Nazionale uruguagia Under-20, con convocazione per il Mondiale di categoria del 1999 in Nigeria, in cui l'Uruguay si piazz\u00f2 al quarto posto. Ha giocato 12 partite in serie A nelle file del Brescia, il suo esordio avvenne il 3 dicembre 2000 in Verona- Brescia (2-1). Gioc\u00f2 alcune gare in prestito in Serie C1, 7 nella Fermana e 12 con una rete a Martina Franca."}
{"id": "2045222", "revid": "767487", "url": "https://it.wikipedia.org/wiki?curid=2045222", "title": "Mike Riordan", "text": ""}
{"id": "2045223", "revid": "436907", "url": "https://it.wikipedia.org/wiki?curid=2045223", "title": "In un mare di noia", "text": "In un mare di noia \u00e8 un singolo del gruppo musicale italiano Negrita, l'unico estratto dal terzo album in studio \"XXX\" e pubblicato nel 1997."}
{"id": "2045225", "revid": "1982", "url": "https://it.wikipedia.org/wiki?curid=2045225", "title": "158 (numero)", "text": "Centocinquantotto (158) \u00e8 il numero naturale dopo il 157 e prima del 159."}
{"id": "2045227", "revid": "2149408", "url": "https://it.wikipedia.org/wiki?curid=2045227", "title": "Makino", "text": ""}
{"id": "2045229", "revid": "656701", "url": "https://it.wikipedia.org/wiki?curid=2045229", "title": "159 (numero)", "text": "Centocinquantanove (159) \u00e8 il numero naturale dopo il 158 e prima del 160."}
{"id": "2045230", "revid": "712828", "url": "https://it.wikipedia.org/wiki?curid=2045230", "title": "Nojiko", "text": ""}
{"id": "2045232", "revid": "712828", "url": "https://it.wikipedia.org/wiki?curid=2045232", "title": "Zef", "text": ""}
{"id": "2045234", "revid": "122007655", "url": "https://it.wikipedia.org/wiki?curid=2045234", "title": "Thomas Woodstock, I duca di Gloucester", "text": "Origine.\nUltimogenito (ottavo figlio maschio) del re d'Inghilterra e duca d'Aquitania, Edoardo III e di Filippa di Hainaut, figlia di Guglielmo il Buono, conte di Hainaut e Olanda e di Giovanna di Valois, nipote di Filippo III di Francia.\nBiografia.\nThomas (o Tommaso) nacque presso Woodstock Palace, nell'Oxfordshire, dopo che sua madre, la regina Filippa, ultraquarantenne, aveva partorito tre figli (due maschi e una femmina) che non erano riusciti a sopravvivere. Fu il quinto dei figli maschi del re d'Inghilterra Edoardo III che raggiunsero la maggiore et\u00e0.\nNel 1376, dopo aver sposato Eleanor de Bohun (1366-1399), figlia di Humphrey di Bohun, 7\u00ba conte di Hereford, e di Giovanna Fitzalan, eredit\u00f2, alla morte di suo suocero, il titolo di conte di Essex.\nNel 1377, alla morte del padre Edoardo III, sal\u00ec al trono, Riccardo II, di dieci anni, il figlio di suo fratello primogenito, il principe del Galles, Edoardo, morto l'anno prima. Tommaso non fece parte della cerchia dei consiglieri del re, come suo fratello Giovanni di Gand, che ben presto divenne il miglior consigliere del re. In compenso, sempre in quell'anno, all'et\u00e0 di ventidue anni, Thomas venne insignito del titolo di conte di Buckingham.\nNel 1380, Tommaso a capo di una spedizione in Francia guid\u00f2 le truppe inglesi da Calais alla Bretagna, per portare aiuto al duca di Bretagna, Giovanni V \"il Conquistatore\"; ci\u00f2 gli diede una notoriet\u00e0 che lo rese molto popolare e amato dal pubblico. Nello stesso anno, la cognata, la sorella di sua moglie, Maria di Bohun (1368-1394), spos\u00f2 suo nipote, Enrico di Bolingbroke (o Lancaster), il futuro re Enrico IV.\nInfine, nel 1385, Tommaso ricevette il titolo di duca di Aumale e quello di duca di Gloucester.L'anno dopo, nel luglio 1386, suo fratello, Giovanni di Gand, part\u00ec per la penisola iberica, per cui, Tommaso, cercando di colmare il vuoto lasciato da Giovanni, fu coinvolto nella vita politica del regno, divenendo il capo del partito dei grandi del regno, spesso in conflitto col re, Riccardo II (nipote di Thomas), mentre l'altro suo fratello maggiore, Edmondo, primo duca di York, rimase in secondo piano.Thomas era il leader di un gruppo di influenti aristocratici chiamati \"Lords Appellant\" (\"Lord Appellanti\") che chiedevano di continuare la guerra contro la Francia e di allontanare il consigliere, Robert de Vere, IX conte di Oxford di sostituire il Cancelliere d'Inghilterra, Michael de la Pole, I conte di Suffolk. Mentre il de Vere fu esiliato in Irlanda (Riccardo lo nomin\u00f2 duca d'Irlanda) il re dovette accettare che il Conte di Suffolk, nel 1387, fosse sostituito dal fratello del conte di Arundel e poi fosse giudicato, multato e messo in carcere, per un breve periodo. Il re chiuse i lavori del parlamento e si mise a percorrere tutte le contee, cercando appoggi, rientr\u00f2 a Londra, solo nel novembre 1387. Riccardo dispose l'arresto del Conte di Arundel, uno dei leader dei Lord Appellanti, mentre il duca d'Irlanda, de Vere, aveva raccolto un esercito, nel Cheshire, e si diresse verso Londra ma, il 20 dicembre, fu sopraffatto dalle forze dei predetti Lord a Radcot Bridge, nell'Oxfordshire ed il sovrano fu costretto a sottomettersi completamente, correndo il rischio di essere deposto.\nNel 1388 il parlamento inglese si riun\u00ec il 3 febbraio e, noto come il \"cattivo parlamento\", concluse i suoi lavori il 4 giugno, mise sotto accusa l'operato del re e dei suoi consiglieri. Riccardo cerc\u00f2 di invalidare i capi d'accusa attraverso il parere di eminenti giuristi, ma gli fu risposto che la camera dei lord non era vincolata n\u00e9 al diritto romano n\u00e9 ad alcun giudice di grado inferiore, per cui i consiglieri vennero giudicati sulla base dei capi d'accusa e condannati (otto furono giustiziati per tradimento e gli altri furono esiliati). Eliminati gli impopolari consiglieri di Riccardo II per undici mesi l'Inghilterra rimase sotto il controllo del partito degli accusatori, con il monarca spogliato di quasi tutta la sua autorit\u00e0. Pare che in questo periodo Tommaso propose di destituire il re Riccardo, ma la sua proposta non fu accolta dalla maggioranza dei \"Lord Appellanti\".\nCon il ritorno di suo fratello Giovanni dalla penisola iberica, nel 1389, l'influenza di Tommaso, sui grandi del regno, diminu\u00ec e la situazione si stabilizz\u00f2, permettendo a re Riccardo di portare avanti la politica di pace con la Francia, che Tommaso aveva sempre ostacolato\nQuando Riccardo II decise di liberarsi dei \"Lord Appellanti\" che avevano limitato il suo potere, negli ultimi dieci anni, nel luglio 1397, i fratelli di Tommaso, Edmondo e Giovanni approvarono la decisione. Thomas de Beauchamp, XII conte di Warwick fu arrestato il 10 luglio, Tommaso duca di Gloucester fu convocato a Londra il giorno dopo ed inviato a Calais, mentre Richard FitzAlan, XI conte di Arundel, si arrese al re poco dopo. Fu riunito il parlamento e i tre furono giudicati e condannati per tradimento. Thomas, duca di Gloucester, che pure aveva accettato le accuse, fu arrestato presso Calais e, molto probabilmente, fu ucciso (giustiziato), in prigionia, sempre a Calais.I titoli e le terre furono confiscate, per cui il figlio, Humphrey, non pot\u00e9 succedergli.La moglie Eleonora, che, nel 1384, era stata insignita dell'ordine della giarrettiera, dopo la morte di Tommaso, si fece suora e si ritir\u00f2 nell'abbazia di Barking\nMatrimonio e figli.\nTommaso da Eleonora ebbe cinque figli:"}
{"id": "2045236", "revid": "307923", "url": "https://it.wikipedia.org/wiki?curid=2045236", "title": "Roji", "text": ""}
{"id": "2045237", "revid": "1573940", "url": "https://it.wikipedia.org/wiki?curid=2045237", "title": "Sorex", "text": "Sorex () \u00e8 un genere di toporagni della famiglia dei Soricidi comprendente la maggior parte dei \"toporagni\" propriamente detti.\nDescrizione.\nDimensioni.\nAl genere appartengono toporagni di piccole dimensioni con una lunghezza della testa e del corpo tra 46 e 100\u00a0mm, la lunghezza della coda tra 25 e 82\u00a0mm e un peso fino a 18\u00a0g. Il toporagno pigmeo \u00e8 considerato il pi\u00f9 piccolo mammifero vivente americano.\nCaratteristiche craniche e dentarie.\nIl cranio \u00e8 delicato, basso, largo e con una scatola cranica relativamente grande, mentre il rostro \u00e8 sottile ed appuntito. Quasi tutti i denti presentano una pigmentazione rossastra sulle cuspidi. Gli incisivi anteriori superiori sono ingranditi e con una cuspide supplementare posteriore, simile nelle dimensioni ai due denti unicuspidati contigui, ossia il secondo e terzo incisivo. I due primi premolari sono ridotti, con il secondo pi\u00f9 piccolo del primo e situato pi\u00f9 esternamente rispetto agli altri. Il terzo premolare \u00e8 ben sviluppato e simile in struttura ai molari, i quali esibiscono la caratteristica disposizione delle cuspidi a W. Nella mandibola gli incisivi anteriori sono allungati e praticamente disposti orizzontalmente, a forma di scalpello e con il bordo tagliente dentellato.\nSono caratterizzati dalla seguente formula dentaria:\nAspetto.\nLa pelliccia \u00e8 relativamente corta, liscia e densa e la maggior parte delle specie effettua una muta tra l'inverno e la primavera. Il colore generale varia dal grigiastro al bruno-rossastro o nerastro ed \u00e8 pi\u00f9 chiaro ventralmente, talvolta con una striscia dorsale pi\u00f9 scura. Il muso \u00e8 allungato ed affusolato, ricoperto all'estremit\u00e0 di lunghe vibrisse. Gli occhi sono piccoli e le orecchie sono visibili ma poco sviluppate. Gli arti sono gracili e tutte le zampe suno munite di cinque dita, ognuna provvista di un artiglio affilato e schiacciato lateralmente. La coda \u00e8 sottile e finemente ricoperta di peli, lunga pi\u00f9 o meno la met\u00e0 della testa e del corpo. Le femmine hanno tre o quattro paia di mammelle.\nDistribuzione e habitat.\nL'areale di questo genere comprende l'intera Ecozona paleartica dal Portogallo al Giappone e quella neartica, dall'Alaska fino al Guatemala a sud.\nVivono nelle aree temperate ed artiche dell'Emisfero settentrionale, dove preferiscono le zone pi\u00f9 umide.\nTassonomia.\nIl genere \u00e8 suddiviso in tre sottogeneri e 80 specie:\nSottogenere Otisorex () - Le orecchie sono relativamente grandi e prominenti. Il naso \u00e8 allungato.\nSottogenere Sorex - Le orecchie sono relativamente corte e parzialmente nascoste nella pelliccia. Il naso non \u00e8 estremamente allungato.\nSottogenere Ognevia () - Una grossa dentellatura accessoria \u00e8 presente sulla superficie degli incisivi superiori anteriori.\n\"Incertae sedis\" - Gli appartenenti a questo gruppo hanno caratteristiche comuni ad entrambi i sottogeneri principali.\nRecenti studi molecolari hanno rafforzato la distinzione tra i due sottogeneri principali, evidenziando una linea evolutiva comprendente i membri del genere Otisorex, sviluppata nel Continente americano e diffusasi successivamente nella Siberia nord-orientale."}
{"id": "2045239", "revid": "656701", "url": "https://it.wikipedia.org/wiki?curid=2045239", "title": "160 (numero)", "text": "Centosessanta (160) \u00e8 il numero naturale dopo il 159 e prima del 161."}
{"id": "2045240", "revid": "729019", "url": "https://it.wikipedia.org/wiki?curid=2045240", "title": "Dorton", "text": "Dorton \u00e8 un paese di 163 abitanti della contea del Buckinghamshire, in Inghilterra."}
{"id": "2045241", "revid": "124123", "url": "https://it.wikipedia.org/wiki?curid=2045241", "title": "Akihiko Tago", "text": "Vive a Tsuyama (Okayama). Collabora con la \"Variable Star Observers League in Japan\" con il codice Tag .\nScoperte.\nAkihiko Tago ha scoperto o coscoperto tre comete e cinque nove. In ordine cronologico di scoperta:\nTago \u00e8 stato scopritore indipendente della C/1970 U1 Suzuki-Sato-Seki . Gli \u00e8 attribuita anche la scoperta indipendente della nova V459 Vul , ma ci\u00f2 non risulta dalla lista ufficiale delle nove .\nNel 2006 Tago \u00e8 stato il primo scopritore di un \"micro-lensing\" al di fuori del nucleo della nostra galassia, della Grande Nube di Magellano e della Piccola Nube di Magellano: la stella \"GSC 3656-1328\" improvvisamente aument\u00f2 di oltre quattro magnitudini in due settimane e in altre due settimane torn\u00f2 alla luminosit\u00e0 usuale: una stella di tipo nana rossa o nana bruna era passata esattamente davanti GSC 3656-1328 e la gravit\u00e0 di questa stella durante il suo transito davanti a GSC 3656-1328 diresse pi\u00f9 luce verso la Terra facendo aumentare il suo splendore apparente .\nRiconoscimenti.\nIn suo onore l'asteroide \u00e8 stato chiamato 7830 Akihikotago ."}
{"id": "2045244", "revid": "656701", "url": "https://it.wikipedia.org/wiki?curid=2045244", "title": "161 (numero)", "text": "Centosessantuno (161) \u00e8 il numero naturale dopo il 160 e prima del 162."}
{"id": "2045247", "revid": "1494169", "url": "https://it.wikipedia.org/wiki?curid=2045247", "title": "Ciglione", "text": "Personaggi\nToponimi"}
{"id": "2045248", "revid": "913245", "url": "https://it.wikipedia.org/wiki?curid=2045248", "title": "Lidia \u0218imon", "text": ""}
{"id": "2045249", "revid": "712828", "url": "https://it.wikipedia.org/wiki?curid=2045249", "title": "Nefertari Cobra", "text": ""}
{"id": "2045250", "revid": "767487", "url": "https://it.wikipedia.org/wiki?curid=2045250", "title": "Kevin Ratcliffe", "text": ""}
{"id": "2045251", "revid": "287204", "url": "https://it.wikipedia.org/wiki?curid=2045251", "title": "Lidia Simon", "text": ""}
{"id": "2045252", "revid": "656701", "url": "https://it.wikipedia.org/wiki?curid=2045252", "title": "162 (numero)", "text": "Centosessantadue (162) \u00e8 il numero naturale dopo il 161 e prima del 163."}
{"id": "2045253", "revid": "599013", "url": "https://it.wikipedia.org/wiki?curid=2045253", "title": "Dwight Davis", "text": ""}
{"id": "2045255", "revid": "124278071", "url": "https://it.wikipedia.org/wiki?curid=2045255", "title": "Ho imparato a sognare (Negrita)", "text": "Ho imparato a sognare \u00e8 il quarto ed ultimo singolo estratto da \"XXX\", il terzo album della rock band Negrita.\n\u00c8 incluso nella colonna sonora del film Tre uomini e una gamba."}
{"id": "2045260", "revid": "767487", "url": "https://it.wikipedia.org/wiki?curid=2045260", "title": "Buckcherry", "text": "I Buckcherry sono una band sleaze rock di Los Angeles formatasi nel 1995 e nominata ai Grammy. Prima dello scioglimento, avvenuto nell'estate 2002, la band ha pubblicato l'album di debutto omonimo, nel 1999, e \"Time Bomb\", nel 2001.\nNel 2005 il cantante Josh Todd ed il chitarrista solista Keith Nelson hanno formato una nuova band con il nome Buckcherry, pubblicando il 16 aprile 2006 un nuovo album, intitolato \"15\", che contiene le hit \"\"Crazy Bitch\" e \"Sorry\"\". Quest'ultima \u00e8 giunta nella top ten della Billboard Hot 100, la classifica dei 100 singoli pi\u00f9 venduti e pi\u00f9 trasmessi dalle radio negli Stati Uniti.\nStoria.\nGli inizi e il successo (1997-2002).\nI Buckcherry si formarono dopo che il cantante Josh Todd incontr\u00f2 il chitarrista Keith Nelson in un negozio di tatuaggi. Entrambi si resero conto del loro amore comune per gli AC/DC. Il duo registr\u00f2 qualche demo prima dell'entrata nel gruppo da parte del bassista Jonathan Brightman e del batterista Devon Glenn, che port\u00f2 alla formazione degli Sparrow. Gli sparrow cominciarono ad esibirsi nei locali di Hollywood, ottenendo un forte seguito grazie al loro rock 'n' roll vecchio stile, e poco dopo vennero messi sotto contratto dalla major DreamWorks Records. La band cambi\u00f2 nome in Buckcherry dopo aver ricevuto una lettera da parte di un'etichetta discografica chiamata Sparrow, che minacciava di intentare una causa legale se non avessero cambiato nome. Anche se Buckcherry \u00e8 un anagramma di Chuck Berry, il gruppo ha dichiarato di essere stato ispirato da una drag queen chiamata Buck Cherry. La band ha pubblicato il loro album omonimo di debutto nel 1999 diventato poi disco d'oro. L'album, prodotto da Terry Date, gi\u00e0 produttore di Soundgarden e Pantera include le tre rock hits \"lit up\", \"For The Movies\" e \"Check Your Head\". Dopo l'entrata nel gruppo del chitarrista ritmico Yogi Lonich nel 1999, I Buckcherry iniziarono un lungo tour per supportare il loro album di debutto, aprendo i concerti di Lenny Kravitz nel 1999, prima di tornare in studio nel 2000 per registrare il loro secondo album Time Bomb. Purtroppo questo non ottenne molto successo e venne molto criticato. Allmusic fece notare che \"per un secondo album, \u00e8 davvero sorprendente scoprire quanto gi\u00e0 siano disperati e nichilisti\". Nella primavera del 2000 aprirono i concerti degli AC/DC. Nell'agosto del 2001, a causa delle tensioni interne al gruppo, tutti i componenti decisero di abbandonare il gruppo lasciando Josh Todd e Keith Nelson da soli. I due non si scoraggiarono e decisero di portare avanti il progetto Buckcherry iniziando le registrazioni di un terzo album, durante il quale per\u00f2 anche Keith Nelson decise di lasciare il gruppo, portando allo scioglimento dello stesso.\nDopo lo scioglimento (2002-2004).\nNel 2002 Josh Todd e Keith Nelson suonarono insieme con gli ex membri dei Guns N' Roses Slash, Duff McKagan e Matt Sorum al Randy Castillo Benefit Concert. In seguito, Josh Todd si un\u00ec al gruppo messo in piedi dai gi\u00e0 citati tre ex membri dei Guns, ma dopo un mese di lavoro in studio e una decina di canzoni registrate, viene bruscamente licenziato da Slash. Todd dir\u00e0 della vicenda: \"\u00c8 stato incredibile, la band si stava sbattendo, poi un giorno \u00e8 arrivato Slash e ha buttato tutto l'intero lavoro\". In risposta, nella sua autobiografia Slash spiegher\u00e0 che la voce di Todd non era quella adatta per il progetto e in seguito venne scelto Scott Weiland come frontman del gruppo che divenne noto come Velvet Revolver.\nKeith Nelson invece, continu\u00f2 la sua carriera come produttore discografico e occasionalmente come songwriter apparendo insieme a Todd tra gli autori della canzone dei Velvet Revolver Dirty Little Thing.\nNel 2003 esce il primo, e fino ad ora unico, album solista di Josh Todd intitolato You Made Me.\nLa Reunion (2005-2012).\nNel 2005 Josh Todd si riunisce a Keith Nelson riformando i Buckcherry insieme ai tre nuovi membri Stevie D., Jimmy Ashurst, and Xavier Muriel.\nL'anno seguente esce l'atteso nuovo album 15 che riporta i Buckcherry al successo portandoli vincere dischi di platino sia negli Stati Uniti che in Canada. Il disco contiene ottime canzoni come Next 2 You, Everything, Sorry, Broken Glass ma soprattutto l'hit single Crazy Bitch che arriva alle vette delle 'singles pop chart' raggiungendo il doppio disco di platino.\nNel 2008 la band annuncia la propria presenza insieme a gruppi come Papa Roach, e Trapt al Crue Fest tour, un festival che vede come organizzatori ed headliner i M\u00f6tley Cr\u00fce. Nello stesso anno esce Black Butterfly, quarto lavoro della band, che debutta al numero 8 della top 200 charts. Tra il 2008 e il 2009 la band gira il mondo continuamente in tour, suonando insieme a Kiss, The 69 Eyes, Dead Superstar, Limp Bizkit, Lacuna Coil e molti altri.\nNel settembre del 2009 pubblicano il primo album dal vivo Live &amp; Loud 2009, registrato nel maggio dello stesso anno durante il loro tour in Canada.\nIl 2010 \u00e8 l'anno di \"All Night Long\", quinto lavoro in studio che, trainato dal singolo intitolato come l'album, debutta al decimo posto della Top 200 Billboard Chart risultando l'album rock che ha venduto di pi\u00f9 nella prima settimana dall'uscita in quell'anno.\nL'anno seguente partono per lo J\u00e4germeister Music Tour insieme a Hellyeah e All That Remains.\nNel 2012 appaiono nella colonna sonora del film \"The Avengers\", con la canzone intitolata \"Wherever I Go\".\n\"Confessions\" (2012-2014).\nNel 2013, pubblicano il loro sesto album, intitolato \"Confessions\".\n\"Rock 'N' Roll\" (2015-presente).\nIl 2 giugno 2015 viene annunciata la data di pubblicazione di \"Rock 'N' Roll\", settimo album in studio del gruppo, prevista per il 21 agosto 2015."}
{"id": "2045261", "revid": "712828", "url": "https://it.wikipedia.org/wiki?curid=2045261", "title": "Konis", "text": ""}
{"id": "2045262", "revid": "1883722", "url": "https://it.wikipedia.org/wiki?curid=2045262", "title": "171 (numero)", "text": "Centosettantuno (171) \u00e8 il numero naturale dopo il 170 e prima del 172."}
{"id": "2045263", "revid": "712828", "url": "https://it.wikipedia.org/wiki?curid=2045263", "title": "Pagaya", "text": ""}
{"id": "2045266", "revid": "599013", "url": "https://it.wikipedia.org/wiki?curid=2045266", "title": "Freddie Boyd", "text": ""}
{"id": "2045268", "revid": "154893", "url": "https://it.wikipedia.org/wiki?curid=2045268", "title": "Borneolo", "text": "Il borneolo \u00e8 un composto organico biciclico appartenente alla famiglia dei terpeni. In questo composto il gruppo ossidrilico \u00e8 sistemato in posizione \"endo\". L'isoborneolo \u00e8 il corrispondente isomero \"eso\".\nIl borneolo \u00e8 facilmente ossidabile nel corrispondente chetone, la canfora. Uno dei suoi nomi storici \u00e8 \"canfora del Borneo\", da cui il nome attuale.\nIl borneolo pu\u00f2 essere sintetizzato per riduzione della canfora secondo la reazione di Meerwein-Ponndorf-Verley. La riduzione della canfora con sodio boroidruro produce invece l'isoborneolo.\nDel borneolo esistono due enantiomeri, ciascuno contraddistinto da un proprio numero CAS. L'enetiomero presente in natura \u00e8 quello destrogiro e lo si trova in diverse specie di Artemisia, Dipterocarpaceae, \"Blumea balsamifera\" e \"Kaempferia galanga\"\".\"\nIl borneolo trova impiego nella medicina tradizionale cinese. Viene anticamente menzionato nel \"Bencao Gangmu\".\nIl borneolo \u00e8 contenuto in molti oli essenziali ed \u00e8 un repellente per gli insetti."}
{"id": "2045271", "revid": "697352", "url": "https://it.wikipedia.org/wiki?curid=2045271", "title": "180 (numero)", "text": "Centottanta (180) \u00e8 il numero naturale dopo il 179 e prima del 181."}
{"id": "2045275", "revid": "125451835", "url": "https://it.wikipedia.org/wiki?curid=2045275", "title": "Duncan Ferguson", "text": "Caratteristiche tecniche.\nGiocatore.\nDuncan era famoso per il suo stile di gioco competitivo e duro, che sfoci\u00f2 in ben nove cartellini rossi ed una sentenza di tre mesi di prigionia per una aggressione, sul campo, nel 1995.\nCarriera.\nGiocatore.\nClub.\nCominci\u00f2 la sua carriera al Carse Thistle prima che il gli offrisse nel 1990 il suo primo contratto da professionista.\nNel 1993 si trasfer\u00ec a Glasgow, sponda Rangers, per la allora cifra record di 4 milioni di sterline. La sua carriera al di fuori dei confini nazionali, quelli scozzesi, fu in Inghilterra dove gioc\u00f2 fondamentalmente per l'Everton (dal 1994 al 1998 e dal 2000 al 2006) con una piccola parentesi al Newcastle United (dal 1998 al 2000). Dopo la sua ultima stagione in Premier League con la casacca dei toffeemen nel 2006, Ferguson si ritira ufficialmente dal calcio giocato.\nDurante la sua carriera, Ferguson ha vinto una FA Cup con l'Everton nel 1995, giocato i preliminari di Champions League nel 2005, sempre con l'Everton, e partecipato alla Coppa UEFA nel 1999 con il Newcastle e nel 2005 con i blues di Liverpool. Ferguson \u00e8 tuttora il miglior marcatore scozzese della Premier League di tutti i tempi, con 68 reti segnate.\nNazionale.\nVanta 7 presenze senza reti con la Nazionale scozzese, collezionate tra il 1992 (anno in cui \u00e8 stato convocato per gli Europei in Svezia) e il 1997.\nLe sue apparizioni in nazionale furono solamente sette in quanto ci fu una diatriba mai risolta tra il giocatore e la Scottish Football Association.\nAllenatore.\nGi\u00e0 componente dello staff tecnico dell', il 5 dicembre 2019 assume l'incarico di allenatore ad interim in sostituzione dell'esonerato Marco Silva. Due giorni dopo debutta battendo il per 3-1. Dopo aver ottenuto un pareggio con il (1-1), il 18 dicembre viene eliminato ai quarti di finale di Coppa di Lega per mano del (2-4 ai rigori). Il 21 dicembre, dopo la nomina di Carlo Ancelotti come nuovo allenatore, lascia l'incarico, guidando la squadra per l'ultima volta contro l' (0-0). Nonostante l\u2019arrivo del tecnico emiliano rimane nello staff tecnico della squadra in qualit\u00e0 di allenatore in seconda. \nIl 18 gennaio 2022 viene nominato allenatore ad interim dell\u2019Everton al posto dell'esonerato Rafael Ben\u00edtez, disputando un solo incontro (perso contro l' per 0-1) prima di lasciare il posto a Frank Lampard, a partire dal 31 gennaio seguente, entrando nel suo staff."}
{"id": "2045281", "revid": "298055", "url": "https://it.wikipedia.org/wiki?curid=2045281", "title": "Dras-Leona", "text": ""}
{"id": "2045282", "revid": "656701", "url": "https://it.wikipedia.org/wiki?curid=2045282", "title": "190 (numero)", "text": "Centonovanta (190) \u00e8 il numero naturale dopo il 189 e prima del 191."}
{"id": "2045287", "revid": "599013", "url": "https://it.wikipedia.org/wiki?curid=2045287", "title": "Eddie Gill", "text": ""}
{"id": "2045293", "revid": "125515844", "url": "https://it.wikipedia.org/wiki?curid=2045293", "title": "Tom Jones (romanzo)", "text": "Tom Jones (titolo orig. integrale \"The History of Tom Jones, a Foundling\") \u00e8 un romanzo dello scrittore inglese Henry Fielding, pubblicato il 28 febbraio 1749. Riconosciuto tra i primissimi testi inglesi classificati come romanzo, \u00e8 a sua volta sia romanzo di formazione che romanzo picaresco. La sua struttura risulta altamente organizzata, nonostante la sua lunghezza. Samuel Taylor Coleridge opin\u00f2 che esso possieda uno dei tre pi\u00f9 perfetti intrecci mai pianificati, assieme ad \"Edipo re\" di Sofocle e \"L'alchimista\" di Jonson. Divenne prestissimo un best seller, con quattro edizioni pubblicate nel solo primo anno d'uscita. L'opera influenz\u00f2 profondamente la letteratura inglese successiva ed \u00e8 tuttora considerato il migliore libro di Fielding e un influente romanzo di lingua inglese.\nTrama.\nTom Jones \u00e8 un trovatello accolto e allevato da un ricco e magnanimo gentiluomo di campagna, Mr Allworthy. Circondato da persone viscide e disoneste, Tom viene messo in cattiva luce agli occhi del suo stesso benefattore ed \u00e8 costretto a scappare da casa quando si rende conto che il suo amore per Sophia, figlia del vicino di casa Squire Western, \u00e8 contrastato da quest'ultimo, che non vuole concedere la mano di sua figlia a un trovatello. Seguono varie avventure nel viaggio che va dal Somerset fino a Londra. Rifugiatosi nella capitale, Tom finisce in prigione per aver ferito un uomo e, pur essendo un ragazzo onesto e generoso, non riesce a resistere ai vizi e alle tentazioni che gli si presentano e tradisce cos\u00ec pi\u00f9 volte la sua amata Sophia. Le diverse trame ordite a danno di Tom verranno per\u00f2 rivelate e infine Tom Jones fa ritorno a casa. Allworthy riabbraccia Tom dopo aver scoperto che \u00e8 in realt\u00e0 suo nipote, nominandolo suo erede, mentre il padre di Sophia acconsentir\u00e0 al matrimonio."}
{"id": "2045295", "revid": "656701", "url": "https://it.wikipedia.org/wiki?curid=2045295", "title": "192 (numero)", "text": "Centonovantadue (192) \u00e8 il numero naturale dopo il 191 e prima del 193."}
{"id": "2045301", "revid": "889336", "url": "https://it.wikipedia.org/wiki?curid=2045301", "title": "Republic Plaza", "text": "Il Republic Plaza (in cinese \u5171\u548c\u5927\u53a6) \u00e8 un grattacielo di Singapore, edificio pi\u00f9 alto della citt\u00e0 insieme all'OUB Centre ed all'UOB Plaza One. Progettato dagli architetti Kisho Kurokawa Architects &amp; Associates, \u00e8 stato completato nel 1995."}
{"id": "2045303", "revid": "765341", "url": "https://it.wikipedia.org/wiki?curid=2045303", "title": "Stephanie Hodge (1979)", "text": "Recit\u00f2 nella serie tv Jackass e nei film \"Jackass: The Movie\" e \"Jackass Number Two\".\n\u00c8 apparsa nel 1999 in una puntata della serie televisiva \"Beautiful\" e nel 2000 in \"Le ragazze del Coyote Ugly\". Nel 2001 fece una comparsa nel video musicale dei System of a Down \"Aerials\". Attualmente vive a New York, lavorando come barista e modella."}
{"id": "2045306", "revid": "125373540", "url": "https://it.wikipedia.org/wiki?curid=2045306", "title": "Mama ma\u00e9", "text": "Mama ma\u00e9 \u00e8 un singolo del gruppo musicale italiano Negrita, il primo estratto dall'album in studio \"Reset\" e pubblicato nel dicembre 1998.\nLa canzone.\nSi tratta del singolo di maggior successo commerciale del gruppo, avendo raggiunto la Top 10 della classifica italiana. Nel 1998 fu inserito nella colonna sonora del film \"Cos\u00ec \u00e8 la vita\", mentre dieci anni pi\u00f9 tardi \u00e8 stato inserito nell'European track pack del videogioco \"Guitar Hero World Tour\"."}
{"id": "2045307", "revid": "225373", "url": "https://it.wikipedia.org/wiki?curid=2045307", "title": "Neon Cardinale", "text": ""}
{"id": "2045308", "revid": "22229", "url": "https://it.wikipedia.org/wiki?curid=2045308", "title": "Mar di Sawu", "text": ""}
{"id": "2045310", "revid": "228587", "url": "https://it.wikipedia.org/wiki?curid=2045310", "title": "Neomys anomalus", "text": "Il toporagno d'acqua mediterraneo o di Miller (Neomys anomalus ) \u00e8 un mammifero insettivoro della famiglia dei Soricidi.\nDistribuzione.\nCon cinque sottospecie (di cui solo \"Neomys anomalus anomalus\" e \"Neomys anomalus soricoides\" sembrano realmente accreditabili come sottospecie distinte) la specie \u00e8 diffusa in gran parte dell'Europa, dal Portogallo alla Polonia, oltre che in Asia Minore ed Iran settentrionale, spingendosi ad est fino a Voronesh, in Russia. In Italia, la sottospecie \"milleri\" pare diffusa in gran parte della zona peninsulare, fatta eccezione per la penisola salentina.\nColonizza le aree umide, in particolar modo sulle sponde ricche di vegetazione dei piccoli corsi d'acqua: nelle zone dove il suo areale si sovrappone a quello di \"Neomys fodiens\", pare assumere abitudini di vita pi\u00f9 terricole, anche se in generale \u00e8 a prescindere meno legato all'acqua rispetto al congenere, potendolo osservare anche nelle torbiere o sui prati umidi.\nDescrizione.\nDimensioni.\nIl corpo \u00e8 lungo 6\u20139\u00a0cm, cui si sommano 4,5-6,7\u00a0cm di coda: il peso varia fra i 7,5-16,5 g. Anche in questo caso, pare che nelle aree dove la specie non deve competere con \"N. fodiens\" (ad esempio in Italia meridionale) gli esemplari raggiungano dimensioni maggiori.\nAspetto.\nIl dorso \u00e8 prevalentemente grigio scuro, mentre il ventre \u00e8 di colore bianco-grigiastro, cos\u00ec come la gola e la mandibola. Le zampe sono rosate ed in particolare le posteriori sono larghe ed appiattite, mentre il muso \u00e8 nerastro e ricoperto da lunghe vibrisse. La coda, glabra, nerastra ed in proporzione pi\u00f9 corta rispetto a quella di \"Neomys fodiens\", ha sezione rotonda ed in genere viene portata sempre parallelamente al terreno.\nL'animale manca quasi del tutto dei bordi di setole sulle zampe posteriori e sulla parte inferiore della coda, il che ne tradisce le abitudini di vita non troppo strettamente acquatiche. Le punte dei denti sono di colore bruno-rossiccio.\nBiologia.\nQuesti animali hanno abitudini principalmente solitarie: sono inoltre catadromi, ossia alternano periodi di riposo e di attivit\u00e0 durante l'intero arco delle 24 ore. Il toporagno acquatico mediterraneo \u00e8 in grado di nuotare molto bene e si immerge con facilit\u00e0, anche se spesso si muove sul terreno ed addirittura lo si trova in ambienti del tutto privi di fonti d'acqua permanenti.\nAlimentazione.\nL'animale sfrutta le sue abilit\u00e0 natatorie per procacciarsi il cibo, costituito principalmente da piccoli pesciolini, granchi e vermi: sul terreno, si nutre prevalentemente di invertebrati, ma all'occorrenza caccia attivamente anche le rane.\nRiproduzione.\nLa stagione riproduttiva va da aprile a settembre; in questi periodi il maschio bracca la femmina in estro per accoppiarsi, per poi allontanarsi dopo l'accoppiamento.\nLa femmina, dopo una gestazione di circa tre mesi, d\u00e0 alla luce dai quattro agli otto cuccioli, che sono in grado di vedere solo a partire dalla seconda settimana e mezza d'et\u00e0 e vengono svezzati attorno al mese di vita. La femmina \u00e8 in grado di dare alla luce da 2 a 3 nidiate all'anno.\nLa speranza di vita di questi animali, in cattivit\u00e0, \u00e8 di circa 2 anni."}
{"id": "2045311", "revid": "656701", "url": "https://it.wikipedia.org/wiki?curid=2045311", "title": "195 (numero)", "text": "Centonovantacinque (195) \u00e8 il numero naturale dopo il 194 e prima del 196."}
{"id": "2045315", "revid": "2184720", "url": "https://it.wikipedia.org/wiki?curid=2045315", "title": "Primo appuntamento (singolo)", "text": "Primo appuntamento \u00e8 un singolo del cantautore italiano Gigi D'Alessio, pubblicato il 6 ottobre 2006 come primo estratto dal dodicesimo album in studio \"Made in Italy\".\nIl singolo ottiene immediatamente un ottimo successo di vendite, debuttando direttamente alla prima posizione dei singoli pi\u00f9 venduti in Italia il 19 ottobre, e rimanendovi per due settimane."}
{"id": "2045318", "revid": "339392", "url": "https://it.wikipedia.org/wiki?curid=2045318", "title": "Mar di Savu", "text": ""}
{"id": "2045320", "revid": "2519", "url": "https://it.wikipedia.org/wiki?curid=2045320", "title": "198 (numero)", "text": "Centonovantotto (198) \u00e8 il numero naturale dopo il 197 e prima del 199."}
{"id": "2045323", "revid": "1598", "url": "https://it.wikipedia.org/wiki?curid=2045323", "title": "Hotel de France", "text": "L'hotel de France \u00e8 un palazzo storico di Palermo sito nel mandamento tribunali, in piazza Marina.\nStoria.\nL'edificio, di origine seicentesca, era conosciuto originariamente con il nome di \"castello di S. Onofrio\", ma nel 1808 venne trasformato dai proprietari come hotel, e acquisito nel 1838 dai Giachery, divenne l'albergo pi\u00f9 lussuoso della citt\u00e0, ospitando reali e personaggi come Francesco Crispi, Edmondo De Amicis, Sigmund Freud e Joe Petrosino.\nNel 1936 l'albergo fu chiuso.\nNel dopoguerra, l'edificio fu acquistato dall'Universit\u00e0 di Palermo che lo trasform\u00f2 in \"Casa del goliardo\". Il pensionato universitario fu chiuso alla fine degli anni 1970. Dopo un lungo periodo di degrado e di abbandono, l'edificio \u00e8 stato restaurato. \nNel dicembre 2009 \u00e8 stato riaperto come foresteria per ricercatori stranieri..\nMuseo dei \"Pupi\".\nUn'ala ospita il \"museo internazionale delle marionette Antonio Pasqualino\", nato nel 1975, con un'importante collezione storica di Pupi siciliani."}
{"id": "2045325", "revid": "76963", "url": "https://it.wikipedia.org/wiki?curid=2045325", "title": "Vincent Curatola", "text": "Biografia.\nInizi\u00f3 la sua carriera da attore a 38 anni con la serie televisiva \"Law &amp; Order - I due volti della giustizia\".\nDoppiatori italiani.\nNelle versioni in italiano dei suoi film, Vincent Curatola \u00e8 stato doppiato da:"}
{"id": "2045339", "revid": "122263191", "url": "https://it.wikipedia.org/wiki?curid=2045339", "title": "In ogni atomo", "text": "In ogni atomo \u00e8 il secondo singolo estratto da \"Reset\", il quarto album della rock band Negrita.\nCuriosit\u00e0.\nContiene, oltre al brano omonimo in versione album, anche due temi della colonna sonora del film del trio comico Aldo, Giovanni e Giacomo, \"Cos\u00ec \u00e8 la vita\", uscito a fine 1998. \"I'm your man\" pu\u00f2 considerarsi a tutti gli effetti una rarit\u00e0, poich\u00e9 \u00e8 uno dei pochi brani mai pubblicato su disco e nonostante sia presente nella colonna sonora del film, \u00e8 l'unico nel quale canta Pau."}
{"id": "2045351", "revid": "123567", "url": "https://it.wikipedia.org/wiki?curid=2045351", "title": "Valtrumplini", "text": ""}
{"id": "2045352", "revid": "287204", "url": "https://it.wikipedia.org/wiki?curid=2045352", "title": "Karatal", "text": "Il Karatal (russo: \u041a\u0430\u0440\u0430\u0442\u0430\u043b) \u00e8 il pi\u00f9 orientale dei due grandi fiumi che sfociano nel Lago Balkhash, l'altro \u00e8 il fiume Ili.\nSorge sui monti D\u017eungarski Alatau, vicino al confine tra Kazakistan e Cina. Ha una lunghezza di circa 390 km, e un bacino idrografico di 19,100 km\u00b2. Il fiume scorre inizialmente verso nord-ovest, prima di deviare verso nord quando raggiunge il deserto sabbioso Saryesik-Atyrau, situato a sud del lago Balkhash. Il fiume si getta infine nel lago prossimo al suo centro. Il Karatal \u00e8 gelato nel periodo che va da dicembre a marzo."}
{"id": "2045353", "revid": "101768", "url": "https://it.wikipedia.org/wiki?curid=2045353", "title": "Hollywood (Negrita)", "text": "Hollywood \u00e8 il terzo ed ultimo singolo estratto da \"Reset\", il quarto album della rock band Negrita.\nHollywood fa parte della colonna sonora del film \"Cos\u00ec \u00e8 la vita\" di Aldo, Giovanni e Giacomo del 1998, dove i Negrita hanno composto l'intera colonna sonora difatti all'interno del film infatti la si pu\u00f2 sentire in pi\u00f9 occasioni.\nIl video.\nIl video, girato nel 1999, \u00e8 ambientato a Milano ed \u00e8 un filmato molto particolare e significativo perch\u00e9 cerca di trasmettere il significato del testo della canzone: mostra un ambiente che ad una prima occhiata pu\u00f2 essere meraviglioso come appunto essere a Hollywood, fino a che non si capisce che \u00e8 tutto una grande illusione. Il video mostra i vari componenti della band mentre sono per strada a fare diverse azioni, come suonare la chitarra o sedersi al bar, per poi rincontrarsi nella macchina di Roberto \"Zama\" Zamagni, il batterista del gruppo. Le ultime immagini mostrano i componenti che camminano liberi per la strada, per poi riunirsi tutti assieme nella solita macchina."}
{"id": "2045354", "revid": "93556", "url": "https://it.wikipedia.org/wiki?curid=2045354", "title": "Sorex alpinus", "text": "Il toporagno alpino (\"Sorex alpinus\" ) \u00e8 un mammifero insettivoro della famiglia dei Soricidi.\nDistribuzione.\nCon tre sottospecie (\"Sorex alpinus alpinus\", \"Sorex alpinus hercynicus\" e \"Sorex alpinus tatricus\", delle quali le ultime due hanno dubbia validit\u00e0) la specie \u00e8 attualmente diffusa sull'arco alpino, nei Balcani e nei Carpazi, oltre che con popolazioni isolate su Sudeti, Tatra, e Giura: le popolazioni dei Pirenei e dei monti Harz sono probabilmente estinte. In Italia la specie \u00e8 diffusa lungo tutte le zone di confine e sulle Prealpi.\nPredilige gli ambienti umidi a quote superiori ai 300\u00a0m: lo si trova nelle aree boscose ricche di rocce, ma a basse quote si rifugia nelle vallate in prossimit\u00e0 di corsi d'acqua, mentre ad alte quote predilige ambienti prativi, sempre ricchi di rocce ed anfratti.\nDescrizione.\nDimensioni.\nIl corpo misura 6,2-7,5\u00a0cm, cui vanno aggiunti 6-7,5\u00a0cm di coda; il peso si aggira attorno ai 6-10\u00a0g.\nAspetto.\nIl dorso ed il ventre sono uniformemente di colore grigio-nerastro con pelo folto e dall'aspetto assai lucido: le zampe e la parte inferiore della coda, che \u00e8 molto lunga, sono bianche. Le punte dei denti sono di color rosso-bruno.\nBiologia.\nL'animale ha abitudini principalmente solitarie e catadrome, ossia \u00e8 attivo sia di giorno che di notte: ha un fare assai svelto e nervoso, si muove in continuazione fiutando l'aria, arrampicandosi e nuotando. Pu\u00f2 scavare gallerie (anche se spesso lo si trova nelle tane di altri piccoli mammiferi, che scaccia od uccide, raramente coabitandovi), ma \u00e8 solito costruire il proprio nido in un luogo riparato al di sopra del terreno, ad esempio fra le radici degli alberi od in luoghi simili.\nAlimentazione.\nSi nutre principalmente di insetti e delle loro larve, che scova nel sottobosco e fra i muschi: si ciba inoltre di lumache e piccoli vertebrati, ed \u00e8 stato osservato mentre si nutriva di semi.\nRiproduzione.\nLa stagione riproduttiva va da aprile a settembre; la femmina, in questo periodo, pu\u00f2 dare alla luce da due a tre nidiate. La gravidanza dura da 13 a 20 giorni, al termine dei quali la femmina mette al mondo 6-8 piccoli, che aprono gli occhi a partire dalla seconda settimana di vita e vengono svezzati attorno alle 3 settimane d'et\u00e0. Dopo 3-4 mesi viene raggiunta la maturit\u00e0 sessuale.\nLa speranza di vita di questi animali in cattivit\u00e0 \u00e8 di circa un anno e mezzo."}
{"id": "2045364", "revid": "112661158", "url": "https://it.wikipedia.org/wiki?curid=2045364", "title": "UOB Plaza One", "text": "UOB Plaza One \u00e8 un grattacielo di Singapore.\nArchitettura.\nInsieme alla Two UOB Plaza forma il complesso chiamato UOB Plaza. Con i grattacieli Republic Plaza e OUB Centre condivide il primato di altezza della citt\u00e0 di 280 m. Il progetto \u00e8 stato realizzato dal famoso architetto giapponese Kenz\u014d Tange ed \u00e8 stato completato nel 1992. Ospita numerose banche e societ\u00e0 finanziarie tra cui la United Overseas Bank e UBS, il ristorante \"Si Chuan Dou Hua\" al 60\u00ba piano e una moschea nel piano interrato che \u00e8 stata molto criticata da alcuni musulmani perch\u00e9 considerata \"nelle viscere della terra\"."}
{"id": "2045365", "revid": "1776051", "url": "https://it.wikipedia.org/wiki?curid=2045365", "title": "A Heavy Mental Christmas", "text": "A Heavy Mental Christmas \u00e8 il dodicesimo album in studio degli Helix, uscito nel 2008 per l'etichetta discografica GBS Records."}
{"id": "2045369", "revid": "125650718", "url": "https://it.wikipedia.org/wiki?curid=2045369", "title": "Il papa buono", "text": "Il papa buono \u00e8 una miniserie TV in due puntate che racconta la vita di papa Giovanni XXIII, al secolo Angelo Roncalli, dall'infanzia all'elezione al soglio di Pietro, dal Concilio alla morte.\nTrama.\nIl papato di Roncalli \u00e8 osteggiato dal cardinale Mattia Carcano.\nProduzione.\nBob Hoskins \u00e8 papa Giovanni XXIII, mentre la regia \u00e8 di Ricky Tognazzi.\nDistribuzione.\n\u00c8 andato in onda il 28 e 29 gennaio 2003 in prima serata su Canale 5.\nVoci correlate.\nPapa Giovanni - Ioannes XXIII miniserie sullo stesso personaggio trasmessa dalla Rai."}
{"id": "2045372", "revid": "1305772", "url": "https://it.wikipedia.org/wiki?curid=2045372", "title": "Zajsan", "text": "Per Zajsan si pu\u00f2 intendere:"}
{"id": "2045385", "revid": "253269", "url": "https://it.wikipedia.org/wiki?curid=2045385", "title": "Edith Massey", "text": "\u00c8 conosciuta soprattutto per i suoi ruoli in alcuni film di John Waters.\nBiografia.\nEdith Massey crebbe in un orfanotrofio fino all'et\u00e0 di 15 anni; fu ingaggiata come cameriera fino a quando non ne pot\u00e9 pi\u00f9 e scapp\u00f2 di casa. Fu per\u00f2 fermata immediatamente dalla polizia e messa in un riformatorio. Dopo aver scontato la pena, part\u00ec in autostop per Los Angeles, dove cominci\u00f2 e vendere matite e pettini. Fin\u00ec a lavorare come ballerina di tip-tap in un locale di spogliarelliste, finch\u00e9 non si annoi\u00f2 al punto di saltare su un treno merci per San Francisco e diventare una entraineuse.\nNel 1946 spos\u00f2 un soldato a ; dichiar\u00f2 quello il giorno pi\u00f9 bello della sua vita. Il matrimonio dur\u00f2 circa 5 anni fino a quando lei non lo lasci\u00f2 perch\u00e9 troppo irrequieta. Fece nuovamente l'autostop stavolta attraversando l'intera , fermandosi a lavorare nei bar. A Chicago fu anche la tenutaria di una casa chiusa.\nSi trasfer\u00ec a Baltimora, quando la polizia \"cominci\u00f2 a dare la caccia a noi B-Girls\". Trov\u00f2 lavoro al Pete's Motel, un bar sul mare, dove incontr\u00f2 John Waters che la scrittur\u00f2 per una parte nel film \"Multiple Maniacs\" (1970). Dopodich\u00e9 la Massey apr\u00ec un negozio dell'usato che prosper\u00f2 per tanti anni. Interpret\u00f2 i ruoli della Donna Uovo in \"Pink Flamingos\" (1972), Zia Ida in \"Female Trouble\" (1974), Regina Carlotta in \"Nuovo punk story\" (1977), e \"Coccole\" in \"Polyester\" (1980).\nArrotondava lo stipendio posando come modella per una compagnia di biglietti di auguri e registr\u00f2 un disco punk nel 1977, \"Hey Punks, Get Off the Grass!\", che conteneva una reinterpretazione di \"Big Girls Don't Cry\", ed ebbe un modesto successo.\nStabilitasi in California, mor\u00ec di cancro nel 1984, circondata dalla sua famiglia, amici e fan."}
{"id": "2045387", "revid": "36426", "url": "https://it.wikipedia.org/wiki?curid=2045387", "title": "Palazzo Orsini (Sorano)", "text": "Palazzo Orsini \u00e8 uno storico edificio situato nel centro storico di Sorano. La sua ubicazione \u00e8 in piazza della Chiesa, di fianco alla Collegiata di San Niccol\u00f2.\nStoria.\nIl palazzo fu costruito nella seconda met\u00e0 del Duecento ed era l'originaria residenza della famiglia Orsini a Sorano.\nIl complesso ha rivestito un ruolo primario almeno fino a tutto il Quattrocento, per poi cedere il ruolo di residenza principale della famiglia alla Fortezza Orsini, una volta ultimati i lavori di ristrutturazione della preesistente rocca aldobrandesca. Pur divenendo in seguito una residenza secondaria degli Orsini, il complesso venne comunque ristrutturato nel 1551 da Niccol\u00f2 IV Orsini.\nIl complesso rimase di propriet\u00e0 privata anche dopo la caduta politica della Contea di Pitigliano, avvenuta agli inizi del Seicento, pur mantenendo pressoch\u00e9 intatte le linee architettoniche unitarie; la suddivisione in pi\u00f9 unit\u00e0 abitative risale agli inizi del Novecento.\nDescrizione.\nPalazzo Orsini si presenta come un complesso preceduto da un muro esterno che delimita il cortile interno che conduce all'ingresso propriamente detto.\nLungo il muro perimetrale esterno si apre un grande portale di forma rettangolare con rifiniture bugnate in stile rinascimentale. Superato il cortile, si trova il palazzo che si articola su tre livelli, con un caratteristico loggiato con pregevoli colonnine al piano rialzato, che originariamente trovava collocazione al pian terreno: il suddetto loggiato venne peraltro chiuso durante i lavori di inizio Novecento, durante i quali il complesso fu suddiviso in pi\u00f9 unit\u00e0 abitative. Lo stemma degli Orsini testimonia la propriet\u00e0 storica dell'immobile, mentre l'iscrizione sulla porta d'ingresso ricorda il restauro avvenuto a met\u00e0 Cinquecento. All'interno si sono conservate soltanto alcune delle originarie decorazioni.\nL'edificio situato sul lato sinistro del cortile, che si addossa sull'angolo destro della facciata al muro esterno che precede il cortile, fu costruito in epoca posticcia per essere adibito a deposito, comportando la conseguente diminuzione dell'originaria estensione della corte interna."}
{"id": "2045388", "revid": "119991", "url": "https://it.wikipedia.org/wiki?curid=2045388", "title": "Collegiata di San Niccol\u00f2 (Sorano)", "text": ""}
{"id": "2045390", "revid": "300067", "url": "https://it.wikipedia.org/wiki?curid=2045390", "title": "Jim Price", "text": ""}
{"id": "2045393", "revid": "287204", "url": "https://it.wikipedia.org/wiki?curid=2045393", "title": "Lago Zajsan", "text": "Il lago Zajsan (in kazako: \u0417\u0430\u0439\u0441\u0430\u043d \u043a\u04e9\u043b\u0456, in russo: \u043e\u0437\u0435\u0440\u043e \u0417\u0430\u0439\u0441\u0430\u043d) \u00e8 un lago d'acqua dolce del Kazakistan situato tra i monti Altaj e Tarbagataj, nella regione del Kazakistan Orientale.\nIl lago si estende su una superficie di circa 1.810 km\u00b2 e si trova ad un'altitudine di 420 metri sul livello del mare, \u00e8 lungo 105 km e largo tra i 22 e i 48\u00a0km, con una profondit\u00e0 massima di 15 m. I suoi principali affluenti sono i fiumi Kara-Irtysh (Irtysh Nero) e Kendyrlyk, mentre suo unico emissario \u00e8 il fiume Irtysh.\nIl lago \u00e8 generalmente gelato da inizio novembre a fine aprile."}
{"id": "2045395", "revid": "88740", "url": "https://it.wikipedia.org/wiki?curid=2045395", "title": "Michael Gregorio", "text": "Michael Gregorio \u00e8 lo pseudonimo utilizzato dall'inglese \nL'intero ciclo di romanzi, edito in Gran Bretagna con Faber&amp;Faber e poi uscito in Italia nella collana \"Stile libero\" di Einaudi, \u00e8 stato tradotto in molte lingue e pubblicato negli Stati Uniti, in Australia, Brasile, Cina, Francia, Germania, Giappone, Polonia e Spagna.\nNel 2014 con la casa editrice Severn House \u00e8 uscito in UK ed USA \"Cry Wolf\" il primo libro di una nuova serie ambientata ai nostri giorni con protagonista Sebastiano Cangio, un forestale che combatte l'infiltrazione di uno spietato clan della criminalit\u00e0 organizzata in una zona inimmaginabile dell'Italia: l'Umbria."}
{"id": "2045399", "revid": "767487", "url": "https://it.wikipedia.org/wiki?curid=2045399", "title": "Lloyd Neal", "text": ""}
{"id": "2045403", "revid": "1450446", "url": "https://it.wikipedia.org/wiki?curid=2045403", "title": "Michael Gottlieb Bindesboll", "text": "Michael Birckner Gottlieb Bindesb\u00f8ll alias Michael Gottlieb Bindesboll \u00e8 stato l'esponente in architettura del tardo neoclassicismo in Danimarca dove a Copenaghen ha realizzato nel 1848 il Museo Thorvaldsen ispirato allo stile pompeiano.\nVisit\u00f2 liberamente anche altri stili come il neogotico della chiesa di Hobro realizzata nel 1850 il cui progetto non era privo di originalit\u00e0 cos\u00ec come gli edifici della Danish Medical Association del 1853."}
{"id": "2045410", "revid": "1543377", "url": "https://it.wikipedia.org/wiki?curid=2045410", "title": "Many Moods of the Upsetters", "text": "Many Moods of the Upsetters \u00e8 una raccolta di rari brani del gruppo reggae The Upsetters, prodotta da Lee \"Scratch\" Perry.\nPubblicato originariamente nel 1970 su etichetta Upsetter Records, poi su etichetta Economy Records, \u00e8 stato ripubblicato nel 1981 su LP su etichetta Pama Records e su CD su etichetta Jet Star con il titolo \"The Best of Lee Perry &amp; The Upsetters Vol. 2\"."}
{"id": "2045413", "revid": "827882", "url": "https://it.wikipedia.org/wiki?curid=2045413", "title": "Residente", "text": ""}
{"id": "2045417", "revid": "287204", "url": "https://it.wikipedia.org/wiki?curid=2045417", "title": "Napoli Basket Vomero 2007-2008", "text": "Questa pagina contiene i dati relativi a Napoli Basket Vomero per la stagione 2007-08."}
{"id": "2045418", "revid": "729019", "url": "https://it.wikipedia.org/wiki?curid=2045418", "title": "Namoneas", "text": "Le Isole Namoneas (a volte Nomoneas), sono un gruppo di isole appartenenti allo Stato federale di Chuuk, uno degli Stati Federati di Micronesia nelle Isole Caroline.\nSono composte dagli atolli Fono, Weno, Fefen, Parem, Siis, Tonoas e Uman. Amministrativamente sono suddivise in due distretti:"}
{"id": "2045426", "revid": "110157", "url": "https://it.wikipedia.org/wiki?curid=2045426", "title": "Collecchia", "text": "Collecchia \u00e8 un paese del comune di Fivizzano, provincia di Massa-Carrara, abitata da circa 30 persone, \u00e8 situata a 234 m s.l.m.\nGeografia fisica.\nGuardando verso nord \u00e8 possibile scorgere il Piano di Collecchia con l'Arcinaso, verso est il colle del \"Montale\" e la zona di \"Bargia\", verso ovest tutta la valle di Serricciolo e Pallerone, e i paesi di Podenzana e Bibola, mentre a sud si nota il paese di Ceserano e una magnifica vista delle Alpi Apuane.\nStoria.\nIl paese si fece conoscere nel Medioevo per via della strada denominata \"del Sale\", della quale Collecchia era una dogana. Della vecchia Collecchia rimangono oggi solo alcune parti delle torri difensive, a testimonianza dell'antico borgo fortificato. \nNel 1551 il paese contava 195 abitanti, 109 nel 1745, 180 nel 1833, e 241 nel 1845. La popolazione di Collecchia si \u00e8 poi suddivisa negli abitati di Montevallese e di Piano delle Fabbriche, denominato poi Piano di Collecchia.\nMonumenti e luoghi d'interesse.\nArchitetture religiose.\nLa chiesa di Santa Lucia \u00e8 il principale luogo di ritrovo del paese, edificata nel XVIII secolo. Il campanile, che conserva la sua antichit\u00e0, fu eretto da una delle vecchie torri. All'interno della chiesa troviamo una statua del XV secolo raffigurante \"santa Lucia\" in marmo bianco di Carrara.\nIl patrono \u00e8 Santa Lucia e il giorno festivo \u00e8 il 13 dicembre."}
{"id": "2045439", "revid": "767487", "url": "https://it.wikipedia.org/wiki?curid=2045439", "title": "Eddie Donovan", "text": "Carriera.\nLa NCAA a St. Bonaventure.\nDonovan inizi\u00f2 a farsi un nome negli anni cinquanta, allenando la Saint Bonaventure University. Lo stile di gioco delle sue squadre era improntato sul \"pressing\" e sulla velocit\u00e0. Durante le otto stagioni sotto la sua guida, l'ateneo raggiunse una volta il torneo NCAA e disput\u00f2 tre volte l'NIT.\nQuattro brutte stagioni a New York.\nNel 1961 il grande salto: Donovan sostitu\u00ec Carl Braun come \"coach\" dei New York Knicks.\nLa squadra visse tre pessime stagioni e il 3 gennaio 1965, a met\u00e0 di un'altra annata da dimenticare, venne sostituito da Harry Gallatin. A rendere pi\u00f9 amaro il tutto, il 2 marzo del 1962, Wilt Chamberlain segn\u00f2 100 punti in faccia ai malcapitati Knicks.\nArchitetto della squadra dei due titoli.\nLa rivincita arriv\u00f2 dietro la scrivania. Passato a ricoprire l'incarico di general manager, scelse nei successivi \"draft\" Bill Bradley, Dick Van Arsdale, Cazzie Russell e Walt Frazier e fece arrivare da Detroit Dave DeBusschere. La conclusione naturale di queste mosse azzeccate fu il titolo NBA del 1970.\nBuffalo.\nDonovan non rimase a raccogliere i frutti del suo lavoro (che avrebbe portato ad un secondo titolo nel 1973), ma decise di trasferirsi a Buffalo.\nIl fiuto per i grandi giocatori non lo aveva abbandonato e di l\u00ec a poco port\u00f2 ai Braves Bob McAdoo, Ernie DiGregorio e Randy Smith, meritando il premio di Executive of the Year nel 1974.\nIl ritorno a New York.\nNel 1975 tent\u00f2 il grande ritorno ai Knicks. La squadra era per\u00f2 in declino e, ad esclusione di una buona stagione nel 1980-81, i risultati furono deludenti. Nel 1982 venne sostituito da DeBusschere, passando al ruolo di vice presidente.\nNel 1986 torn\u00f2 alla St. Bonaventure University per l'ultima parte della sua carriera da dirigente, conclusa nel 1994.\nMor\u00ec nel 2001, a 78 anni, per le conseguenze di un attacco cardiaco."}
{"id": "2045444", "revid": "365417", "url": "https://it.wikipedia.org/wiki?curid=2045444", "title": "Economia sperimentale", "text": "L'economia sperimentale \u00e8 un'applicazione dei metodi sperimentali per studiare questioni economiche. Gli esperimenti sono utilizzati per testare la validit\u00e0 delle teorie economiche e banco di prova nuovi meccanismi di mercato.\nGli esperimenti utilizzano di solito premi in denaro per motivare i soggetti osservati, per simulare gli incentivi nel mondo reale. Questi metodi aiutano a capire meglio il funzionamento dei mercati e degli altri sistemi di scambio. Gli esperimenti possono essere condotti in laboratorio o sul campo.\nNel merito dell'economia sperimentale esiste un portale ad accesso libero noto come EconPort, inizialmente sviluppato dalla University of Arizona e oggi dalla Georgia State University. \nMetodologia.\nLinee guida.\nGli economisti sperimentali in genere rispettano i seguenti orientamenti metodologici:\nCritiche.\nLe suddette linee guida sono sviluppate in gran parte per affrontare due critiche centrali. In particolare, gli esperimenti economici sono spesso contestati circa la loro \"validit\u00e0 interna\" e \"validit\u00e0 esterna\". Per esempio: che essi non sono applicabili a numerosi tipi di modelli di comportamento economico, e perci\u00f2 gli esperimenti non sono in numero sufficiente a dare delle utili risposte."}
{"id": "2045449", "revid": "1543377", "url": "https://it.wikipedia.org/wiki?curid=2045449", "title": "Scratch the Upsetter Again", "text": "Scratch the Upsetter Again \u00e8 il quarto album del gruppo reggae The Upsetters, prodotto da Lee \"Scratch\" Perry e pubblicato dall'etichetta discografica Trojan Records nel 1970.\nL'album \u00e8 stato ripubblicato nel 2004 dalla Trojan Records con l'aggiunta di dieci brani, alcuni dei quali inediti.\nL'album era stato ripubblicato anche nel 1995, sempre dalla Trojan Records, col titolo \"Scratch the Upsetters Again\", sia su CD che su doppio LP; questo disco conteneva l'originale \"Scratch the Upsetter Again\" e l'album \"Eastwood Rides Again\". "}
{"id": "2045459", "revid": "550337", "url": "https://it.wikipedia.org/wiki?curid=2045459", "title": "Gran Premio di Monaco 1956", "text": "Il Gran Premio di Monaco 1956 fu la seconda gara della stagione 1956 del Campionato mondiale di Formula 1, disputata il 13 maggio sul Circuito di Monte Carlo.\nLa manifestazione fu vinta da Stirling Moss su Maserati, seguito da Peter Collins e Juan Manuel Fangio, che condivisero una Ferrari D50 durante la corsa. Terzo classificato Jean Behra su Maserati"}
{"id": "2045463", "revid": "287204", "url": "https://it.wikipedia.org/wiki?curid=2045463", "title": "Aprilia RX 50", "text": ""}
{"id": "2045465", "revid": "287204", "url": "https://it.wikipedia.org/wiki?curid=2045465", "title": "Aprilia RX 125", "text": ""}
{"id": "2045486", "revid": "287204", "url": "https://it.wikipedia.org/wiki?curid=2045486", "title": "Calidris acuminata", "text": "Il piro-piro siberiano (Calidris acuminata, Horsfield 1821) \u00e8 un uccello della famiglia degli Scolopacidae.\nSistematica.\n\"Calidris acuminata\" non ha sottospecie, \u00e8 monotipica. Recenti studi pongono questa specie all'interno del genere \"Philomachus\".\nDistribuzione e habitat.\nQuesto uccello vive in Asia orientale e meridionale, dalla Russia al Vietnam e dall'India all'Indonesia, compresi Giappone e Filippine; \u00e8 presente anche in Oceania (Australia, Nuova Zelanda e numerose isole) e sulla costa occidentale di Stati Uniti e Canada. \u00c8 di passo nell'Europa occidentale e settentrionale e nella parte centro-orientale del Nord America."}
{"id": "2045489", "revid": "123567", "url": "https://it.wikipedia.org/wiki?curid=2045489", "title": "Legge della dominanza", "text": ""}
{"id": "2045494", "revid": "1543377", "url": "https://it.wikipedia.org/wiki?curid=2045494", "title": "Peaches en Regalia", "text": "Peaches en Regalia \u00e8 un brano musicale di Frank Zappa pubblicato su singolo nel 1970.\n\u00c8 la prima traccia dell'album \"Hot Rats\", pubblicato nel 1969. In alcuni album successivi del compositore \u00e8 presente con diversi arrangiamenti.\nSi tratta di un brano interamente strumentale con forti influenze jazzistiche. \u00c8 largamente riconosciuto dagli appassionati di Zappa come una delle sue composizioni pi\u00f9 riuscite e pi\u00f9 rappresentative del suo complesso genere musicale.\nIl brano \u00e8 stato reinterpretato dall'estemporaneo gruppo Zappa Plays Zappa (formato dal figlio di Zappa, Dweezil, e dagli ex allievi di Zappa Steve Vai e Napoleon Murphy Brock), aggiudicandosi un premio Grammy Award per la migliore performance rock strumentale nel febbraio 2009.\nIl brano.\nCome in gran parte della musica di Zappa, c'\u00e8 una grande variet\u00e0 di strumentazione in questo pezzo: si va dalle normali chitarra, basso e batteria, fino ad includere sassofoni, clarinetti, un basso elettrico ottavino, flauto e percussioni aggiuntive suonate da Zappa stesso.\n\"Peaches en Regalia\" fu uno dei primi motivi ad essere elaborato da Zappa senza il suo abituale gruppo, le Mothers of Invention. La musica contenuta in \"Hot Rats\", \u00e8 opera esclusiva del solo Zappa e del collega Ian Underwood, che produssero la maggior parte dell'album con l'aiuto di diversi altri musicisti. Zappa \u00e8 celebre per la sua abilit\u00e0 come chitarrista, ma nel caso di \"Hot Rats\", ag\u00ec da vero polistrumentista suonando anche altri strumenti come il pianoforte e la batteria.\nRitmo.\nIl ritmo di \"Peaches en Regalia\" \u00e8 uno degli aspetti pi\u00f9 interessanti del pezzo. Tipicamente nelle composizioni di Frank Zappa, i ritmi variano da semplici a cambi di tempo molto complessi. Lo schema ritmico che viene usato nel secondo tema del brano \u00e8 la terzina. Una terzina \u00e8 costituita da tre note che vengono riprodotte nello spazio di due note. Zappa utilizza anche un ritmo in levare per dare alla melodia un aspetto pi\u00f9 interessante e sincopato.\nMelodia.\nL'accattivante melodia principale di \"Peaches en Regalia\", \u00e8 costituita da un tema principale che inizia subito dopo il rullante di batteria all'inizio del brano per proseguire in un sali e scendi melodico al centro della traccia e riaffiorare ripetendosi alla fine. A circa 1:50 inizia un assolo di sax che crea un effetto melodico di apertura, per poi tornare al tema principale. In tutto si possono distinguere quattro temi che costituiscono l'ossatura della composizione: A, B, C, e D. Nel tema C, la melodia \u00e8 suonata dalla chitarra e dal flauto. Zappa utilizza anche dei sintetizzatori durante la transizione tra le due sezioni C e D. All'epoca della registrazione del brano, la tecnologia dei suoni \"sintetici\" era agli albori ma Frank Zappa ne fece ampio uso nella composizione di \"Peaches en Regalia\". Il cambio di timbro dal suono delle corde pizzicate di una chitarra al suono di un sintetizzatore elettronico danno a questa sezione di transizione del pezzo un interessante effetto tonale."}
{"id": "2045497", "revid": "767487", "url": "https://it.wikipedia.org/wiki?curid=2045497", "title": "Moon Palace", "text": "Moon Palace \u00e8 un romanzo dello scrittore statunitense Paul Auster, pubblicato negli Stati Uniti nel 1989. In Italia, il romanzo \u00e8 stato tradotto anche con il titolo Il palazzo della luna.\nTrama.\nIl romanzo \u00e8 ambientato principalmente tra il 1969 e il 1972, con diversi rimandi a vari periodi del Novecento seguendo il racconto delle memorie dei personaggi. \nIl protagonista, Marco Stanley \"M.S.\" Fogg, \u00e8 un giovane che, negli anni sessanta, si ritrova orfano e sotto la tutela dello zio Victor, un clarinettista girovago che gli lascia ben 1492 libri. Non senza averli letti tutti, M.S. \u00e8 costretto a vendere i libri per le sue ristrettezze economiche, finch\u00e9, nell'estate del 1969, si ritrova a vivere come un clochard nel Central Park di New York. Salvato da un suo amico di universit\u00e0 e da una ragazza di origini cinesi conosciuta per caso, Kitty Wu, con cui vive una storia d'amore, M.S. ritrova una stabilit\u00e0 finch\u00e9 non accetta di mettersi al servizio di Thomas Effing, un ottuagenario costretto sulla sedia a rotelle e pieno di fissazioni e di strani ricordi. Proprio per seguire i ricordi di Effing, M.S. si ritrover\u00e0 infine coinvolto in un viaggio che lo cambier\u00e0 per sempre."}
{"id": "2045499", "revid": "916580", "url": "https://it.wikipedia.org/wiki?curid=2045499", "title": "200 (numero)", "text": "Duecento (200) \u00e8 il numero naturale dopo il 199 e prima del 201."}
{"id": "2045500", "revid": "125202491", "url": "https://it.wikipedia.org/wiki?curid=2045500", "title": "Lingue della provincia autonoma di Bolzano", "text": "La provincia autonoma di Bolzano \u00e8 un'area trilingue: secondo i dati del censimento dell'ottobre 2011, oltre due terzi degli abitanti (69,41%) sono di madrelingua tedesca (con una punta del 100,00% a Martello), il 26,06% di madrelingua italiana (con una punta del 73,80% a Bolzano) e il restante 4,53% di madrelingua ladina (con una punta di 97,66% a La Valle). Il censimento si tiene a cadenza decennale e quello relativo alla data del 31.12.2021 sar\u00e0 effettuato dal primo marzo al giugno 2022 .\nStatistiche.\nGli italofoni (26,06%) sono concentrati soprattutto nel capoluogo, Bolzano (\"lad.\" Bulsan, \"ted.\" Bozen), nei maggiori centri della provincia (dopo Bolzano), Merano (\"lad.\" e \"ted.\" Meran) e Bressanone (\"ted.\" Brixen, \"lad.\" Persenon), e nei comuni sottoindicati. I ladinofoni soprattutto nella Val Gardena (\"lad.\" Gherd\u00ebina, \"ted.\" Gr\u00f6den) e in Val Badia (\"lad.\" Val Badia, \"ted.\" Gadertal).\nRaffrontando i dati del censimento del 2011 con quelli del 1991, si pu\u00f2 estrapolare la crescita dei gruppi tedesco e ladino. \nIl cambiamento pi\u00f9 forte si \u00e8 registrato nel comune di Brennero, dove il gruppo linguistico italiano ha perso quasi il 9 % della sua consistenza. Secondo alcuni, questo fatto sarebbe legato all'entrata dell'Austria nell'Unione europea il 1\u00ba gennaio 1995 e alla sua successiva adesione degli Accordi di Schengen nell'aprile dello stesso anno: il conseguente smantellamento rispettivamente della dogana e dei posti di frontiera al passo del Brennero ha portato alla forte riduzione del personale (funzionari della dogana, guardie di finanza, poliziotti ecc.), perlopi\u00f9 italofono, in servizio al confine fra i due Stati dell'Unione.\nNel 2011, su 116 comuni, in ben 103 \u00e8 maggioritario il gruppo tedesco (con una punta del 100,00% a Martello), in 8 quello ladino (97,66% a La Valle; gli altri comuni sono Badia, Corvara in Badia, Marebbe, San Martino in Badia, Santa Cristina Valgardena, Selva di Val Gardena, Ortisei). In 5 comuni prevale il gruppo linguistico italiano (in parentesi la consistenza percentuale): Bolzano (73,8%), Laives (71,5%), Salorno (61,85%), Bronzolo (62%), Vadena (61,5%). \nNel comune di Merano la popolazione si divide praticamente in due, per met\u00e0 di madrelingua tedesca (50,47%) e per met\u00e0 di madrelingua italiana (49,06%), il resto \u00e8 di madrelingua ladina (0,47%).\nNei seguenti comuni risiede una consistente minoranza italofona: Fortezza (38,51%), Egna (36,89%), Cortina sulla strada del vino (31,15%), Ora (29,59%).\nLa maggior parte dei comuni ha tuttavia una popolazione italofona ben al di sotto del 10%. Secondo il censimento del 2011 per esempio i comuni di Terento, Ultimo, Moso in Passiria e Rodengo hanno una popolazione del gruppo linguistico italiano rispettivamente dello 0,54%, 0,53%, 0,33%, 0,26%, mentre nel comune di Martello non \u00e8 rimasto alcun residente di madrelingua italiana.\nGli altoatesini germanofoni fanno largo uso del loro dialetto, appartenente al gruppo del bavarese: il sudtirolese, che \u00e8 presente in molteplici momenti della vita pubblica e privata ed \u00e8 quasi sempre preferito al tedesco standard. Quest'ultimo, tuttavia, nella sua variante austriaca, rimane l'idioma insegnato a scuola, usato nella comunicazione scritta e nelle occasioni ufficiali. La popolazione germanofona, specialmente nelle valli, parla anche il dialetto sudtirolese.\nEscludendo il capoluogo di Bolzano, la popolazione germanofona \u00e8 pari all'80,6% del totale.\nOgni cittadino italiano di et\u00e0 superiore ad anni quattordici residente nella provincia di Bolzano alla data del censimento e non interdetto per infermit\u00e0 di mente \u00e8 tenuto a \"dichiarare la propria appartenenza\" ad un gruppo linguistico; pu\u00f2 anche dichiarare di non appartenere a nessuno dei gruppi linguistici, di essere \"altro\", ma deve comunque aggregarsi ad uno dei tre. La dichiarazione non deve essere resa dai cittadini stranieri. Essa \u00e8 finalizzata in primo luogo alla determinazione della proporzionale etnica, per l'assegnazione degli impieghi nella pubblica amministrazione: attualmente, su 100 posti pubblici, 69 vanno al gruppo tedesco, 27 a quello italiano e 4 a quello ladino.\nUso della lingua tedesca.\nLo Statuto del Trentino-Alto Adige sancisce che la \"lingua tedesca \u00e8 parificata a quella italiana\", ma quest'ultima fa testo negli atti aventi carattere legislativo (art. 99).\nI cittadini di lingua tedesca della provincia di Bolzano hanno facolt\u00e0 di usare la loro lingua nei rapporti con gli \"uffici giudiziari\" e con gli organi e uffici della \"pubblica amministrazione\", nonch\u00e9 con i \"concessionari di servizi di pubblico interesse\". Le carte d'identit\u00e0 dei residenti in Alto Adige sono espresse in italiano e tedesco, oltre ad essere di colore verde.\nNelle adunanze degli organi collegiali della regione Trentino-Alto Adige, della Provincia di Bolzano e degli enti locali \"pu\u00f2 essere usata la lingua italiana o la lingua tedesca\".\nNella \"corrispondenza e nelle comunicazioni orali\" deve essere usata la lingua del richiedente; quando viene avviata d'ufficio, la corrispondenza si svolge nella lingua presunta del cittadino cui \u00e8 destinata.\nLe amministrazioni pubbliche devono usare, nei riguardi dei cittadini di lingua tedesca, anche la \"toponomastica tedesca, se la legge provinciale ne abbia accertata l'esistenza ed approvata la dizione\" (art. 101).\nPer quanto riguarda la \"scuola\", \u00e8 prevista la separazione fra gruppi linguistici: l'insegnamento viene impartito esclusivamente in lingua italiana o tedesca, secondo l'appartenenza linguistica, da insegnanti di madrelingua. Elemento di attenuazione risulta l'apprendimento dell'altra lingua a partire dalla prima o seconda elementare (a mo' di lingua straniera). A livello della giunta provinciale vi sono due distinti assessorati, uno per l'intendenza scolastica tedesca e uno per quella italiana.\nUso della lingua ladina nella scuola.\nLa lingua ladina \u00e8 usata nelle scuole materne ed \u00e8 insegnata nelle scuole elementari delle localit\u00e0 ladine (San Martino in Badia, La Valle, Corvara, Badia, Marebbe, Ortisei, Santa Cristina Valgardena, Selva di Val Gardena). Tale lingua \u00e8 altres\u00ec usata quale strumento di insegnamento nelle scuole di ogni ordine e grado delle localit\u00e0 stesse. In tali scuole l'insegnamento \u00e8 impartito su base paritetica di ore e di esito finale, in italiano e tedesco. \n(Esiste un assessorato alla scuola in lingua ladina distinto da quelli in lingua italiana e tedesca)."}
{"id": "2045507", "revid": "767487", "url": "https://it.wikipedia.org/wiki?curid=2045507", "title": "Toby Love", "text": "Biografia.\nGenitori dominicani, cresciuto nel quartiere del bronx, Toby si forma come solista del gruppo Aventura, che lascia dopo circa sei anni per intraprendere la carriera di cantante del genere bachata.\nSi propone al pubblico con bachate calde, tipiche del paese domenicano, mischiando influssi R&amp;B e ritmi Hip Hop, con testi, in inglese od in spagnolo, che si caratterizzano per tematiche d'amore, tradimento e vita sociale.\nViene definito il Michael Jackson latino, per l'influenza nella musica di Love del pi\u00f9 famoso cantante, e per la somiglianza della voce."}
{"id": "2045509", "revid": "656701", "url": "https://it.wikipedia.org/wiki?curid=2045509", "title": "201 (numero)", "text": "Duecentouno (201) \u00e8 il numero naturale dopo il 200 e prima del 202."}
{"id": "2045514", "revid": "36426", "url": "https://it.wikipedia.org/wiki?curid=2045514", "title": "Palazzo Pretorio (Sovana)", "text": "Il Palazzo Pretorio \u00e8 uno storico edificio situato nel centro di Sovana. La sua ubicazione \u00e8 sul lato settentrionale di Piazza del Pretorio.\nStoria.\nIl palazzo fu costruito in epoca medievale, quasi certamente tra la fine del XII secolo e gli inizi del Duecento: la sua esistenza \u00e8 provata in un documento risalente al 1208.\nL'edificio conserv\u00f2 intatta la propria struttura originaria con finestre ad arco fino agli inizi del Quattrocento, quando risultava gravemente danneggiato a seguito dell'assedio che le truppe senesi portarono alla citt\u00e0 di Sovana: la successiva ristrutturazione effettuata tra il 1413 e il 1414 comport\u00f2 la modifica delle parti che precedentemente erano state distrutte in modo irrecuperabile.\nCon l'ingresso di Sovana nel Granducato di Toscana avvenuto nel 1555, il palazzo cambi\u00f2 l'uso a cui era destinato precedentemente, divenendo anche la sede del carcere in epoca seicentesca.\nNel tardo Settecento il complesso fu dismesso e ceduto dai Lorena alla diocesi locale, venendo restaurato nel corso dei decenni successivi.\nDurante il secolo scorso era divenuto sede di un magazzino, prima di essere nuovamente restaurato e adibito a sede museale.\nDescrizione.\nIl Palazzo Pretorio si presenta a pianta rettangolare, con la facciata principale che si apre su Piazza del Pretorio, sul lato minore meridionale del perimetro planimetrico. Disposto su due livelli, si caratterizza per le pareti esterne interamente rivestite in conci di tufo.\nLa facciata principale \u00e8 addossata ad un basamento a scarpa di sostegno all'angolo destro, ove continua con la facciata laterale orientale lungo la quale presenta una cordonatura, mentre sul lato sinistro la facciata si trova addossata ad un piccolo corpo di fabbrica che la divide dalla caratteristica Loggia del Capitano. Il portale d'ingresso principale, di forma rettangolare ed architravato, si apre nella parte destra preceduto da alcuni gradini; la parte sinistra della facciata \u00e8 caratterizzata dalla presenza di un secondario portale d'ingresso ad arco. Sulla parete della facciata, che si sviluppa tra i due portali e le due finestre quadrangolari che si aprono al piano rialzato, sono collocati nove stemmi riconducibili a capitani del popolo e commissari che storicamente vi hanno prestato servizio.\nAll'interno del palazzo ha sede il centro visite del Parco archeologico del Tufo ed il relativo centro di documentazione del territorio sovanese. Sulle pareti interne intonacate spiccano in alcuni punti affreschi di scuola senese realizzati tra il periodo tardomedievale e l'epoca rinascimentale."}
{"id": "2045522", "revid": "656701", "url": "https://it.wikipedia.org/wiki?curid=2045522", "title": "204 (numero)", "text": "Duecentoquattro (204) \u00e8 il numero naturale dopo il 203 e prima del 205."}
{"id": "2045523", "revid": "287204", "url": "https://it.wikipedia.org/wiki?curid=2045523", "title": "Gianpiero Contestabile", "text": "Biografia.\nCarriera dilettantistica.\nNato il 27 aprile 1981 ad Avezzano in Abruzzo Gianpiero Contestabile ha iniziato la carriera pugilistica nel 1993 disputando oltre 80 incontri da dilettante e vincendo tre titoli italiani universitari, la medaglia d'argento ai campionati di seconda serie, la medaglia di bronzo ai campionati assoluti a Rovigo nel 2005 e classificandosi quinto ai campionati mondiali dilettanti disputati ad Antalya in Turchia. \nAll'inizio del 2006 ha vestito la maglia azzurra nei dilettanti pi\u00f9 volte. \u00c8 stato convocato nel ritiro con la nazionale italiana di categoria a Santa Maria degli Angeli presso il centro federale della FPI sotto la visione dei tecnici, gli olimpionici Francesco Damiani e Maurizio Stecca.\nCarriera da professionista.\nHa debuttato come pugile professionista il 21 luglio del 2006. Nella sua carriera ha vinto diciassette incontri (tra cui cinque per k.o. e due per ko tecnico) e subito due sconfitte. \nHa conquistato il titolo di campione italiano nei pesi piuma (57,15\u00a0kg) il 30 maggio 2008 battendo il campione in carica David Chianella per ko tecnico al secondo round. Nel 2009 venne sconfitto da Massimo Morra per ko tecnico al nono round perdendo cos\u00ec il titolo italiano. \nNello stesso anno ha firmato un contratto con la Ricky Boy Productions ed \u00e8 stato allenato dal coach Al Bonanni braccio destro di Don King disputando un incontro internazionale nel Horseshoe Casino Hammond in Indiana.\nDopo due anni, il 17 giugno 2011, si \u00e8 laureato campione dell'Unione europea nei pesi piuma battendo il catalano Francisco Urena. La vittoria del pugile dell\"'Asd boxe Avezzano\" del presidente Luigi Marino \u00e8 arrivata ai punti con verdetto unanime. \nOltre a Gianpiero Contestabile, due sono stati gli atleti abruzzesi ad aver vinto il titolo dell'Unione europea: Domenico Urbano per i pesi piuma, Lorenzo Di Giacomo per i pesi medi.\nImpegno nel sociale.\nNel 2011 ha partecipato alla campagna antidroga intitolata \"Un pugno alla droga, mettila KO alla prima tentazione\".\nRiconoscimenti.\nNel 2008 \u00e8 stato eletto sportivo abruzzese dell'anno a seguito di un sondaggio promosso dal quotidiano Il Tempo. \nL'11 giugno 2009 \u00e8 stato premiato a Ripa Teatina come miglior pugile abruzzese con la medaglia d'oro intitolata al campione statunitense di origine italiana Rocky Marciano.\nIl 22 settembre 2010 ha ricevuto la medaglia di bronzo al valore atletico erogata dal CONI.\nNel 2016 ha ricevuto la cintura del centenario dalla FPI comitato Abruzzo-Molise insieme ad altri dodici campioni abruzzesi degli ultimi cento anni."}
{"id": "2045528", "revid": "72396", "url": "https://it.wikipedia.org/wiki?curid=2045528", "title": "Guerra argentino-brasiliana", "text": "La guerra argentino-brasiliana (lingua spagnola: \"guerra del Brasil\", lingua portoghese: \"guerra da Cisplatina\") fu un conflitto armato combattuto nell'area della Banda Orientale (moderni Uruguay e Rio Grande do Sul occidentale) negli anni tra il 1820 e il 1830 tra l'Argentina e l'Impero del Brasile.\nInizi.\nLa \"Banda Oriental\" si rivolt\u00f2 contro gli spagnoli nel 1811 sotto il comando di Jos\u00e9 Gervasio Artigas. \nLa zona divent\u00f2 Provincia Orientale nel 1813, parte di una lega federale di province, la Liga Federal delle Province Unite del R\u00edo de la Plata. La Liga venne invasa dalle forze del Portogallo e del Brasile nel 1816 e si dissolse quattro anni dopo, con le province che vennero integrate nelle Province Unite.\nNel 1821, dopo la sconfitta di Artigas nella battaglia di Tacuaremb\u00f3 e con il sostegno delle famiglie aristocratiche locali, la Provincia Orientale venne ri-annessa dal Portogallo con il nome di \"Prov\u00edncia Cisplatina\", dando alla nazione iberica una posizione strategica sul R\u00edo de la Plata, potendo controllare il porto principale delle Province Unite. Dopo che Pietro I dichiar\u00f2 il Brasile indipendente, la Prov\u00edncia Cisplatina divent\u00f2 parte dell'Impero del Brasile.\nIl conflitto.\nCon l'intenzione di riprendere possesso della \"Provincia Orientale\" o \"Cisplatina\", la Confederazione delle Province Unite del R\u00edo de la Plata convinse la gente della Banda Orientale, capeggiata da Juan Antonio Lavalleja, a ribellarsi al dominio brasiliano, dando loro sostegno politico e materiale.\nEntrambi gli stati erano legati all'impero britannico economicamente, e il mediatore di guerra George Canning ricopr\u00ec un ruolo importante nel risultato del conflitto. Dopo anni di resistenza da parte dei secessionisti (Fructuoso Rivera e Lavalleja, il Congresso dei Deputati della Provincia Orientale si incontr\u00f2 nel 1825 a La Florida e dichiar\u00f2 l'indipendenza dall'impero portoghese, stabilendo la propria appartenenza alle Province Unite. La dichiarazione di guerra fu la risposta del Brasile.\nL'imperatore Pietro I rispose con il blocco del R\u00edo de la Plata e dei porti di Buenos Aires e Montevideo. La base principale della flotta argentina venne spostata a sud, prima a Ensenada e poi a Carmen de Patagones. Il Brasile cerc\u00f2 di catturare Carmen de Patagones nel 1827, per bloccare ancora di pi\u00f9 il commercio argentino, ma le truppe vennero respinte dai civili.\nLe due marine che si affrontarono nel River Plate e nell'Atlantico meridionale erano per molti versi opposte. Il Brasile era una grande potenza navale con 96 navi da guerra, grandi e piccole, un vasto commercio costiero e un grande commercio internazionale svolto principalmente da navi britanniche, francesi e americane. Le Provincie Unite del R\u00edo de la Plata avevano legami commerciali internazionali simili ma avevano poche pretese navali. La sua marina era composta solo da una mezza dozzina di navi da guerra e da poche cannoniere per la difesa del porto. Entrambe le marine erano a corto di marinai indigeni e facevano affidamento su ufficiali e uomini britannici e, in misura minore, americani e francesi, i pi\u00f9 notevoli dei quali erano il comandante argentino, l'ammiraglio William Brown, nato in Irlanda, e il comandante della flotta brasiliana. squadrone costiero, il commodoro inglese James Norton. La strategia dei due nazioni riflettevano le loro rispettive posizioni. I brasiliani imposero immediatamente un blocco sul River Plate e sul commercio di Buenos Aires, mentre gli argentini tentarono invano di sfidare il blocco usando lo squadrone di Brown mentre scatenavano uno sciame di corsari per attaccare il commercio marittimo brasiliano nell'Atlantico meridionale dalle loro basi a Ensenada e pi\u00f9 distante Carmen de Patagones. Gli argentini hanno ottenuto alcuni notevoli successi, in particolare sconfiggendo la flottiglia brasiliana sul fiume Uruguay nella battaglia di Juncal e respingendo un attacco brasiliano a Carmen de Patagones. Ma nel 1828, il numero superiore degli squadroni di blocco del Brasile aveva effettivamente distrutto la forza navale di Brown nella Monte Santiago e stava strangolando con successo il commercio di Buenos Aires e le entrate del governo che generava.\nL'esercito argentino attravers\u00f2 il R\u00edo de la Plata, piazzando il suo campo vicino a Durazno, mentre il generale Carlos Mar\u00eda de Alvear stava entrando nel territorio brasiliano.\nIl Visconte di Barbacena, a capo delle truppe imperiali, si scontr\u00f2 con gli argentini nella battaglia di Ituzaing\u00f3. Pietro I inizi\u00f2 l'offensiva terrestre alla fine del 1826, radunando le truppe nel meridione della nazione, composte da volontari e mercenari europei. Vi furono problemi nell'organizzazione, in quanto le province del Brasile soffrivano di tentativi di ribellioni popolari.\nLa mancanza di uomini rallent\u00f2 la marcia contro gli \"Orientali\" sostenuti dall'esercito argentino. La guerra si manifest\u00f2 in molte piccole battaglie, la pi\u00f9 grande delle quali fu la battaglia di Ituzaing\u00f3.\nNel 1828 Rivera riconquist\u00f2 il territorio delle \"Missioni Orientali\".\nConseguenze.\nLa guerra and\u00f2 avanti per un altro anno con mischia inconcludenti a terra tra piccoli gruppi di uomini da ogni lato.\nL'Impero del Brasile raggiunse il dominio navale con la battaglia di Monte Santiago poco dopo il trionfo repubblicano a Ituzaing\u00f3. Sul terreno, le citt\u00e0 di Montevideo e Colonia del Sacramento rimasero sotto il controllo del Brasile.\nPertanto, anche le azioni delle Marine hanno avuto un ruolo nell'esito del conflitto.\nA proposito, Jos\u00e9 de San Mart\u00edn \u00e8 stato molto chiaro al riguardo. Disse a Tom\u00e1s Guido nel luglio 1827:\nA causa dell'elevato costo della guerra e delle difficolt\u00e0 per i commerci con il Regno Unito e le Province Unite, vennero iniziati dei colloqui a Rio de Janeiro. Con la Francia e il Regno Unito come arbitri, le Province del R\u00edo de la Plata e l'Impero del Brasile siglarono il trattato di Montevideo, che stabil\u00ec l'indipendenza della Provincia Orientale, che divenne l\"'Estado Oriental del Uruguay\". La parte orientale del territorio delle Missioni Orientali venne data al Brasile.\nIn Brasile la perdita della \"Provincia Cisplatina\" contribu\u00ec al malcontento verso il governo di Pietro I, dopo una guerra gi\u00e0 impopolare. \nL'impero inglese ottenne una zona di commercio libero nella posizione strategica del R\u00edo de la Plata."}
{"id": "2045529", "revid": "288300", "url": "https://it.wikipedia.org/wiki?curid=2045529", "title": "Emigranti italiani", "text": ""}
{"id": "2045530", "revid": "1086846", "url": "https://it.wikipedia.org/wiki?curid=2045530", "title": "Real Madrid Club de F\u00fatbol 2008-2009", "text": "Questa voce raccoglie le informazioni riguardanti il Real Madrid Club de F\u00fatbol nelle competizioni ufficiali della stagione 2008-2009."}
{"id": "2045531", "revid": "486946", "url": "https://it.wikipedia.org/wiki?curid=2045531", "title": "Aruli", "text": ""}
{"id": "2045532", "revid": "32116", "url": "https://it.wikipedia.org/wiki?curid=2045532", "title": "Impero inglese", "text": ""}
{"id": "2045536", "revid": "120920099", "url": "https://it.wikipedia.org/wiki?curid=2045536", "title": "Valencia Club de F\u00fatbol 2008-2009", "text": ""}
{"id": "2045538", "revid": "767487", "url": "https://it.wikipedia.org/wiki?curid=2045538", "title": "Eric Von Schmidt", "text": "Carriera musicale.\nIl padre di Von Schmidt, Harold, fu un pittore western che disegnava illustrazioni per il \"Saturday Evening Post\". Von Schmidt inizi\u00f2 a vendere i propri lavori quand'era ancora adolescente. Seguendo un lavoro per l'esercito vinse una borsa di studio dalla Fulbright per studiare a Firenze. Si trasfer\u00ec a Cambridge nel 1957, dove dipinse e divenne il centro della scena coffeehouse.\nVon Schmidt condivideva il suo ampio repertorio di musica tradizionale coi nuovi musicisti che sviluppavano una versione pi\u00f9 moderna della musica folk. Influenz\u00f2 Tom Ruch, col quale riprese e arrangi\u00f2 la canzone tradizionale \"Wasn't That a Mighty Storm?\", su un uragano che nel 1900 distrusse Galveston. Quando incontr\u00f2 Dylan, i due vendettero harmonica licks, bevevano vino rosso e giocavano a croquet. Dylan assorb\u00ec con entusiasmo la cultura musicale di Von Schmidt, che comprendeva folk, country e blues. \"Io suonavo [a Dylan] un sacco di canzoni e, con la sua mente come una spugna, le ricordava quasi tutte quando ritorn\u00f2 a New York\" dichiar\u00f2 Von Schmidt al \"The Boston Globe\".\nVon Schmidt \u00e8 da molti erroneamente considerato l'autore della canzone \"Baby, Let Me Follow You Down\", la quale per anni \u00e8 stata suonata da Dylan. Dylan stesso, verbalmente, accredit\u00f2 la canzone a Von Schmidt nell'introduzione parlata alla canzone nel suo album di debutto, e disse di averlo incontrato \"nei verdi pascoli della Harvard University\". Nei fatti, Von Schmidt ha adattato la canzone da Blind Boy Fuller, e ne accredit\u00f2 tre quarti al reverendo Gary Davis. Nel 1979 scrisse a quattro mani un libro con lo stesso titolo sulla scena musicale di Cambridge.\nNel 1963 Von Schmidt e Richard Fari\u00f1a registrarono alcune canzoni a Londra, in un negozio chiamato Bobell's Jazz Record, con Dylan all'armonica. Due anni dopo l'album \"The Folk Blues of Eric Von Schmidt\" apparve in cima alla pila di vinili sulla copertina di \"Bringing It All Back Home\" di Dylan.\nCarriera artistica.\nVon Schmidt ebbe una carriera parallela come pittore e cre\u00f2 le copertine di album di Joan Baez, Cisco Houston, John Renborn, reverendo Garu Davis, Geoff e Maria Muldaur, la Blue Velvet Band, Jackie Washington e per i reading di James Baldwin. Negli ultimi trent'anni della sua vita Von Schmidt registr\u00f2 solamente due album, concentrandosi invece sulla sua carriera di pittore.\nQuattro anni prima di morire, Von Schmidt dipinse la sua ultima epica di storia americana. Il soggetto della tele fu la Spedizione di Lewis e Clark, in onore del suo bicentenario. Continu\u00f2 poi la sua produzione artistica con una serie di tele chiamata \"Giants of the Blues\".\nPremi ed eredit\u00e0.\nVon Schmidt era conosciuto per il suo esuberante stile musicale che applicava ai classici della musica folk americana. \"Eric ha quello spirito selvaggio, e non annacqua la musica per la buona societ\u00e0\", disse Ramblin' Jack Elliott al \"The Boston Globe\" nel 1996.\nLa musica di Von Schmidt \u00e8 stata registrata anche da Travis MacRae e Jeff Buckley. Nel 2000, lo stesso anno in cui gli \u00e8 stato diagnosticato un cancro alla gola, \u00e8 stato premiato con l'ASCAP Foundation Lifetime Achievement Award ad un evento che vide la riunione della Jim Kweskin Jug Band che include Fritz Richmond.\nNel 1997 vinse un Grammy Award per il suo contributo alla raccolta \"Anthology of American Folk Music, Vol. 1-3\". Dipinse fino alla sua morte e compil\u00f2 un murale sulla Battaglia di Alamo.\nVon Schmidt diviorzi\u00f2 due volte ed ebbe due figlie. Ebbe un ictus nell'agosto del 2006 e mor\u00ec sette mesi dopo, a settantacinque anni."}
{"id": "2045540", "revid": "547034", "url": "https://it.wikipedia.org/wiki?curid=2045540", "title": "Sevilla F\u00fatbol Club 2008-2009", "text": "Questa voce raccoglie le informazioni riguardanti il Sevilla F\u00fatbol Club nelle competizioni ufficiali della stagione 2008-2009."}
{"id": "2045549", "revid": "599013", "url": "https://it.wikipedia.org/wiki?curid=2045549", "title": "Gail Goodrich", "text": "Carriera.\nHigh school e college.\nNato a Los Angeles, Goodrich \u00e8 stato il capitano della squadra di pallacanestro della John H. Francis Polytechnic High School che ha dominato il campionato liceale di Los Angeles nel 1961.\nHa frequentato la Universit\u00e0 della California, Los Angeles (UCLA), dove ha concluso come miglior marcatore di sempre della scuola e ha disputato i primi due campionati nazionali nel 1964 e nel 1965. \u00c8 stato due volte All-America e ha vinto il premio di miglior giocatore dell'anno della Helms Foundation (insieme a Bill Bradley da Princeton) nel 1965.\nNel 1965 segna nella finale NCAA 42 punti permettendo a UCLA di battere la favorita Michigan. Questo record \u00e8 durato fino al 1973 quando Bill Walton ha segnato 44 punti nella finale contro Memphis State ed \u00e8 stato fino al 2007 il secondo punteggio totale pi\u00f9 alto mai segnato. Mentre era a UCLA Goodrich \u00e8 stato anche membro della Confraternita Beta Theta Pi.\nGoodrich ha dichiarato che aveva inizialmente deciso di frequentare la Universit\u00e0 della California del sud (USC), dove suo padre era stato stella della squadra, ma che John Wooden, allenatore di UCLA, aveva dimostrato molto pi\u00f9 interesse nei confronti di Goodrich rispetto a USC. Come molte squadre di Division I, USC era titubante a causa della statura di Goodrich. Era alto solo 1,73\u00a0m nel suo primo anno al liceo e anche la sua altezza massima di 1,85\u00a0m era bassa per gli standard della pallacanestro universitaria. Era soprannominato dai suoi compagni di squadra \"Stumpy\" (tozzo).\nTenace e ardente, Goodrich usava eccellenti doti di gestione della palla e un'eccellente visione di gioco per condurre due delle squadre pi\u00f9 di successo nella storia della pallacanestro. La guardia matricola mancina era il miglior marcatore della squadra. Ha chiuso con una media di 21,5 punti a partita guidando gli UCLA Bruins a un bilancio di 30-0 nel 1963-64 per poi vincere il suo primo titolo NCAA. Goodrich e Keith Erickson erano gli unici titolari non matricole della squadra che ha vinto il primo titolo nazionale di UCLA nel 1964. Nel suo ultimo anno ha mantenuto una media di 24,6 punti a partita e i Bruins hanno vinto il loro secondo titolo nazionale. A UCLA Goodrich a contribuito a realizzare un bilancio di 78-11 in tre anni. In entrambe le stagioni Goodrich \u00e8 stato selezionato per l'All-Star delle semifinali e ha chiuso come capocannoniere di tutti i tempi di UCLA (1690 punti).\nNBA.\nNonostante molti credessero che fosse piccolo per l'NCAA e troppo fragile per l'NBA, Goodrich, grazie a perseveranza e disciplina, ha dimostrato a chi dubitava di lui che si sbagliava. Goodrich era soprannominato \"Stumpy\" (\"tozzo\"), soprannome a lui conferito dal compagno di squadra Elgin Baylor, a causa della sua altezza.\nNel 1968 i Los Angeles Lakers perdono Goodrich al draft di espansione in favore dei Phoenix Suns, egli diventa ben presto la stella della nuova squadra e l'idolo dei tifosi. Con un inizio a tempo pieno per la prima volta nella sua carriera NBA nel 1968-69, Goodrich mantiene una media di 23,8 punti a partita, sesto in campionato e primo nella sua squadra. Sorprende inoltre chi lo aveva etichettato come un tiratore classificandosi settimo negli assist, con una media di 6,4 a partita, venendo anche convocato per l'All-Star Game 1969. Nel 1969-70 Goodrich ottiene una media di 20,0 punti e 7,5 assist (entrambi il massimo nella sua squadra). A fine stagione viene ceduto ai Los Angeles Lakers in cambio di Mel Counts.\nNel 1971-72 ha portato i Lakers a un bilancio di 69-13 e al titolo NBA, nonch\u00e9 ad un record di 33 vittorie consecutive. Giocando con i futuri Hall of Fame Wilt Chamberlain e Jerry West, al miglior punteggio nel 1971-72, 1972-73, 1973-74 e 1974-75 e l'allenatore Bill Sharman disse: \"Goodrich \u00e8 solo un grande giocatore offensivo\". Dalla stagione 1968-1969 alla stagione 1974-75 ha mantenuto una media di 22,4 punti a partita, tra le migliori in NBA in quel periodo, ma anche una media di pi\u00f9 di 5 assist a partita.\nLa stagione 1973-74 \u00e8 la migliore della sua carriera. Viene inserito nella prima squadra All-NBA e viene convocato ancora una volta per l'All-Star Game. Ha segnato pi\u00f9 di 2000 punti con una media di 22,5 a partita (quarto in campionato per punteggio), guidando la classifica di tiri liberi realizzati e tentati. Nel 1973-74 ha guadagnato per la seconda volta 180.000 dollari a stagione.\nGoodrich, allora trentunenne, ha perso circa 10 libbre (4,5\u00a0kg) per la stagione 1974-75, dichiarando: \"Ho deciso prima di questa stagione di perdere 10 libbre per tornare al mio peso dell'universit\u00e0 di 172 libbre... Sono sicuro che mi aiuter\u00e0 per la mia velocit\u00e0 e la mia resistenza\". Goodrich ha guidato i Los Angeles Lakers con una media di 22,6 punti a partita.\nGoodrich resistette nell'autunno del 1975, perdendo le prime 4 partite e mettendo in atto l'opzione del suo contratto che gli permetteva di diventare free agent la stagione successiva. Nella stagione 1975-76 cambia ruolo, passando da guardia a playmaker, scambiandosi di ruolo con Lucius Allen. Goodrich aveva giocato in un ruolo simile con i Suns, ma durante la sua militanza con Jerry West, ha giocato come guardia. Ironia della sorte, Allen ha giocato come guardia insieme a Oscar Robertson nei Milwaukee Bucks campioni NBA. Entrambi avevano quindi familiarit\u00e0 con i ruoli. Secondo un giornale di Long Beach lo scambio di ruoli aveva funzionato e \"Ha fatto meraviglie per i Lakers in calo\". Durante la stessa stagione i Lakers ingaggiano come centro Kareem Abdul-Jabbar al posto di Elmore Smith.\nIl 6 agosto 1976 Goodrich firma un contratto di tre anni a 1,4 milioni di dollari con i New Orleans Jazz, collaborando in regia con Pete Maravich. All'inizio della stagione 1976-77 ha subito una lesione al tallone d'Achille che ha richiesto un intervento chirurgico. Nel gennaio 1977 ha intentato causa contro i Lakers che erano in debito di 150.000 dollari dei 275.000 di salario della stagione 1975-76 a causa di alcune multe per non aver preso parte al training camp, la pre-stagione e alcune partite di stagione regolare. L'azione legale ha chiesto anche 75.000 dollari di risarcimento, in quanto le multe erano una \"violazione del contratto\". Si \u00e8 ristabilito dall'infortunio alla gamba e ha sostenuto una dura preparazione per la stagione 1977-78, che \u00e8 stata redditizia, vista la media di 16,1 punti e una percentuale di tiro dal campo del 49,5%, la migliore in carriera per una guardia di 34 anni.\nHa giocato la sua ultima stagione nel stagione 1978-79, la 14\u00ba della sua carriera. Chiude la stagione con 12,7 punti di media, ritirandosi dopo aver segnato 19.181 punti in carriera.\nIl suo impatto sui Lakers si \u00e8 esteso ben oltre i 6 anni di militanza. Quando ha firmato con i Jazz nel 1976, per le regole della lega, i Lakers avrebbero dovuto ottenere un risarcimento per aver perso un veterano free agent. I Lakers e i Jazz si accordarono per cedere la scelte pi\u00f9 alta di New Orleans al draft 1979 (oltre a due prime scelte nel 1977 e nel 1978 e a una seconda scelta). Quando i Jazz chiusero la stagione 1978-79 con il peggior bilancio NBA, i Lakers erano eleggibili per una delle prime due scelte al draft. Fino al 1985 le due squadre con il peggior bilancio NBA tiravano una moneta per stabilire chi avesse diritto alla prima scelta. I Lakers vinsero contro i Chicago Bulls e selezionarono Magic Johnson. Con le altre prime scelte selezionarono nel 1977 Kenny Carr e cedettero quella del 1978 ai Boston Celtics, che selezionarono Freeman Williams.\nDurante la sua carriera Goodrich ha ricevuto cinque convocazioni per l'All-Star Game ed \u00e8 stato All-NBA nel 1973-1974. \u00c8 ancora oggi il terzo miglior marcatore mancino nella storia NBA. Al momento del suo ritiro Goodrich era 11\u00ba di tutti i tempi nel punteggio e 10\u00ba di tutti i tempi negli assist.\nGoodrich \u00e8 tra i migliori dei Lakers in numerose categorie, tra le quali punti totali (6\u00ba con 13.044), assist (7\u00ba con 2.863), tiri liberi realizzati (7\u00ba con 2.830) e partite giocate (9\u00ba con 687).\nDopo il ritiro.\nIl 20 novembre 1996 i Lakers hanno ritirato la sua maglia numero 25. Il 18 dicembre 2004 UCLA fece lo stesso. Al liceo portava la maglia numero 12, anch'essa ritirata dalla Polytechnic High School.\nNel 1980 era stato uno dei candidati, insieme a Paul Silas e Bob Weiss, per il ruolo di allenatore dei Los Angeles Clippers.\nDopo il suo ritiro si \u00e8 stabilito con la sua famiglia a Greenwich (Connecticut). Goodrich \u00e8 poi diventato dirigente in una societ\u00e0 di gestione di campi da golf e lavora come opinionista per NBA TV."}
{"id": "2045553", "revid": "24443", "url": "https://it.wikipedia.org/wiki?curid=2045553", "title": "Prealpi del Tux", "text": "Le Prealpi del Tux (in tedesco \"Tuxer Voralpen\" oppure \"Tuxer Nordalpen\") sono un gruppo montuoso delle Alpi Scistose Tirolesi. Si trovano in Austria (Tirolo) tra la citt\u00e0 di Innsbruck ed il Tuxerjoch.\nDenominazione.\nSeguendo le definizioni della SOIUSA questo gruppo montuoso collocato a nord del Tuxerjoch e a sud-est della citt\u00e0 di Innsbruck viene denominato \"Prealpi di Tux\" lasciando la denominazione di Alpi di Tux alle Alpi Breonie Orientali che si trovano a sud del Tuxerjoch.\nClassificazione.\nSecondo la Partizione delle Alpi del 1926 le Prealpi del Tux appartenevano alla sezione alpina delle Alpi Noriche.\nSecondo la SOIUSA sono una sottosezione alpina con la seguente classificazione:\nSecondo l'AVE costituiscono il gruppo n. 33 di 75 nelle Alpi Orientali. Appartengono alle Alpi Centro-orientali.\nGeografia.\nLe Prealpi del Tux si trovano a sud-est della citt\u00e0 di Innsbruck e confinano:\nRuotando in senso orario i confini geografici sono: Innsbruck, fiume Inn, Zillertal, Tuxertal, Tuxerjoch, Schmirner Tal, Wipptal, Innsbruck.\nSuddivisione.\nSecondo la SOIUSA le Prealpi del Tux sono suddivise in due supergruppi, cinque gruppi ed otto sottogruppi:\nRifugi.\nI principali rifugi delle Prealpi del Tux sono:"}
{"id": "2045556", "revid": "24443", "url": "https://it.wikipedia.org/wiki?curid=2045556", "title": "Alpi di Tux", "text": ""}
{"id": "2045558", "revid": "36426", "url": "https://it.wikipedia.org/wiki?curid=2045558", "title": "Casa Uzielli", "text": ""}
{"id": "2045559", "revid": "599013", "url": "https://it.wikipedia.org/wiki?curid=2045559", "title": "Bob Love", "text": ""}
{"id": "2045561", "revid": "124434108", "url": "https://it.wikipedia.org/wiki?curid=2045561", "title": "Leopoldo di Borbone-Napoli", "text": "Biografia.\nInfanzia.\nLeopoldo era il sedicesimo figlio di Ferdinando I (1751-1825), re del Regno delle Due Sicilie e della sua consorte Maria Carolina d'Asburgo-Lorena (1752-1814), al momento della sua nascita sovrani del Regno di Napoli e del Regno di Sicilia.I suoi nonni paterni erano Carlo III di Spagna e Maria Amalia di Sassonia, quelli materni l'imperatrice d'Austria Maria Teresa d'Asburgo e Francesco I di Lorena.Gli venne concesso il titolo di \"Principe di Salerno\" (1817), titolo dinastico che ricordava un antico titolo di origini medievali del Regno delle Due Sicilie.\nGiovinezza.\nMolto caro alla madre Maria Carolina che lo prefer\u00ec al principe ereditario Francesco, si distinse sin da giovanissimo non solo per la sua natura bonaria, ma per l'immensa prodigalit\u00e0 e per la straordinaria capacit\u00e0 nel contrarre debiti, che fu la nota dominante di tutta la sua vita e diede sempre non poche preoccupazioni al bilancio privato borbonico. Durante il periodo murattiano, la corte di Napoli, rifugiata in Sicilia, gli affid\u00f2 funzioni rappresentative, che non furono sempre fortunate. Nel luglio 1808 dal padre Ferdinando, che si considerava reggente presuntivo del trono spagnolo, venne nominato comandante del corpo di spedizione borbonico in Spagna, ma gli Inglesi non gli permisero di uscire da Gibilterra e di mettere piede in territorio spagnolo, da cui l'inglorioso ritorno a Palermo nel novembre dell'anno stesso; nel 1809 egli capeggi\u00f2 formalmente la sfortunata spedizione anglo-borbonica nel golfo di Napoli. Nel 1813 accompagn\u00f2 la madre in un avventuroso viaggio a Vienna, che fu raggiunta attraverso Costantinopoli e Odessa soltanto il 2 febbraio 1814 dopo otto mesi di peripezie. Qui Maria Carolina, che intendeva chiedere validi appoggi per la ricostituzione del regno borbonico, mor\u00ec nel settembre dell'anno 1814.\nMatrimonio.\nIl 28 luglio del 1816, spos\u00f2 nel castello di Sch\u00f6nbrunn l'arciduchessa Maria Clementina d'Asburgo-Lorena (1798-1881), figlia dell'imperatore Francesco II d'Asburgo-Lorena (1768-1835) e della sua seconda moglie Maria Teresa di Borbone-Napoli (1772-1807), sorella maggiore dello stesso Leopoldo.\nRestaurazione.\nDurante la Restaurazione, Leopoldo assolse con qualche impegno dei compiti delicati: nel giugno 1815 egli fu il primo dei Principi borbonici a ricomparire nell'antica capitale e, nominato presidente del supremo consiglio di guerra per la ricostruzione dell'esercito e per la fusione degli elementi ex murattiani con quelli borbonici, diede prova di grande equilibrio. Malgrado le voci ricorrenti di congiure, che sarebbero state viste con simpatia dall'Austria, per una sua eventuale sostituzione nel trono al Duca di Calabria, il Principe - che era genero dell'Imperatore per averne sposato il 28 agosto 1816 una figlia, l'arciduchessa Maria Clementina - fu sempre legato al fratello, il cui atteggiamento cerc\u00f2 di difendere nei suoi colloqui con Metternich a Vienna nel 1821. \nFu parimenti sempre lealissimo verso il nipote Ferdinando II, dal quale non solo gli fu confermato il comando generale della guardia reale che gi\u00e0 aveva dal 1825, ma gli fu affidata dal 1834 la riorganizzazione e il comando in capo della guardia di interna sicurezza. Dal 1825 abit\u00f2 a Palazzo Salerno. \nUltimi anni e morte.\nNel 1848, poich\u00e9 questo corpo civico era destinato a trasformarsi nella guardia nazionale, venne esonerato dal comando: e ci\u00f2 costitu\u00ec un errore psicologico da parte del governo costituzionale, giacch\u00e9 il vecchio Principe, per la prodiga giovialit\u00e0, era molto popolare tra i napoletani. Collezionista appassionato di quadri e di oggetti d'arte, legato soprattutto agli ambienti teatrali della citt\u00e0 ed in ispecie ai comici del San Carlino (gli dedicarono versi Giulio Genoino e Filippo Cammarano; Pasquale Altavilla dedic\u00f2 a lui l'edizione del suo \"Teatro\"), mor\u00ec a Napoli il 10 marzo 1851. \nDiscendenza.\nIl principe Leopoldo e l'arciduchessa Maria Clementina d'Asburgo-Lorena ebbero quattro figli:\nLeopoldo ebbe anche un figlio illegittimo, Franz, nato dalla sua relazione con la danzatrice austriaca Fanny Elssler e morto suicida."}
{"id": "2045567", "revid": "36426", "url": "https://it.wikipedia.org/wiki?curid=2045567", "title": "Stadio Comunale di Livorno", "text": ""}
{"id": "2045570", "revid": "77594", "url": "https://it.wikipedia.org/wiki?curid=2045570", "title": "Loggia del Capitano", "text": "La Loggia del Capitano, detta anche Loggetta del Capitano, \u00e8 una storica loggia situata nel centro di Sovana. La sua ubicazione \u00e8 sul lato settentrionale di Piazza del Pretorio, quasi addossata al lato occidentale del Palazzo Pretorio, da cui \u00e8 divisa da un piccolo corpo di fabbrica, pur potendo esserne considerata parte integrante dal punto di vista delle funzioni storiche svolte.\nLa struttura fu costruita in epoca medievale e completamente ristrutturata durante il Quattrocento assieme all'attiguo Palazzo Pretorio.\nLa Loggia del Capitano si apre ad L al pian terreno del fabbricato disposto su due livelli, che va ad addossarsi all'angolo sinistro della facciata del Palazzo Pretorio.\nLa loggia \u00e8 costituita da due aperture ad arco, dalle quali si accede al portico disposto ad L. Sul lato lungo meridionale, l'arcata e la corrispondente apertura si presentano pi\u00f9 ampie rispetto all'arco e al sottostante passaggio che si aprono sul lato corto orientale, perpendicolare alla facciata del Palazzo Pretorio. Proprio sul piano rialzato del lato corto \u00e8 collocato un grande stemma mediceo, che fu fatto aggiungere nel 1570 da Cosimo I de' Medici.\nLe strutture murarie sono esternamente rivestite in blocchi di tufo; al piano rialzato della struttura architettonica si apre una finestra quadrangolare sul lato lungo meridionale, mentre su quello corto orientale \u00e8 visibile una finestra tamponata della medesima forma, poco a destra rispetto allo stemma mediceo.\nBibliografia.\nAldo Mazzolai. \"Guida della Maremma. Percorsi tra arte e natura\". Firenze, Le Lettere, 1997."}
{"id": "2045574", "revid": "122012583", "url": "https://it.wikipedia.org/wiki?curid=2045574", "title": "170 (numero)", "text": "Centosettanta (170) \u00e8 il numero naturale dopo il 169 e prima del 171."}
{"id": "2045575", "revid": "119991", "url": "https://it.wikipedia.org/wiki?curid=2045575", "title": "Loggetta del Capitano", "text": ""}
{"id": "2045579", "revid": "656701", "url": "https://it.wikipedia.org/wiki?curid=2045579", "title": "174 (numero)", "text": "Centosettantaquattro (174) \u00e8 il numero naturale dopo il 173 e prima del 175."}
{"id": "2045595", "revid": "661526", "url": "https://it.wikipedia.org/wiki?curid=2045595", "title": "182 (numero)", "text": "Centoottantadue (182) \u00e8 il numero naturale dopo il 181 e prima del 183."}
{"id": "2045605", "revid": "486946", "url": "https://it.wikipedia.org/wiki?curid=2045605", "title": "Storia dell'US Citt\u00e0 di Palermo", "text": ""}
{"id": "2045610", "revid": "767487", "url": "https://it.wikipedia.org/wiki?curid=2045610", "title": "Dick Van Arsdale", "text": ""}
{"id": "2045615", "revid": "767487", "url": "https://it.wikipedia.org/wiki?curid=2045615", "title": "Alpi Breonie", "text": "Le Alpi Breonie sono un gruppo montuoso delle Alpi.\nSi trovano in Italia (Trentino-Alto Adige) ed Austria (Tirolo).\nPrendono il nome dai Breoni, trib\u00f9 celtica.\nClassificazione.\nLa SOIUSA non le vede come un gruppo unico, ma le suddivide in:\nSecondo la Partizione delle Alpi, le Alpi Breonie sono un gruppo della sezione delle Alpi Retiche.\nSecondo la suddivisione didattica tradizionale, le Alpi Breonie sono invece un gruppo delle Alpi Atesine."}
{"id": "2045617", "revid": "697352", "url": "https://it.wikipedia.org/wiki?curid=2045617", "title": "186 (numero)", "text": "Centoottantasei (186) \u00e8 il numero naturale dopo il 185 e prima del 187."}
{"id": "2045623", "revid": "697352", "url": "https://it.wikipedia.org/wiki?curid=2045623", "title": "188 (numero)", "text": "Centoottantotto (188) \u00e8 il numero naturale dopo il 187 e prima del 189."}
{"id": "2045624", "revid": "599013", "url": "https://it.wikipedia.org/wiki?curid=2045624", "title": "Elmore Smith", "text": ""}
{"id": "2045626", "revid": "288320", "url": "https://it.wikipedia.org/wiki?curid=2045626", "title": "Antonio Capizzi", "text": "Dal 1986 fu professore associato di filosofia teoretica all'Universit\u00e0 La Sapienza di Roma, succedendo a Guido Calogero nella cattedra che ha sede a Villa Mirafiori.\nCapizzi si contraddistinse per l'accurato studio storico e filologico dei presocratici e dei filosofi greci. Contest\u00f2 radicalmente le ricostruzioni ottocentesche del pensiero occidentale del VI e V secolo a.C., che attribuiscono validit\u00e0 storica alle interpretazioni di Aristotele e alla dossografia dipendente da Teofrasto. A questo scopo collabor\u00f2 con il circolo urbinate di Bruno Gentili nello sforzo di inserire i sapienti greci nelle tematiche concernenti le citt\u00e0, il pubblico, il committente, l'evoluzione delle strutture sociali, il trapasso dalla tradizione orale alla societ\u00e0 della scrittura.\nBiografia.\nAntonio Capizzi ha vissuto prevalentemente a Roma, formandosi alla scuola di Pantaleo Carabellese. Ben presto entr\u00f2 nei circoli degli studenti e degli studiosi che gravitavano intorno ai filosofi Ugo Spirito e Guido Calogero. Giovane professore di storia e filosofia nei licei classici prima di Frosinone e poi di Roma, negli anni quaranta fu libero docente di storia della filosofia, di storia della filosofia antica e di filosofia teoretica presso l'Universit\u00e0 La Sapienza di Roma, evidenziandosi, fin dagli esordi, per l'originalit\u00e0 delle vedute e la radicalit\u00e0 del temperamento. \nColtiv\u00f2 due interessi paralleli. \nUno, da storico, per la sapienza greca arcaica, che lo port\u00f2 a contestare la narrazione dei presocratici fatta da Aristotele. Questi, secondo Capizzi, scrisse \u00abper esigenze di insegnamento del proprio pensiero\u00bb nell'ambito del Liceo, e non con lo scopo di ricostruire quanto realmente accaduto. Dopo di lui, per \u00abun colossale equivoco\u00bb, Teofrasto, i grammatici alessandrini, Georg Wilhelm Friedrich Hegel, Eduard Zeller, Theodor Gomperz e John Burnet protrassero \u00abuna sistematica falsificazione\u00bb. \nCapizzi riprese, per contro, la lezione di Hermann Diels, Karl Reinhardt, Harold Cherniss, John Baptist Mc Diarmid e Geoffrey Kirk, i quali dimostrarono che Aristotele ha avuto solo interessi speculativi: per Capizzi, Aristotele, come tutti i filosofi, \u00abha parlato sempre e soltanto del suo tempo, della cultura del suo tempo, dei problemi del suo tempo\u00bb. Approfondendo gli studi di Guido Calogero sul prelogismo, di Marcel Detienne sul mito antropomorfico, di Eric Havelock sulla diffusione orale del pensiero e di Giorgio Colli sulla sapienza prefilosofica, Capizzi fu il primo storico di formazione filosofica a scoprire l'importanza della dimensione politica negli enigmatici frammenti dei sapienti presocratici. Egli ritenne che, ogni volta che si studiano autori pre-periclei, occorra \u00abprivilegiare il rapporto \"tra ogni singolo autore e la sua singola citt\u00e0\"\u00bb. \nL'altro interesse, preminentemente teoretico, si svolse sui temi dell'attualismo del pensiero di Giovanni Gentile, che Capizzi tent\u00f2 di superare liberandolo dal presupposto interioristico e cogitativistico e proponendo di passare dal pensiero alla comunicazione, in particolare a quella comunicazione protesa verso una risposta futura che \u00e8 il dialogo. Intransigente oppositore dei pensieri assoluti, nella sua opera di maggior rilievo filosofico, pubblicata dopo uno studio durato 35 anni, Capizzi distinse la filosofia in \"comica\" e \"tragica\". \u00abPer \"filosofia comica\" - scrisse - intendo quella che presuppone una struttura unitaria a priori della realt\u00e0, che pertanto analizza cose come l'\"essere\", l'\"uomo\", la \"conoscenza\", la \"ragione\", che ignora \"i\" modi di essere delle singole societ\u00e0, \"i\" tipi di uomo, \"i\" modi di conoscere legati ai modi di vivere, \"le\" ragioni dei singoli gruppi esistenti in vari luoghi e in vari momenti\".\u00bb L'altra filosofia, ampiamente minoritaria e controcorrente, \u00e8 quella che presuppone la pluralit\u00e0 delle culture, dei costumi, dei pensieri, e che, avendo a che fare, nei vari momenti storici, con incontri e scontri di alcune culture, alcuni costumi e alcuni pensieri, entra nell'et\u00e0 adulta del dilemma tragico, della scelta tra due opzioni contrarie le quali, in assoluto, non rappresentano il bene o il male, ma ciascuna il bene in un determinato sentire che spesso coincide con il male di un sentire opposto."}
{"id": "2045627", "revid": "1543377", "url": "https://it.wikipedia.org/wiki?curid=2045627", "title": "The Good, the Bad and the Upsetters", "text": "The Good, the Bad and the Upsetters \u00e8 un album in studio del gruppo reggae giamaicano The Upsetters, prodotto da Bruce White e Tony Cousins e pubblicato nel 1970 dall'etichetta Trojan Records.\nIl disco.\nDopo il successo ottenuto con il singolo \"Return of Django\", gli Upsetters, verso la fine del 1969 effettuano una tourn\u00e9e in Gran Bretagna. Dopo la fine del tour Lee Perry sparisce ed il resto del gruppo (i fratelli Carlton e Aston Barrett, Alva Lewis e Glen Adams) si ritrova senza soldi e con molto tempo a disposizione.\n\u00c8 in tal modo che vengono coinvolti da Bruce White e Tony Cousins, due promoter inglesi coinvolti nell'organizzazione del tour, in una serie di registrazioni in studio dalle quali ottengono materiale per un intero album, che viene pubblicato in Gran Bretagna dalla Trojan Records nel 1970.\nLa versione di Lee Perry.\nIn risposta alla pubblicazione e arrabbiato che un album degli Upsetters fosse stato pubblicato senza il suo coinvolgimento, Lee Perry ha poi pubblicato in Giamaica, in un numero limitato di copie, la sua versione dell'album con lo stesso titolo e con la stessa copertina, ma con una lista tracce completamente differente.\nAnche se alcuni dei brani sono ben noti (ad esempio \"Dracula\", \"Soul Rebel\"), la maggior parte di questi sono inediti al grande pubblico.\nRistampe.\nIl disco, nella versione Trojan, \u00e8 stato ristampato su CD nel 2003 dall'etichetta Esoldun e nel 2010 dalla Trojan Records; questa ristampa mantiene fedelmente l'aspetto e il suono del disco in vinile originale: la masterizzazione proviene dai nastri analogici originali e la grafica riproduce fedelmente quella del vinile originale del 1970.\nL'edizione giamaicana del disco \u00e8 stata ristampata per la prima volta, con il permesso dello stesso Perry e con una nuova copertina, nel gennaio 2014 su etichetta Hot Milk da Cherry Red Records.\nTracce.\nDisco edizione giamaicana (CD del 2014).\nTracce della versione giamaicana dell'album, prodotto da Lee Perry."}
{"id": "2045628", "revid": "656701", "url": "https://it.wikipedia.org/wiki?curid=2045628", "title": "194 (numero)", "text": "Centonovantaquattro (194) \u00e8 il numero naturale dopo il 193 e prima del 195."}
{"id": "2045630", "revid": "656701", "url": "https://it.wikipedia.org/wiki?curid=2045630", "title": "202 (numero)", "text": "Duecentodue (202) \u00e8 il numero naturale dopo il 201 e prima del 203."}
{"id": "2045631", "revid": "24443", "url": "https://it.wikipedia.org/wiki?curid=2045631", "title": "Alpi Breonie orientali", "text": ""}
{"id": "2045632", "revid": "287204", "url": "https://it.wikipedia.org/wiki?curid=2045632", "title": "Vhaldemar", "text": ""}
{"id": "2045633", "revid": "3115", "url": "https://it.wikipedia.org/wiki?curid=2045633", "title": "Meghan Chavalier", "text": "Biografia.\nCome pornostar transessuale \u00e8 stata protagonista in pi\u00f9 di 150 film per adulti, come: \"TV Cowboy\". Come cantante Meghan Chavalier cantava in alcuni locali di New Orleans, Louisiana, prima di trasferirsi a Hollywood, California, nel 1995. Chavalier apparve anche sulle copertine di molti giornali periodici trasgressivi, come: \"Girl Talk, Transformation, Transformed, Transformation Catalogs, Body Language, TV Epic\".\n\u00c8 stata la prima transessuale ad apparire sulla copertina di \"AVN Magazine\".\nNel luglio 2008, Meghan Chavalier ha fondato nuove organizzazioni chiamate: Stopping The Hate A Lesbian, Gay, Bisexual, Transgender Human Rights Coalition.\nPubblicazioni.\nChavalier \u00e8 stata anche autrice di due libri:\nMusica.\nMeghan Chavalier ha pubblicato, nell'ultimo anno, molte canzoni da singolo, tuttora disponibili su negozi on-line:"}
{"id": "2045634", "revid": "656701", "url": "https://it.wikipedia.org/wiki?curid=2045634", "title": "206 (numero)", "text": "Duecentosei (206) \u00e8 il numero naturale dopo il 205 e prima del 207."}
{"id": "2045635", "revid": "31886", "url": "https://it.wikipedia.org/wiki?curid=2045635", "title": "214 (numero)", "text": "Duecentoquattordici (214) \u00e8 il numero naturale dopo il 213 e prima del 215."}
{"id": "2045636", "revid": "287204", "url": "https://it.wikipedia.org/wiki?curid=2045636", "title": "Lowell Devils", "text": "I Lowell Devils sono stati una squadra di hockey su ghiaccio della American Hockey League, con sede a Lowell, Massachusetts, che ha giocato gli incontri casalinghi alla Tsongas Arena. Dal 1998 al 2006 la squadra aveva la denominazione di Lowell Lock Monsters. Nel 2006 la squadra venne acquistata dai New Jersey Devils prendendo il nome di Lowell Devils. Dal 2010 si \u00e8 trasferita ad Albany diventando gli Albany Devils.\nStoria.\nFondata con il nome di Lowell Lock Monsters nel 1998, la squadra fu per tre stagioni la principale formazione affiliata in AHL ai New York Islanders, mentre per la stagione 2000-01 fu la seconda affiliata ai Los Angeles Kings. Nel 2001 la squadra strinse un accordo con i Carolina Hurricanes, legandosi alla franchigia NHL per le successive cinque stagioni; per brevi periodi fu legata anche da rapporti con i Calgary Flames ed i Colorado Avalanche.\nNel 2006 la squadra fu comprata dai New Jersey Devils e cambi\u00f2 nome prima della stagione 2006-07 in Lowell Devils. Nel febbraio 2010 la University of Massachusetts Lowell prese possesso dell'impianto di gioco dello Tsongas Center dalla citt\u00e0 di Lowell. Vi furono trattative sul contratto di concessione dell'impianto fra l'Universit\u00e0 e i New Jersey Devils in scadenza al termine della stagione 2009-10. Il 10 giugno 2010 i New Jersey Devils annunciarono ufficialmente il trasferimento della franchigia al Times Union Center di Albany a partire dal campionato di AHL 2010-2011, mentre la squadra assunse il nome di Albany Devils. Il trasferimento ad Albany fu reso possibile dal trasferimento degli Albany River Rats a Charlotte in Carolina del Nord con il nome di Charlotte Checkers.\nAffiliazioni.\nNel corso della loro storia i Lowell Lock Monsters e successivamente i Lowell Devils sono stati affiliati alle seguenti franchigie della National Hockey League:"}
{"id": "2045639", "revid": "767487", "url": "https://it.wikipedia.org/wiki?curid=2045639", "title": "Charles Wolf", "text": "Nel 1862 Urbain Le Verrier gli offr\u00ec un posto da assistente presso l'osservatorio di Parigi. Fu eletto membro dell'Acad\u00e9mie des sciences nel 1883, di cui divenne presidente nel 1898. Venne poi nominato \"associato\" della Royal Astronomical Society nel 1874.\nNel 1867 scopr\u00ec, assieme a Georges Rayet, una nuova tipologia di stelle che prese dai due astronomi il nome di stelle di Wolf-Rayet."}
{"id": "2045640", "revid": "300067", "url": "https://it.wikipedia.org/wiki?curid=2045640", "title": "Ray Scott", "text": ""}
{"id": "2045641", "revid": "656701", "url": "https://it.wikipedia.org/wiki?curid=2045641", "title": "218 (numero)", "text": "Duecentodiciotto (218) \u00e8 il numero naturale dopo il 217 e prima del 219."}
{"id": "2045643", "revid": "767487", "url": "https://it.wikipedia.org/wiki?curid=2045643", "title": "Rub\u00e9n Ram\u00edrez", "text": "Carriera.\nInizia la carriera nelle giovanili del Col\u00f3n. Nel 2004 viene ceduto in prestito al Tiro Federal, che trascina con i suoi gol in Primera Divisi\u00f3n, e l'anno dopo rientra alla base.\nDiventa in breve tempo un giocatore chiave del sodalizio di Santa Fe. Nel febbraio 2009 si trasferisce al Racing Avellaneda e nel gennaio 2010 al Banfield. Il 30 dicembre 2010 firma un contratto annuale con il Godoy Cruz."}
{"id": "2045645", "revid": "656701", "url": "https://it.wikipedia.org/wiki?curid=2045645", "title": "230 (numero)", "text": "Duecentotrenta (230) \u00e8 il numero naturale dopo il 229 e prima del 231."}
{"id": "2045646", "revid": "287204", "url": "https://it.wikipedia.org/wiki?curid=2045646", "title": "Ruben Ramirez", "text": ""}
{"id": "2045648", "revid": "122525077", "url": "https://it.wikipedia.org/wiki?curid=2045648", "title": "Governatorato del Caucaso sud-occidentale", "text": "Il governatorato del Caucaso sud-occidentale (in turco: \"G\u00fcneydo\u011fulu Kafkasya Cumhuriyeti\") era uno Stato fantoccio dell'Impero ottomano, creato dopo l'invasione turca dell'Amministrazione dell'Armenia occidentale e l'avanzata nella Repubblica Federale Democratica Transcaucasica, nei territori ex-russi, in cui rappresent\u00f2 l'occupazione militare turca.\nDopo il trattato di Batumi del 4 giugno, che segn\u00f2 la pace tra Impero ottomano e Prima Repubblica di Armenia (erede della \"Transcaucasia\"), il governatorato ottenne confini definiti. Con l'Armistizio di Mudros del 30 ottobre, l'assemblea del governatorato rifiut\u00f2 di accondiscendere ai patti anglo-turchi che ne prevedevano l'annessione all'Armenia, ed il 1\u00ba dicembre si proclam\u00f2 Repubblica indipendente. Il 19 aprile 1919 il territorio venne occupato militarmente da reparti britannici comandati da sir Somerset Gough-Calthorpe, e mantenuto sotto tale occupazione fino al 7 luglio 1920, quando fu ceduto all'Armenia. Durante la guerra turco-armena venne nuovamente occupato dai turchi della Repubblica di Turchia. Col trattato di Kars del 16 maggio 1921 il territorio passava alla RSS Georgiana nell'Unione Sovietica."}
{"id": "2045649", "revid": "36426", "url": "https://it.wikipedia.org/wiki?curid=2045649", "title": "Palazzo Comunale (Sovana)", "text": "Il Palazzo Comunale, noto anche come Palazzo dell'Archivio, \u00e8 uno storico edificio situato nel centro di Sovana. La sua ubicazione \u00e8 sul lato corto occidentale di Piazza del Pretorio.\nStoria.\nIl palazzo fu costruito nel XII secolo per ospitare la sede comunale di Sovana, che proprio in quel periodo conosceva una forte espansione dopo i fasti di epoca etrusca.\nL'originaria struttura di epoca medievale rimase intatta fino al 1433, anno in cui Sovana fu assediata per rappresaglia dalle truppe della Contea di Pitigliano, a seguito dell'uccisione del conte Gentile Orsini: i gravi danneggiamenti subiti dalla struttura resero necessario un profondo intervento di ristrutturazione. Nel 1588 fu realizzato l'orologio e, in epoca seicentesca, fu aggiunto il campanile a vela: proprio durante il Seicento il palazzo inizi\u00f2 ad ospitare l'archivio di Sovana, ragione per la quale \u00e8 noto anche con questa denominazione.\nTra la seconda met\u00e0 dell'Ottocento e i primi del Novecento l'edificio conobbe un lungo periodo di degrado; una serie di recenti restauri hanno permesso di riportarlo all'antico splendore, recuperando pienamente anche le parti che versavano in pessime condizioni.\nDescrizione.\nIl Palazzo Comunale (o Palazzo dell'Archivio) \u00e8 costituito da due corpi di fabbrica addossati di forma rettangolare: quello che si affaccia sulla piazza si articola su tre livelli, mentre quello retrostante \u00e8 costituito da due livelli, essendo privo dell'ultimo piano. Le pareti esterne si presentano interamente rivestite in conci di tufo e, sulla facciata laterale meridionale, digradano con un basamento a scarpa che interessa entrambi i corpi di fabbrica.\nLa facciata principale, posta sul lato pi\u00f9 breve del perimetro planimetrico, si affaccia sul lato corto occidentale di Piazza del Pretorio, da cui \u00e8 possibile accedere attraverso il semplice portale d'ingresso di forma rettangolare che si apre al centro della medesima facciata. Al primo livello rialzato si apre una sola finestrella ad arco nella parte centrale, mentre al secondo livello rialzato vi si aprono due finestre identiche (una su ciascun lato della facciata). Al centro della parte sommitale \u00e8 collocato un grande orologio di forma quadrangolare coperto da una piccola tettoia, sopra il quale si eleva un caratteristico campanile a vela, con una campana collocata nella cella, che trova appoggio sulla parte centrale del tetto che copre la facciata.\nBibliografia.\nAldo Mazzolai. \"Guida della Maremma. Percorsi tra arte e natura\". Firenze, Le Lettere, 1997."}
{"id": "2045650", "revid": "28592", "url": "https://it.wikipedia.org/wiki?curid=2045650", "title": "Palazzo dell'Archivio", "text": ""}
{"id": "2045651", "revid": "656701", "url": "https://it.wikipedia.org/wiki?curid=2045651", "title": "234 (numero)", "text": "Duecentotrentaquattro (234) \u00e8 il numero naturale dopo il 233 e prima del 235."}
{"id": "2045652", "revid": "106739441", "url": "https://it.wikipedia.org/wiki?curid=2045652", "title": "Georges Rayet", "text": "Inizi\u00f2 a lavorare presso l'osservatorio di Parigi nel 1863. Era specializzato nella spettroscopia, che allora era un nuovo ambito di ricerca; si interess\u00f2 anche di meteorologia.\nFu fondatore nonch\u00e9 direttore per oltre 25 anni (fino alla sua morte) dell'osservatorio di Bordeaux.\nScopr\u00ec nel 1867, assieme a Charles Wolf, le stelle di Wolf-Rayet."}
{"id": "2045655", "revid": "656701", "url": "https://it.wikipedia.org/wiki?curid=2045655", "title": "236 (numero)", "text": "Duecentotrentasei (236) \u00e8 il numero naturale dopo il 235 e prima del 237."}
{"id": "2045657", "revid": "287204", "url": "https://it.wikipedia.org/wiki?curid=2045657", "title": "Bernardo Carnesecchi", "text": "Biografia.\nDella famiglia dei Carnesecchi fiorentini, nacque a Firenze nel 1398. Era figlio di Cristofano di Berto di Grazino Durantis, e nipote di Zanobi e Paolo Carnesecchi.\nFu una personalit\u00e0 rilevante nel mondo mercantile e comunque influente dal punto di vista politico (membro della Parte Guelfa), un mercante i cui traffici si stendevano su buona parte dell'Europa che compare nel 1427 al catasto fiorentino come uno degli uomini pi\u00f9 ricchi di Firenze.\nCarriera mercantile e bancaria.\nNon esistono studi specifici sui suoi traffici, sebbene venga citato in diversi testi sui commerci medioevali.\nProprietario anche di galere (cosa inconsueta per un mercante fiorentino) le sue imbarcazioni percorrevano la tratta tra Pisa, la Francia, la Spagna, e il Portogallo fino ad arrivare a Bruges e al mare del nord, trasportando varie mercanzie in conto proprio e per conto di altri mercanti.\nIn particolare in virt\u00f9 dei contatti con la corte portoghese compare nel 1429 tra i contraenti il primo accordo commerciale tra la Repubblica fiorentina e il Regno del Portogallo: per i Fiorentini compare Rinaldo di Maso degli Albizi accompagnato dai comandanti di galera Bernardo Carnesecchi e Piero Vespucci. Si ampliarono con questo trattato i contatti tra il Regno del Portogallo e la Repubblica fiorentina, (visita degli ambasciatori portoghesi a Firenze per incontrare Paolo Dal Pozzo Toscanelli), portando Firenze ad occupare un ruolo storicamente importante nelle esplorazioni marinare del XV e XVI secolo.\nFin da giovanissimo, secondo gli usi di molti mercanti fiorentini, si occup\u00f2 anche di operazioni bancarie. Gi\u00e0 nel 1422 era titolare di un banco ad Avignone socio con Marco Bellacci e con l'erede di Vieri de' Medici.\nStudio fiorentino.\nNel periodo 1430-1431, ancora sotto il regime oligarchico degli Albizi ebbe l'incarico di Ufficiale per lo Studio fiorentino (con lui anche Galileo di Giovanni Galilei).\nCarriera politica.\nMolto impegnato nella mercatura fu abbastanza disimpegnato politicamente. Era comunque assai amico con Cosimo il vecchio e nel 1449 ebbe l'onore di essere padrino di battesimo di Lorenzo de' Medici (il futuro \"Lorenzo il Magnifico\").\nNel 1448 Cosimo che lo considerava un fedelissimo lo utilizz\u00f2 nell'ufficio (fondamentale per il regime) di accoppiatore. La sua carriera politica nonostante gli impegni mercantili \u00e8 di tutto rispetto e culmina nel 1451 con l'elezione a Gonfaloniere massima carica dello Stato fiorentino.\nIl suo cammino politico si pu\u00f2 sintetizzare:\nEbbe l'onere e l'onore di accogliere come capo della Signoria, gli ambasciatori dell'imperatore bizantino Costantino XI Paleologo, quando questi essendo in viaggio verso Roma, si fermarono a Firenze per chiedere aiuti contro la continua aggressione dei Turchi.\nNello stesso 1451 ebbe l'incarico onorifico dalla Signoria di scortare attraverso i territori della Repubblica fiorentina Federico III imperatore del Sacro romano impero di passaggio per Firenze diretto a Roma per l'incoronazione.\nLa morte.\nBernardo \u00e8 sepolto in santa Maria Maggiore a Firenze nella cappella da lui fondata nel 1449, ed ancor oggi esistente.\nRuolo nella storia dell'arte: Tabernacolo Carnesecchi di Domenico Veneziano.\nIl suo nome \u00e8 legato in modo particolare come committente di un'opera d'arte di Domenico Veneziano non pi\u00f9 in Italia. Ora alla National Gallery di Londra il tabernacolo Carnesecchi, databile 1440 circa, \u00e8 un'opera che rappresenta una Madonna in trono con il bambino e di cui sono rimasti anche altri frammenti: San Domenico e Sant'Antonio, con una prospettiva assai particolare. Decorava la volta di una nicchia sul muro esterno di uno dei palazzi Carnesecchi che delimitavano il quadrivio di vie che era denominato appunto canto dei Carnesecchi.\n\u00c8 inoltre ancora esistente come gi\u00e0 ricordato la Cappella da lui fondata in Santa Maria Maggiore a Firenze, posizionata a sinistra dell'altare maggiore e sormontata nell'arcone dallo stemma della sua famiglia (da non confondersi con la cappella di Zanobi Carnesecchi presente nella stessa chiesa).\nLa sua discendenza.\nEbbe diversi figli tra cui si distinsero in modo particolare Andrea, progenitore di una linea senatoriale e Cristofano che divenne Gonfaloniere della Repubblica nel 1479.\nL'armeggeria di Bartolomeo Benci messa in rima da Filippo Lapaccini importante episodio in cui l'oligarchia medicea lancia un segnale di disaccordo alla famiglia Medici) ne presenta alcuni:\nSpesso Andrea di Bernardo viene confuso con Andrea di Paolo.\nOmonimi.\nBernardo era uno della ristretta gamma di nomi utilizzati dai Carnesecchi fiorentini.\nAltri Bernardo Carnesecchi che possono esser ricordati e con cui non confonderlo sono:"}
{"id": "2045663", "revid": "1451528", "url": "https://it.wikipedia.org/wiki?curid=2045663", "title": "Passaporto sammarinese", "text": "Il passaporto sammarinese \u00e8 un documento rilasciato ai cittadini sammarinesi per effettuare viaggi all'estero. Per i viaggi all'interno dell'Unione europea \u00e8 comunque sufficiente la carta d'identit\u00e0.\nRilasciato su richiesta e dietro pagamento di un bollo in base all'et\u00e0 dei richiedenti, \u00e8 valido per un periodo di dieci anni per i maggiorenni e non \u00e8 rinnovabile.\nCaratteristiche.\nIl passaporto sammarinese \u00e8 molto simile al passaporto italiano e utilizza, ad eccezione del colore, lo stile standard dei passaporti dell'Unione europea pur non facendone parte.\nIl colore \u00e8 blu, con lo stemma di San Marino al centro della copertina, la scritta \"REPUBBLICA DI SAN MARINO\" e subito sotto \"R\u00c9PUBLIQUE DE SAINT-MARIN\" e \"REPUBLIC OF SAN MARINO\" sopra lo stemma e la parola \"PASSAPORTO\" \"PASSEPORT\" \"PASSPORT\" in basso. Nel passaporto biometrico, rilasciato dal 12 ottobre 2006, compare anche il simbolo biometrico pi\u00f9 sotto, cos\u00ec come in altri paesi.\nContenuto.\nNel passaporto sammarinese le informazioni sull'identit\u00e0 del titolare si trovano nella seconda pagina di copertina, e sono corredate da una fotografia e da una sezione leggibile elettronicamente. Altre informazioni di identit\u00e0 si trovano a pagina 2, mentre a pagina 3 c'\u00e8 lo spazio per allegare eventuali figli al passaporto.\nLa pagina 4 \u00e8 dedicata all'autorit\u00e0, e viene apposto il timbro e la firma dell'autorit\u00e0 che ha emesso il passaporto (generalmente i capitani reggenti o il segretario di Stato per gli Affari Esteri e Politici). Tutte le informazioni appaiono in italiano, inglese, francese.\nLe pagine finali sono dedicate ai visti e ai timbri dei paesi visitati.\nPaesi per i quali non \u00e8 necessario il visto.\nI titolari di un passaporto sammarinese non hanno necessit\u00e0 di visto per viaggiare nei paesi elencati."}
{"id": "2045669", "revid": "110847574", "url": "https://it.wikipedia.org/wiki?curid=2045669", "title": "242 (numero)", "text": "Duecentoquarantadue (242) \u00e8 il numero naturale dopo il 241 e prima del 243."}
{"id": "2045670", "revid": "113757", "url": "https://it.wikipedia.org/wiki?curid=2045670", "title": "Consolato Sammarinese di Rimini", "text": ""}
{"id": "2045676", "revid": "656701", "url": "https://it.wikipedia.org/wiki?curid=2045676", "title": "244 (numero)", "text": "Duecentoquarantaquattro (244) \u00e8 il numero naturale dopo il 243 e prima del 245."}
{"id": "2045677", "revid": "287204", "url": "https://it.wikipedia.org/wiki?curid=2045677", "title": "Thierry Godfroid", "text": "Storico pilota Kawasaki, ex-crossista, fu uno dei primi superider di alto livello, e detiene un titolo europeo supermoto (allora di valore pressoch\u00e9 mondiale).\n\u00c8 il superider belga pi\u00f9 titolato assieme a Eddy Seel e Gerald Delepine."}
{"id": "2045678", "revid": "62748", "url": "https://it.wikipedia.org/wiki?curid=2045678", "title": "Leges rogatae", "text": ""}
{"id": "2045679", "revid": "287204", "url": "https://it.wikipedia.org/wiki?curid=2045679", "title": "Kingfisher Airlines Tennis Open", "text": "Il Kingfisher Airlines Tennis Open \u00e8 stato un torneo di tennis professionistico maschile che faceva parte delle International Series nell'ambito dell'ATP Tour. Si \u00e8 svolto annualmente dal 1996 al 2007 e ha cambiato sede due volte.\nStoria.\nIl torneo, inizialmente esclusivamente maschile, \u00e8 nato nel 1996 a Shanghai su campi sintetici indoor, diventando cos\u00ec il secondo torneo asiatico a nascere in ordine cronologico tre anni dopo il Torneo di Pechino.\nNel 2000, con il trasferimento del Tier IV di Pechino a Shanghai, il torneo assume maggiore rilevanza, ma nel 2004, nell'ottica di una maggiore diffusione del tennis in Asia e in seguito allo spostamento di due anni prima della Masters Series Cup proprio a Shanghai, il torneo viene di nuovo diviso: quello femminile ritorna a Pechino e quello maschile viene dirottato a Citt\u00e0 di Ho Chi Minh, in Vietnam, dove prende anche il nome Vietnam Open.\nNel 2005 il torneo viene dirottato in India, prima a Bombay per due edizioni, e nel 2008 a Bangalore, quando per\u00f2 il torneo viene annullato per problemi relativi alla sicurezza.\nNel 2009 \u00e8 stato poi escluso dal calendario ATP.\nTra il 2015 e il 2017 si \u00e8 tenuto a Citt\u00e0 di Ho Chi Minh un altro torneo Vietnam Open, che faceva per\u00f2 parte dell'ATP Challenger Tour."}
{"id": "2045680", "revid": "19766159", "url": "https://it.wikipedia.org/wiki?curid=2045680", "title": "Settori economici", "text": ""}
{"id": "2045682", "revid": "656701", "url": "https://it.wikipedia.org/wiki?curid=2045682", "title": "246 (numero)", "text": "Duecentoquarantasei (246) \u00e8 il numero naturale dopo il 245 e prima del 247."}
{"id": "2045683", "revid": "466539", "url": "https://it.wikipedia.org/wiki?curid=2045683", "title": "Alpi di Kitzb\u00fchel", "text": "Le Alpi di Kitzb\u00fchel (in tedesco \"Kitzb\u00fcheler Alpen\") sono una sottosezione delle Alpi Scistose Tirolesi. La vetta pi\u00f9 alta \u00e8 il Kreuzjoch che raggiunge i 2.558 m s.l.m.. Si trovano in Austria (Tirolo e Salisburghese) e prendono il nome dalla citt\u00e0 tirolese Kitzb\u00fchel.\nClassificazione.\nSecondo la SOIUSA sono una sottosezione alpina con la seguente classificazione:\nSecondo l'AVE costituiscono il gruppo n. 34 di 75 nelle Alpi Orientali. Appartengono alle Alpi Centro-orientali..\nDelimitazioni.\nConfinano:\nSuddivisione.\nIn accordo con le definizioni della SOIUSA le Alpi di Kitzb\u00fchel sono suddivise in tre supergruppi e sette gruppi (tra parentesi i codici SOIUSA dei supergruppi, gruppi e sottogruppi):\nVette.\nLe montagne principali del gruppo sono:\nRifugi.\nAlcuni dei rifugi del gruppo montuoso sono:"}
{"id": "2045686", "revid": "1428919", "url": "https://it.wikipedia.org/wiki?curid=2045686", "title": "David Carnesecchi", "text": "Figlio di Giuseppe Carnesecchi e di Gaspera di Francesco Berti nasce a Firenze il 21 maggio 1810.\nCarbonaro, nel 1831 fu imputato (insieme con il sottotenente Giovanni Mazzinghi e Giovanni Conti) nel processo contro Marchese, un prete fratello di un carbonaro giustiziato negli anni precedenti.\nSuccessivamente in Francia: a Rodez e a Marsiglia, dove entra in contatto con La Cecilia e con Giuseppe Mazzini. Per incarico di Giovanni La Cecilia trasport\u00f2 documenti clandestini dalla Francia all'Italia. Rientrato a Firenze fu nuovamente arrestato.\nNel 1848 fu internato in manicomio un David Carnesecchi, non \u00e8 per\u00f2 al momento dimostrato trattarsi della medesima persona.\nProbabilmente \u00e8 lo stesso di cui si conservano alcune raccolte di poesie edite nel 1851."}
{"id": "2045688", "revid": "656701", "url": "https://it.wikipedia.org/wiki?curid=2045688", "title": "248 (numero)", "text": "Duecentoquarantotto (248) \u00e8 il numero naturale dopo il 247 e prima del 249."}
{"id": "2045692", "revid": "1543377", "url": "https://it.wikipedia.org/wiki?curid=2045692", "title": "5 (J.J. Cale)", "text": "5 \u00e8 il quinto album di J.J. Cale, pubblicato dalla Shelter Records nel 1979.\nL'album si classific\u00f2 nella posizione numero 136 (15 settembre 1979) della classifica statunitense Billboard 200.\nFormazione.\nNote aggiuntive"}
{"id": "2045694", "revid": "656701", "url": "https://it.wikipedia.org/wiki?curid=2045694", "title": "254 (numero)", "text": "Duecentocinquantaquattro (254) \u00e8 il numero naturale dopo il 253 e prima del 255."}
{"id": "2045695", "revid": "288300", "url": "https://it.wikipedia.org/wiki?curid=2045695", "title": "Okaka Chuka", "text": ""}
{"id": "2045696", "revid": "634034", "url": "https://it.wikipedia.org/wiki?curid=2045696", "title": "Demobilization", "text": "Nell'ambito della psicologia dell'emergenza, la Demobilization \u00e8 la particolare forma di Defusing post-intervento critico che viene effettuata con gruppi o squadre di soccorritori - volontari e/o professionisti - al termine di operazioni di soccorso di particolare intensit\u00e0, complessit\u00e0 o rilievo emotivo.\nIl rischio di traumatizzazione secondaria negli operatori del soccorso \u00e8 elevato; al termine di interventi di soccorso comprendenti particolari fattori di rischio psicologico (lavoro di soccorso in situazioni di emergenza coinvolgenti minori; situazioni critiche caratterizzate da forti rischi per l'incolumit\u00e0 fisica dei soccorritori; episodi di violenza diretta contro il personale di soccorso; ferimento o decesso di un componente della squadra; situazione operativa di estrema lunghezza, fatica o difficolt\u00e0 tecnica, etc.), \u00e8 ritenuta quindi una corretta forma di prevenzione primaria l'esecuzione di una breve fase informale di \"decompressione emotiva\" tra pari (\"peer support\"), spesso strutturata sotto forma di un \"Defusing adattato\".\nIn molti casi, infatti, la stessa procedura del Defusing classico \u00e8 ritenuta un po' troppo rigida e strutturata per la Demobilization \"a caldo\"; si preferisce quindi, in questi casi, organizzare un semplice momento di \"cesura simbolica\" con la situazione operativa appena trascorsa, che permetta di far decantare brevemente i vissuti personali pi\u00f9 intensi, di \"dare parola ai vissuti\" condividendo e discutendone il carico emotivo con i colleghi, e che sancisca simbolicamente il passaggio e rientro del soccorritore dal \"luogo e tempo dell'emergenza\" al \"luogo e tempo della normalit\u00e0 quotidiana\" (con i relativi vissuti).\nAlla Demobilization possono eventualmente seguire, nei giorni successivi ed in base alle esigenze manifestatesi, dei Debriefing, delle articolazioni di CISM, o delle eventuali sedute di consulenza psicologica di crisi (gruppale o individuale)."}
{"id": "2045698", "revid": "767487", "url": "https://it.wikipedia.org/wiki?curid=2045698", "title": "Phil Johnson", "text": ""}
{"id": "2045699", "revid": "287204", "url": "https://it.wikipedia.org/wiki?curid=2045699", "title": "Calidris himantopus", "text": "Il piro-piro zampelunghe (Calidris himantopus, Bonaparte 1826) \u00e8 un uccello della famiglia degli Scolopacidae.\nSistematica.\n\"Calidris himantopus\" non ha sottospecie, \u00e8 monotipico. A seguito di recenti studi, questa specie dovrebbe essere separata nel genere monotipico \"Micropalama\".\nDistribuzione e habitat.\nQuesto uccello vive in tutto il Nord, Centro e Sud America, esclusa la Groenlandia. \u00c8 saltuario in Marocco, nell'Europa occidentale, in Giappone, Taiwan, in alcune province cinesi che affacciano sul mare e in Australia."}
{"id": "2045700", "revid": "118578303", "url": "https://it.wikipedia.org/wiki?curid=2045700", "title": "Gran Premio degli Stati Uniti d'America 2001", "text": "Il Gran Premio degli Stati Uniti 2001 \u00e8 stata la sedicesima prova del Campionato mondiale di Formula 1 2001. Disputato il 30 settembre 2001 sul tracciato ricavato all'interno dell'ovale di Indianapolis, \u00e8 stato organizzato dall'Indianapolis Motor Speedway e ha visto la partecipazione di circa 200.000 spettatori. La gara, disputata meno di tre settimane dopo gli attentati dell'11 settembre, ha rappresentato la ventesima e ultima vittoria in carriera di Mika H\u00e4kkinen. Dietro al pilota della McLaren sono giunti Michael Schumacher su Ferrari e il compagno di squadra del finlandese David Coulthard. A completare la zona punti Trulli, Irvine e Heidfeld.\nVigilia.\nAspetti tecnici.\nIn vista del campionato successivo la Ferrari e la Williams portarono novit\u00e0 tecniche che avevano intenzione di utilizzare la stagione seguente. La casa di Maranello introdusse, infatti, un nuovo volante caratterizzato da quattro pulsanti aggiuntivi, di cui due per regolare il controllo di trazione. Venne poi montato un nuovo profilo estrattore e venne adottato un alettone posteriore identico a quello montato in occasione del Gran Premio del Canada. Dal canto suo la Williams present\u00f2 dei nuovi scarichi del motore, molto simili a quelli utilizzati dalla Ferrari e mise a disposizione due telaio nuovi per i piloti, pur senza poter utilizzare la nuova carrozzeria per la difficolt\u00e0 nel montare i radiatori, troppo ingombranti. Molto minori le modifiche attuate dalle altre scuderie, con la Jordan che mont\u00f2 sulle sue vetture nuove prese dei freni simili a quelle della Ferrari e i rimanenti team che si limitarono ad adattare le monoposto alla pista americana.\nAspetti sportivi.\nDurante tutto il weekend, diversi team e piloti dipinsero sulle vetture e sui caschi la bandiera degli Stati Uniti d'America, in segno di solidariet\u00e0 alle vittime degli attentati dell'11 settembre. Durante la gara, poi, Alesi, oltre che la bandiera a stelle e strisce, fece apporre nelle fiancate della sua Jordan il numero di gare da lui corse in carriera, cio\u00e8 200.\nFu l'ultimo Gran Premio per Jo Ramirez, coordinatore della McLaren dal 1984, e l'ultima apparizione in telecronaca per il giornalista britannico di ITV, Murray Walker, che dopo ventitr\u00e9 anni di commento in F1, decide di andare in pensione e fu sostituito da James Allen, che era gi\u00e0 inviato in F1 dal 1997.\nProve libere.\nRisultati.\nNella prima sessione del venerd\u00ec, si ebbe la seguente situazione:\nNella prima sessione del sabato, si ebbe la seguente situazione:\nQualifiche.\nResoconto.\nMichael Schumacher ottenne il miglior tempo nelle qualifiche, fermando il cronometro sul tempo di 1:11.708. Il pilota della Ferrari conquist\u00f2 la sua decima pole position stagionale, battendo di due decimi H\u00e4kkinen su McLaren e il fratello Ralf. Schumacher riusc\u00ec a costruire il suo vantaggio nel primo e nel terzo settore e risparmi\u00f2 un treno di gomme per la domenica, percorrendo nove giri su un massimo di dodici consentiti. Al contrario H\u00e4kkinen fece realizzare il miglior parziale nel settore centrale, mentre le due Williams, nonostante la seconda fila occupata, soffrirono di problemi di bilanciamento.\nPi\u00f9 in difficolt\u00e0 Barrichello, quinto, e Coulthard, settimo, afflitti da difficolt\u00e0 di assetto. Tra loro si piazz\u00f2 Nick Heidfeld, che port\u00f2 la sua Sauber al sesto posto. Trulli si qualific\u00f2 ottavo, seguito dal compagno di squadra Alesi e da Jenson Button su Benetton che riusc\u00ec a precedere Fisichella, dodicesimo. Riusc\u00ec invece ad emergere Fernando Alonso, che si piazz\u00f2 diciassettesimo nonostante la scarsa potenza del motore della sua Minardi. In difficolt\u00e0, invece, le due BAR di Panis e, soprattutto, di Villeneuve, con il francese che concluse tredicesimo e il canadese diciottesimo.\nWarm up.\nResoconto.\nIl warm up della domenica mattina fu caratterizzato dall'errore di Mika H\u00e4kkinen che, non avvedendosi del semaforo rosso dovuto all'olio lasciato in pista dalla vettura di Montoya, usc\u00ec dai box venendo quindi penalizzato dai commissari di gara. Al finlandese venne infatti annullato il miglior parziale ottenuto durante le qualifiche e fu dunque retrocesso al quarto posto. Nel warm up il pi\u00f9 veloce fu Ralf Schumacher che gir\u00f2 in 1:13.912, seguito a distanza di pochi centesimi da David Coulthard e Michael Schumacher.\nGara.\nResoconto.\nAl via Michael Schumacher riusc\u00ec a mantenere la testa della corsa, seguito da Montoya, Barrichello, Ralf Schumacher, Coulthard e H\u00e4kkinen. Nelle retrovie, invece, Tom\u00e1\u0161 Enge fu autore di una brutta partenza a causa di un problema da lui avuto con la procedura automatica. Il pilota ceco, infatti, aveva alcune difficolt\u00e0 di adattamento alle vetture di Formula 1 e dovette ricorrere alla procedura manuale. Gi\u00e0 nel corso del secondo giro si verific\u00f2 il primo ritiro: in una collisione tra i due piloti Sauber, Heidfeld e R\u00e4ikk\u00f6nen, e Jarno Trulli il finlandese ebbe la peggio e fu costretto ad abbandonare la corsa con il semiasse rotto.\nNelle prime posizioni, Barrichello, partito con una strategia sulle due soste, guadagn\u00f2 rapidamente terreno sui piloti che lo precedevano e nel corso di tre tornate super\u00f2 prima Montoya, poi il compagno di squadra Michael Schumacher, costruendo in breve un discreto margine sugli inseguitori. Il primo pilota ad effettuare il pit stop fu Ralf Schumacher, nel corso del 24\u00ba giro; il tedesco venne imitato tre giri pi\u00f9 tardi da Barrichello e al comando pass\u00f2 l'altra Ferrari di Schumacher, che per\u00f2 era tallonato dalla Williams di Montoya. Il colombiano pass\u00f2 il ferrarista nel corso del 34\u00ba giro, ottenendo poi il giro pi\u00f9 veloce. Rientr\u00f2 ai box due giri pi\u00f9 tardi; nello stesso momento si ritirarono sia il suo compagno di squadra, a causa di un testacoda dovuto al troppo sovrasterzo mentre occupava l'ottava posizione, che Fernando Alonso, per la rottura del semiasse, in diciassettesima piazza.\nLe possibilit\u00e0 di vittoria di Montoya e della Williams svanirono nel corso del 39\u00ba passaggio, quando sulla vettura del colombiano, in quarta posizione, si ruppe il motore. Analoga sorte tocc\u00f2 pure all'altro pilota Minardi Alex Yoong, fermato dalla rottura del cambio mentre navigava in diciottesima posizione. Il giro seguente Schumacher, leader della corsa, effettu\u00f2 il suo secondo pit stop, e H\u00e4kkinen, che non aveva ancora rifornito, conquist\u00f2 la testa della corsa: il finlandese della McLaren conduceva davanti alle due Ferrari, il compagno di squadra David Coulthard, Eddie Irvine, Jarno Trulli e Nick Heidfeld. H\u00e4kkinen riforn\u00ec al 47\u00ba giro, ma rientr\u00f2 in pista davanti alla Ferrari di Michael Schumacher, ma dietro a Barrichello; il pilota brasiliano doveva per\u00f2 effettuare la seconda sosta, che avvenne al cinquantesimo giro.\nIl ferrarista torn\u00f2 in pista alle spalle del pilota finlandese e cominci\u00f2 ad effettuare una serie di giri veloci per avvicinarglisi. Al cinquantaduesimo giro Irvine esegu\u00ec la sua unica sosta, risultando l'ultimo pilota a rifornire. Schumacher, intanto, occupava stabilmente la terza posizione, seguito da Trulli, Irvine ed Heidfeld. Grazie anche ad alcuni doppiaggi, la Ferrari di Rubens Barrichello riusc\u00ec a ridurre il suo distacco dalla McLaren di Mika H\u00e4kkinen a due secondi e mezzo; quando per\u00f2 sembrava che potesse raggiungere il pilota finlandese, il brasiliano rallent\u00f2 improvvisamente a causa di un problema al motore. Barrichello tent\u00f2 lo stesso di concludere la corsa, pur subendo il sorpasso da parte del compagno di squadra e di David Coulthard, ma fu costretto al ritiro a un giro dal termine. H\u00e4kkinen ottenne cos\u00ec la sua ventesima e ultima vittoria in carriera, davanti a Michael Schumacher e a Coulthard; quarto posto per Jarno Trulli, seguito Irvine, Heidfeld e Alesi.\nDecisioni della FIA.\nA fine gara, Jarno Trulli venne squalificato a causa dell'eccessiva usura del fondo della sua vettura. Il tutto venne causato dalla perdita di due fissatori durante la corsa che fecero sfregare il fondo sull'asfalto assottigliandolo di un millimetro e mezzo pi\u00f9 del consentito. La Jordan, per\u00f2, ricorse in appello, vincendolo, quindi Jarno Trulli riottenne il quarto posto conquistato in pista."}
{"id": "2045703", "revid": "124304528", "url": "https://it.wikipedia.org/wiki?curid=2045703", "title": "Enzo Tarascio", "text": "Biografia.\nNato a Torino da famiglia di origine siciliana, attore dalla recitazione calibrata e moderna, di impronta teatrale, \u00e8 stato molto attivo anche nel cinema e nella televisione. \u00c8 ricordato per le parti da duro che spesso gli venivano affidate. Fra le sue interpretazioni per il cinema quella in \"Continuavano a chiamarlo Trinit\u00e0\", western del 1971 diretto da E.B. Clucher, in cui interpretava il ruolo di Mitch, sceriffo della citt\u00e0 di San Jos\u00e9, e \"Il conformista\", girato nell'anno precedente, diretto da Bernardo Bertolucci ed in cui interpretava il ruolo del professor Luca Quadri.\nMuore nell'ottobre 2006 all'et\u00e0 di 87 anni.\nTelevisione.\nPer la televisione, si ricorda la sua interpretazione, nel ruolo del Procuratore Villefort, ne \"Il conte di Montecristo\", dal romanzo di Alexandre Dumas padre, diretto da Edmo Fenoglio, in cui recit\u00f2 accanto ad Andrea Giordana e Giuliana Lojodice. Sempre per la televisione, negli anni settanta, \u00e8 stato interprete negli sceneggiati \"A come Andromeda\", \"Joe Petrosino\" e \"Accadde a Lisbona\". Fra le altre interpretazioni televisive si ricorda quella di Richard Barras, proprietario della miniera nello sceneggiato \"E le stelle stanno a guardare\".\nTeatro.\nHa lavorato in teatro insieme con altri noti attori, fra cui Tino Buazzelli, Alberto Terrani, Ottavio Fanfani e Carlo Bagno. Sue partner sulla scena sono state, fra le altre, Edmonda Aldini e Anna Proclemer.\nNel 1953, viene scritturato da Giorgio Strehler per il \"Giulio Cesare\" di William Shakespeare, iniziando da allora una lunga collaborazione con il regista e con il Piccolo di Milano.\nFilmografia.\nCinema.\nOpla noi viviamo di Marco Leto 1972\nTelevisione.\nOpla noi viviamo di Marco Leto 1972"}
{"id": "2045704", "revid": "288300", "url": "https://it.wikipedia.org/wiki?curid=2045704", "title": "Giovinco", "text": ""}
{"id": "2045706", "revid": "24443", "url": "https://it.wikipedia.org/wiki?curid=2045706", "title": "Alpi calcaree nordtirolesi", "text": ""}
{"id": "2045707", "revid": "287204", "url": "https://it.wikipedia.org/wiki?curid=2045707", "title": "Fantasia in do maggiore per pianoforte", "text": "La Fantasia in do maggiore D 760 op. 15 detta Fantasia Wanderer (in tedesco \"Wanderer-Fantasie\") \u00e8 una composizione per pianoforte di Franz Schubert.\nStoria.\nScritta nel 1822, periodo di malattia per il compositore viennese, la Fantasia \"Wanderer\" (\"il viandante\") costituisce uno dei pilastri dell'ampio bagaglio compositivo di Schubert, che in essa assimila tutte le sue esperienze compositive precedenti, rendendo la \"Fantasie\" un manifesto dello sviluppo sinfonico del suo secolo, l'Ottocento.\nStruttura.\n\u00c8 composta da quattro movimenti collegati fra loro, che riprendono l'articolazione-tipo dei pezzi sinfonici classici:\nIl tutto \u00e8 originato da una sola cellula ritmica, tratta dall'omonimo Lied \"Der Wanderer\", sempre di Schubert. In particolare l'Adagio con variazioni riprende il tema centrale del Lied, con le parole \"Die Sonne d\u00fcnkt mich hier so kalt...\" (il sole mi pare cos\u00ec freddo qui).\nProprio perch\u00e9 tecnicamente complicata e musicalmente elevatissima, la \"Wanderer\" \u00e8 diventata per molti pianisti un cavallo di battaglia. Fra i maggiori esecutori si annoverano Sviatoslav Richter, Wilhelm Kempff, Alfred Brendel, Maurizio Pollini, Murray Perahia."}
{"id": "2045708", "revid": "466539", "url": "https://it.wikipedia.org/wiki?curid=2045708", "title": "Nick Faldo", "text": "Carriera.\nUno dei migliori golfisti europei di tutti i tempi e in carriera ha vinto tre volte il British Open e tre volte il Masters, \u00e8 stato il numero uno della classifica dell'Official World Golf Rankings per 98 settimane. Complessivamente si \u00e8 aggiudicato 43 tornei del circuito professionistico.\nInsignito del titolo di Membro dell'Ordine dell'Impero Britannico, nel 1997 \u00e8 stato ammesso introdotto nella World Golf Hall of Fame.\nMedia.\nFaldo prest\u00f2 il proprio nome a due videogiochi di golf tra loro indipendenti, \"Nick Faldo Plays the Open\" (1985) e \"Nick Faldo's Championship Golf\" (1992)."}
{"id": "2045711", "revid": "1543377", "url": "https://it.wikipedia.org/wiki?curid=2045711", "title": "Giovanni Carnesecchi di Leonardo", "text": "Biografia.\nFiorentino appartenente alla famiglia Carnesecchi, fu figlio di Leonardo di Giovanni.\nPriore della Repubblica fiorentina nel 1473 e nel 1511. Fu tra i pi\u00f9 accesi seguaci di Fra Gerolamo Savonarola, uno dei promotori della petizione al Papa, ed anche uno dei principali organizzatori della difesa armata del convento di San Marco quando si decise di evitare ad ogni costo l'arresto del frate. \u00c8 stato uno dei leader del partito dei Piagnoni.\nFu infine arrestato insieme a molti altri durante gli scontri che portarono alla cattura di Savonarola.\nRecentemente sono riemerse dall'Archivio di Stato di Firenze le sue dichiarazioni manoscritte rilasciate durante gli interrogatori relative ai fatti ascrittigli che hanno permesso appunto di far maggior luce sulla genesi della petizione e sull'organizzazione della resistenza di San Marco.\nLasci\u00f2 un manoscritto sulla vita e sui miracoli del Savonarola.\nAlla sua morte ebbe sepoltura proprio in quella chiesa di San Marco in cui si era battuto."}
{"id": "2045713", "revid": "599013", "url": "https://it.wikipedia.org/wiki?curid=2045713", "title": "John Drew", "text": ""}
{"id": "2045716", "revid": "1442080", "url": "https://it.wikipedia.org/wiki?curid=2045716", "title": "NBA Playoffs 1989", "text": "Gli NBA Playoffs 1989 seguirono alla regular season del campionato NBA 1988-1989.\nIl torneo si concluse con il trionfo dei vincitori della Eastern Conference, i Detroit Pistons, su quelli della Western Conference, i Los Angeles Lakers. Per i Pistons fu il primo titolo NBA. Joe Dumars fu nominato miglior giocatore delle finali.\nI Pistons ebbero un rapporto fra vittorie e sconfitte fra i migliori nella storia dei playoff con un 15-2 (2 sconfitte rimediate solamente dai Chicago Bulls nella finale di Conference). I Lakers non persero neanche una partita fino alla finale NBA in cui, decimati dagli importanti infortuni di Earvin \"Magic\" Johnson e Byron Scott, furono sconfitti con un sonoro 4-0.\nI Chicago Bulls raggiunsero la finale di Conference per la prima volta dal 1975 (fu la prima finale di Conference di Michael Jordan), ma la loro stagione venne conclusa dai Pistons per la seconda volta in tre anni.\nI Boston Celtics, sconfitti dai Pistons, per la prima volta dopo tanti anni non raggiunsero le semifinali di Conference.\nEastern Conference.\nPrimo turno.\n(1) Detroit Pistons - (8) Boston Celtics.\nRISULTATO FINALE: 3-0\nPRECEDENTI NEI PLAYOFF\n(2) New York Knicks - (7) Philadelphia 76ers.\nRISULTATO FINALE: 3-0\nPRECEDENTI NEI PLAYOFF\n(3) Cleveland Cavaliers - (6) Chicago Bulls.\nRISULTATO FINALE: 2-3\nPRECEDENTI NEI PLAYOFF\n(4) Atlanta Hawks - (5) Milwaukee Bucks.\nRISULTATO FINALE: 2-3\nPRECEDENTI NEI PLAYOFF\nSemifinali.\n(1) Detroit Pistons - (5) Milwaukee Bucks.\nRISULTATO FINALE: 4-0\nPRECEDENTI NEI PLAYOFF\n(2) New York Knicks - (6) Chicago Bulls.\nRISULTATO FINALE: 2-4\nPRECEDENTI NEI PLAYOFF\nFinale.\n(1) Detroit Pistons - (6) Chicago Bulls.\nRISULTATO FINALE: 4-2\nPRECEDENTI NEI PLAYOFF\nWestern Conference.\nPrimo turno.\n(1) Los Angeles Lakers - (8) Portland Trail Blazers.\nRISULTATO FINALE: 3-0\nPRECEDENTI NEI PLAYOFF\n(2) Utah Jazz - (7) Golden State Warriors.\nRISULTATO FINALE: 0-3\nPRECEDENTI NEI PLAYOFF\n(3) Phoenix Suns - (6) Denver Nuggets.\nRISULTATO FINALE: 3-0\nPRECEDENTI NEI PLAYOFF\n(4) Seattle SuperSonics - (5) Houston Rockets.\nRISULTATO FINALE: 3-1\nPRECEDENTI NEI PLAYOFF\nSemifinali.\n(1) Los Angeles Lakers - (4) Seattle SuperSonics.\nRISULTATO FINALE: 4-0\nPRECEDENTI NEI PLAYOFF\n(3) Phoenix Suns - (7) Golden State Warriors.\nRISULTATO FINALE: 4-1\nPRECEDENTI NEI PLAYOFF\nFinale.\n(1) Los Angeles Lakers - (3) Phoenix Suns.\nRISULTATO FINALE: 4-0\nPRECEDENTI IN REGULAR SEASON\nPRECEDENTI NEI PLAYOFF\nNBA Finals 1989.\nDetroit Pistons - Los Angeles Lakers.\nRISULTATO FINALE\nPRECEDENTI NEI PLAYOFF\nRoster.\n&lt;br&gt;\n&lt;br&gt;\nStatistiche.\n\"Aggiornate al 28 giugno 2021\"."}
{"id": "2045719", "revid": "19766811", "url": "https://it.wikipedia.org/wiki?curid=2045719", "title": "Enel Brindisi", "text": ""}
{"id": "2045721", "revid": "19766837", "url": "https://it.wikipedia.org/wiki?curid=2045721", "title": "Cimberio Varese", "text": ""}
{"id": "2045722", "revid": "1924342", "url": "https://it.wikipedia.org/wiki?curid=2045722", "title": "So Wrong, It's Right", "text": "So Wrong, It's Right \u00e8 il secondo album realizzato dal gruppo pop punk/emo-pop All Time Low, pubblicato il 25 settembre 2007.\nI singoli estratti sono i seguenti: \"Dear Maria, Count Me In\"; \"Six Feet Under The Stars\"; \"Poppin' (Video Mix)\" (versione leggermente diversa da \"Poppin' Champagne\" presente sul cd) e \"Remembering Sunday\" (feat. Juliet Simms, cantante degli Automatic Loveletter)."}
{"id": "2045725", "revid": "110157", "url": "https://it.wikipedia.org/wiki?curid=2045725", "title": "Zanobi Carnesecchi di Francesco", "text": "Biografia.\nEsponente della famiglia dei Carnesecchi, in quanto figlio del mercante Francesco di Berto, Zanobi ebbe ruoli politici di primo piano nella Firenze primocinquecentesca. Infatti, oltre a figurare nel 1497 tra i firmatari la petizione diretta al Papa in favore di Girolamo Savonarola, fu priore della Repubblica nel 1502. \u00c8 stato segnalato, tuttavia, che la sua azione politica non si rivel\u00f2 sempre incisiva, a causa della poca esperienza.\nZanobi fu ricompreso fra i 64 \u00abcompetitori\u00bb (candidati) tra cui i cittadini di Firenze scelsero il primo ed ultimo Gonfaloniere a vita Piero Soderini. Nel 1527 fece parte dei dieci componenti della magistratura detta \u00abLibert\u00e0 e pace\u00bb, che aveva particolare influenza sulle iniziative di guerra, e le cui decisioni erano considerate da Pietro Giordani pi\u00f9 tiranniche che civili.\nNel 1529, inoltre, venne eletto tra i sette cittadini, da alcuni definiti \u00abdittatori\u00bb, che si occuparono della gestione politica della Repubblica fiorentina, durante l'assedio delle truppe spagnole, iniziato il 14 ottobre 1529. A tal riguardo Benedetto Varchi afferm\u00f2 che i membri di quella ristretta cerchia \u00abfurono di pochissimo, anzi di nessun frutto\u00bb, lamendando come si ostacolassero a vicenda e, in particolare, accusando Carnesecchi di troppa prudenza.\nTuttavia, animato da propositi pacifici, Zanobi avrebbe desiderato salvaguardare la libert\u00e0 della repubblica con un accordo dignitoso con l'imperatore e con Clemente VII. Questo intento emerse, nell'ambito delle sedute del consiglio, allorch\u00e9 15 gonfaloni su 16 votarono per continuare la guerra: infatti, solo il gonfalone Drago di San Giovanni, vicino ai Carnesecchi, vot\u00f2 per l'accordo. Alla caduta della Repubblica fu tra gli uomini meno invisi ai Medici e, al contrario di altri, non solo non sub\u00ec nessuna persecuzione, ma fu anche chiamato alla riforma dello Stato (arroto alla balia).\nTra i suoi figli si distinse Bartolommeo Carnesecchi detto Baccio (3 ottobre 1501 - 23 maggio 1569), banchiere con gli Strozzi e senatore del Granducato di Toscana dal 1559 al 1569, anno della sua morte."}
{"id": "2045726", "revid": "24443", "url": "https://it.wikipedia.org/wiki?curid=2045726", "title": "Catena di Plessur", "text": ""}
{"id": "2045730", "revid": "24443", "url": "https://it.wikipedia.org/wiki?curid=2045730", "title": "Catena dell'Albula", "text": ""}
{"id": "2045732", "revid": "1573940", "url": "https://it.wikipedia.org/wiki?curid=2045732", "title": "Calidris ferruginea", "text": "Il piovanello o piovanello comune (Calidris ferruginea ) \u00e8 un uccello della famiglia degli Scolopacidae.\nDescrizione.\nIl piovanello comune \u00e8 un limicolo di dimensioni medio piccole, caratterizzato da un becco piuttosto lungo, nero e arcuato verso il basso e delle zampe anch'esse lunghe e nere.\nIl piumaggio varia a seconda delle stagioni: nell'adulto, durante la stagione riproduttiva, il piumaggio assume una colorazione rossastra, soprattutto sulle parti inferiori e sulla testa, mentre le parti superiori sono un'ampia gamma di chiazze bianche nere e rossicce.\nNel periodo invernale, invece la colorazione del piumaggio diventa smorta, assumendo tinte grigiastre sulle parti superiori e chiare sulle parti inferiori. Inoltre nel piumaggio invernale si nota (pi\u00f9 che nelle altre stagioni) un lungo sopracciglio che termina dietro l'occhio.\nDistribuzione e habitat.\nQuesto uccello vive in tutta Europa, Africa e Asia, nonch\u00e9 in Australia, Nuova Zelanda e numerose isole dell'Oceania occidentale. Lo si incontra anche nel Nord America occidentale, lungo le coste dell'Alaska e del Canada. \u00c8 invece saltuario nel Sud America occidentale, nel resto di Canada e Stati Uniti, in Messico, in Groenlandia, in Islanda e nei Caraibi."}
{"id": "2045733", "revid": "24443", "url": "https://it.wikipedia.org/wiki?curid=2045733", "title": "Catena di Livigno", "text": ""}
{"id": "2045740", "revid": "92723", "url": "https://it.wikipedia.org/wiki?curid=2045740", "title": "Valle de los Ca\u00eddos", "text": "La Valle de los Ca\u00eddos (; in italiano Valle dei Caduti) o Bas\u00edlica de la Santa Cruz del Valle de los Ca\u00eddos (Basilica della Santa Croce della Valle dei Caduti) \u00e8 un complesso monumentale costruito fra il 1940 e il 1958 situato nel municipio di San Lorenzo de El Escorial, nella Comunit\u00e0 autonoma di Madrid, in Spagna. Si trova a 9,5 km a nord del monastero dell'Escorial nella Sierra di Guadarrama. Il complesso appartiene al Patrimonio Nazionale spagnolo dalla sua apertura al pubblico il 1\u00ba aprile 1959.\nIdeato dal \"caudillo\" Francisco Franco, ospita la sepoltura di Jos\u00e9 Antonio Primo de Rivera, fondatore della Falange Spagnola, morto durante la guerra civile spagnola, e di altri 33.872 combattenti nazionalisti.\nSecondo il decreto di fondazione del 1\u00ba aprile 1940, il monumento e la basilica si costruirono per:\nCaratteristiche e descrizione.\nNel complesso si trovano un'abbazia benedettina, parte della quale fu riconvertita in foresteria per accogliere i visitatori, una basilica scavata nella roccia dove si trovano alcune sepolture: la tomba di Primo de Rivera e due cappelle dove sono sepolti militari dei due schieramenti. Precedentemente, vi era localizzata anche la tomba del dittatore Francisco Franco, i cui resti mortali sono stati traslati al cimitero del pardo di Madrid, il 24 ottobre 2019. Sopra la basilica sorge la pi\u00f9 alta croce cristiana del mondo: 150 metri di altezza, visibile a pi\u00f9 di 40 chilometri di distanza.\nDall'accesso al recinto, una strada porta ai piedi del monumento della santa Croce della Valle de los Ca\u00eddos, sboccando su una grande spianata. A met\u00e0 percorso fra l'ingresso e la spianata il visitatore incontra quattro grandi monoliti cilindrici di granito, alti 11,5 metri e del diametro di 1,50 metri ciascuno, che hanno il nome di \"Juanelos\". Furono scolpiti durante il regno di Filippo II, sotto la direzione dell'ingegnere italiano, trasferito a Toledo, Gianello Torriani.\n\u00c8 possibile salire alla croce da un sentiero con rampa e scale, che inizia dal lato posteriore della collina di La Nava. C'\u00e8 anche un ascensore ad uso limitato che consente l'accesso alla croce dall'interno della montagna; inoltre, era possibile accedere alla croce anche mediante una funicolare (chiusa dal 2009 a causa di possibili frane della montagna). L'altezza della croce \u00e8 di 150 metri, i bracci laterali misurano 46 metri e poggia su due basamenti. A 25 metri di altezza, nel primo basamento, si trovano le sculture dei quattro evangelisti e dei loro simboli \u2014 Giovanni e l'aquila, Luca e il toro, Marco e il leone e Matteo e l'angelo \u2014 opere di Juan de \u00c1valos. Nel secondo basamento, a 42 metri di altezza, sono rappresentate le quattro virt\u00f9 cardinali: prudenza, giustizia, fortezza e temperanza.\nNella spianata si trova l'ingresso alla cripta (o basilica) di 262 metri di lunghezza. Si scavarono 200.000 metri cubici di roccia per la sua costruzione. La porta d'ingresso, costruita in bronzo, \u00e8 opera dello scultore Carlos Ferreira. Vi sono raffigurate le 14 stazioni della Via Crucis; sempre dello stesso artista sono i due arcangeli dell'atrio. Nella cancellata che d\u00e0 accesso alla navata si vedono rappresentati quaranta santi: al centro campeggia la figura di san Giacomo il Maggiore, patrono di Spagna. La navata \u00e8 divisa in quattro settori; vi si aprono sei cappelle laterali e i muri sono decorati con otto arazzi fiamminghi del XV secolo, aventi come tema iconografico l'Apocalisse di san Giovanni.\nL'altare maggiore \u00e8 un unico blocco di granito levigato. Mostra due rilievi di ferro dorato forgiati da Jos\u00e9 Espin\u00f3s Alonso su disegno di Diego M\u00e9ndez, che rappresentano la Sepoltura di Ges\u00f9 e l'Ultima Cena. Sopra l'altare si trova un crocifisso scolpito in legno di ginepro dallo scultore Julio Beobide, e dipinto da Ignacio Zuloaga, dietro il quale si trovava, fino al 24 ottobre 2019, la tomba di Francisco Franco mentre frontalmente \u00e8 situata quella di Jos\u00e9 Antonio Primo de Rivera. Agli angoli dell'altare vi sono quattro arcangeli di bronzo. Sopra l'altare maggiore si eleva la cupola di 42 metri di altezza e 40 di diametro, decorata con un mosaico policromo opera di Santiago Padr\u00f3s.\nNell'abside si trova il coro, con seggi di legno intagliato. Nei bracci laterali del transetto vi sono due cappelle con i resti di circa 40.000 caduti sui fronti della guerra civile spagnola, in numero pressoch\u00e9 pari per i due schieramenti.\nIl 24 ottobre 2019, le spoglie di Francisco Franco sono state riesumate e traslate al cimitero di Fuencarral-Mingorrubio, all'interno del quale \u00e8 sepolta anche Mar\u00eda del Carmen Polo y Mart\u00ednez-Vald\u00e9s, I signora di Meir\u00e1s, gi\u00e0 moglie del dittatore spagnolo.\nAbbazia della Santa Croce della Valle de los Ca\u00eddos.\nL'abbazia \u00e8 composta di due edifici principali. Uno, il pi\u00f9 vicino alla Croce, \u00e8 l'abbazia benedettina propriamente detta; il pi\u00f9 discosto \u00e8 una foresteria turistica gestita dai monaci. L'uso \u00e8 orientato a scopi religiosi e culturali. Nella foresteria vigono le regole dell'abbazia. Il complesso misura 300 metri di lunghezza per 150 di larghezza ed \u00e8 affiancato dalle pendici boscose della montagna.\nPresso l'abbazia si trova il cimitero dei monaci benedettini. La basilica e l'abbazia sono in comunicazione attraverso un accesso privato che vanta una grande porta monumentale di bronzo.\nL'abbazia fu affidata ai benedettini con una decisione personale di Francisco Franco che risale a solo due anni prima dell'inaugurazione del monumento. Il primo abate fu fra Justo P\u00e9rez de Urbel.\nBasilica.\nNell'anno 1960 papa Giovanni XXIII assegn\u00f2 il titolo di basilica minore alla chiesa di Santa Cruz.\nLocalizzazione.\nLe sue coordinate geografiche sono: 40\u00b038'29\"N 04\u00b009'26\"O. Il monumento si trova nella valle di Cuelgamuros, nell'estremo sud della Sierra de Guadarrama, ed \u00e8 quasi equidistante da Madrid (58\u00a0km), Avila (55\u00a0km) e Segovia (50\u00a0km). La sua altitudine varia dai 985 m all'entrata fino a 1758 m sul Monte Abantos.\nGeografia.\nCome il resto di Guadarrama, \u00e8 composto da grandi formazioni granitiche, e la sua vegetazione \u00e8 caratterizzata da querce, pini, roveri, boschi di conifere, alcuni olmi e, tra gli arbusti, rosmarino, cisto e timo. \u00c8 fiancheggiato da varie colline ed \u00e8 solcato da alcuni ruscelli: uno di questi, il Boquer\u00f3n Chico, rifornisce di acqua il monastero.\nStoria.\nIl monumento, cominciato nel 1940 e inaugurato nel 1959, fu eretto su progetto di Pedro Muguruza e Diego M\u00e9ndez, fu decorato con sculture monumentali opera di Juan de \u00c1valos e con una cupola decorata con un mosaico dell'artista Santiago Padr\u00f3s.\nNel monastero trovano spazio in 19 archivi le cartelle con i dati di circa la met\u00e0 dei sepolti. Dell'altra met\u00e0 \u00e8 ignota l'identit\u00e0: i corpi provengono per lo pi\u00f9 da fosse comuni (Brunete, Grado, Gandesa, Tarragona, Badajoz e Teruel), recuperati dopo la guerra civile e fino al 1983.\nNel 1975, alla sua morte, vi fu seppellito anche Francisco Franco. Da alcuni anni, ogni 20 novembre, anniversario della morte di Jos\u00e9 Antonio Primo de Rivera e di Francisco Franco, la Valle de los Ca\u00eddos diviene luogo di riunione per i nostalgici del franchismo.\nNel 2019 vi fu l'esumazione di Francisco Franco e la salma fu trasferita al Cimitero di Mingorrubio-El Pardo di Madrid.\nControversie.\nCirca il suo futuro.\nFin dal primo Governo presieduto da Jos\u00e9 Luis Rodr\u00edguez Zapatero si volle considerare il futuro destino della Valle de los Caidos. Nel 2006, in quanto considerato non come un monumento di riconciliazione nazionale ma come un monumento di esaltazione della dittatura contro la democrazia, \nDocumentari e film.\nIl film-documentario sulla transizione spagnola \"Despu\u00e9s de...\" (\"No se os puede dejar solos\", prima parte, e \"Atado y bien atado\", seconda parte), \u00e8 girata per una buona parte nel monumento durante la sepoltura di Franco (1975) e durante la celebrazione del 20 novembre del 1980, alla quale assistette Carmen Polo, la sua vedova.\nNel 2012 esce il film documentario \"All'ombra della croce\" diretto da Alessandro Pugno, interamente girato nella Valle de los Caidos. Il film racconta la vita quotidiana dei monaci e dei bambini del coro che convivono nel monumento. \u00c8 la prima volta che una camera ha accesso al monastero - collegio interno della Valle de los Caidos.\nNel film del 2010 \"Ballata dell'odio e dell'amore\" di \u00c1lex de la Iglesia, si vede la costruzione del monumento, e il tragico finale del film si svolge sulla croce alta 150 metri sopra l'abbazia.\nNel 2017 Dan Brown ambienta una parte del suo libro Origin, con protagonista il professore di Harvard Robert Langdon, proprio nella Valle de los Caidos."}
{"id": "2045741", "revid": "1380326", "url": "https://it.wikipedia.org/wiki?curid=2045741", "title": "Passaporto vaticano", "text": "Il passaporto vaticano \u00e8 un documento rilasciato ai cittadini vaticani per effettuare viaggi all'estero.\nCaratteristiche del passaporto vaticano.\nLa cittadinanza vaticana \u00e8 concessa ai residenti in Vaticano (il Vaticano \u00e8 l'unico stato al mondo che correla la cittadinanza alla residenza), alle persone che svolgono servizi nello stato ed al proprio coniuge (tranne se il matrimonio \u00e8 annullato dalla Sacra Rota, oppure i due coniugi sono separati) e ai figli di cittadini vaticani sposati. La cittadinanza vaticana \u00e8 riconosciuta nei Patti Lateranensi.\nIl passaporto vaticano permette di evitare la perquisizione da parte di ufficiali di polizia, in territorio italiano.\nAl 31 dicembre 2005, 558 persone avevano il passaporto vaticano, di cui 246 avevano la doppia cittadinanza (in maggioranza italiana). L'articolo 9 del Trattato del Laterano assicura che in caso di perdita della cittadinanza vaticana, ove non si abbia cittadinanza di altro Paese, si acquista automaticamente la cittadinanza italiana.\nPapa Francesco ha passaporto argentino. \nI 558 cittadini col passaporto vaticano sono cos\u00ec suddivisi:\nItalia.\nL'Italia non richiede il passaporto per andare nella Citt\u00e0 del Vaticano ed analogamente la Citt\u00e0 del Vaticano non richiede il passaporto per andare in Italia. Il Papa in quanto capo di Stato non necessita di passaporto.\nPaesi per i quali non \u00e8 necessario il visto.\nI titolari di un passaporto vaticano non hanno necessit\u00e0 di visto per viaggiare nei paesi elencati."}
{"id": "2045746", "revid": "188116", "url": "https://it.wikipedia.org/wiki?curid=2045746", "title": "Falange Spagnola", "text": ""}
{"id": "2045749", "revid": "21880", "url": "https://it.wikipedia.org/wiki?curid=2045749", "title": "Saline di Cervia", "text": ""}
{"id": "2045750", "revid": "767487", "url": "https://it.wikipedia.org/wiki?curid=2045750", "title": "Jerry Colangelo", "text": ""}
{"id": "2045753", "revid": "74801", "url": "https://it.wikipedia.org/wiki?curid=2045753", "title": "Margaret St. Clair", "text": "\u00c8 nota anche con gli pseudonimi di Idris Seabright e Wilton Hazzard.\nLaureata in greco antico, \u00e8 stata sposata con Eric St. Clair.\nHa scritto 100 racconti brevi e 9 romanzi; i suoi interessi predominanti sono stati la stregoneria, il nudismo ed il femminismo."}
{"id": "2045756", "revid": "287204", "url": "https://it.wikipedia.org/wiki?curid=2045756", "title": "Il segno della doppia ascia", "text": "Il segno della doppia ascia (\"Sign of the Labrys\") \u00e8 un romanzo di fantascienza del 1963 della scrittrice statunitense Margaret St. Clair.\nTrama.\nL'umanit\u00e0 \u00e8 quasi scomparsa dalla terra, 9 persone su 10 sono morte a causa delle epidemie diffuse circa 15 anni prima. I sopravvissuti cercano di evitare il pi\u00f9 possibile i contatti con le altre persone, anche se ora il pericolo di contagio \u00e8 molto basso.\nIn questo mondo non si vive comunque molto male, mancano molti servizi, ma i beni di prima necessit\u00e0 sono disponibili per tutti poich\u00e9 prima delle epidemie erano state predisposte enormi scorte di generi alimentari. Anche gli appartamenti, scavati a livelli successivi sempre pi\u00f9 in profondit\u00e0 a seconda dell'importanza degli abitanti, sono comunque liberamente accessibili a tutti.\nSam Sewell, il protagonista, viene contattato da un agente dell'FBY, l'unica agenzia governativa ancora operante, poich\u00e9 ritenuto in contatto con una certa \"Despoina\", a lui invece assolutamente ignota.\nIl giorno dopo trova nel suo appartamento un anello, che scopre essere proprio di Despoina, che gli permetter\u00e0 di addentrarsi sempre pi\u00f9 in profondit\u00e0 nei vari livelli. In questo viaggio incontrer\u00e0 dapprima Kyra, sua sorellastra, che lo inizier\u00e0 ai segreti dei Wicca, e successivamente Despoina.\nDespoina gli rivela che lui \u00e8 il \"grande sacerdote\" dei Wicca e che \u00e8 stata proprio Kyra a diffondere le epidemie in tutto il mondo, poich\u00e9 si era resa conto che l'umanit\u00e0 si sarebbe autodistrutta completamente, mentre le malattie avrebbero comunque permesso, almeno ad alcuni, di sopravvivere.\nNelle loro ricerche Sam e Despoina giungeranno al livello pi\u00f9 profondo, il livello H, riservato al presidente degli Stati Uniti. Qui troveranno i contenitori con un nuovo potentissimo virus, ma anche il vaccino che potr\u00e0 curare tutti quanti. Vengono per\u00f2 raggiunti dagli uomini dell'FBY che hanno deciso di conquistare definitivamente il potere, e che sono intenzionati a scoprire la fisiologia che permette ai Wicca di avere certi poteri. \nSam e Despoina riescono a sfuggire e a raggiungere la superficie, e a loro rimane la speranza di un cambiamento che possa cambiare al meglio tutta l'umanit\u00e0."}
{"id": "2045764", "revid": "1573940", "url": "https://it.wikipedia.org/wiki?curid=2045764", "title": "Crocidura pachyura", "text": "La crocidura mediterranea (Crocidura pachyura ()), nota anche come toporagno mediterraneo, \u00e8 un piccolo mammifero soricide endemico del bacino del Mediterraneo occidentale .\nDescrizione.\nLa crocidura mediterranea ha una lunghezza di 60-78 mm ed un peso da adulto di 6-14 gr. Le popolazioni della Sardegna e di Pantelleria sono relativamente pi\u00f9 grandi di quelle maghrebine. Le femmine delle popolazioni di Pantelleria sono pi\u00f9 grandi dei maschi (dimorfismo sessuale) mentre nelle popolazioni di alcune isole tunisine avviene il contrario .\nIl profilo laterale del cranio \u00e8 piatto. I caratteri del cranio e della dentatura sono molto simili a quelli di \"C. russula\" con cui \u00e8 strettamente imparentata.\nLa pelliccia \u00e8 di colore grigio-rossastro o marrone scuro con tonalit\u00e0 rossastre sul dorso mentre le parti ventrali sono di colore grigio-scuro; il manto dorsale degrada in quello ventrale senza una netta separazione. Muso, orecchie, coda e zampe sono glabre e di colore dal nero al bruno molto scuro. Le unghie invece sono bianche.\nBiologia.\n\u00c8 una specie sinantropica, si ritrova cio\u00e8 spesso in prossimit\u00e0 delle abitazioni rurali e nei giardini.\n\u00c8 attiva prevalentemente di notte, si costruisce nidi di erba secca e foglie.\nAlimentazione.\nSi nutre prevalentemente di artropodi, con una predilezione per i ragni, i grilli, le larve dei coleotteri, delle formiche e delle termiti. Talora ha abitudini necrofaghe, cibandosi di carogne di piccoli roditori e rettili.\nRiproduzione.\nLa riproduzione avviene da febbraio a settembre. La femmina partorisce da 2 a 5 piccoli per volta.\nPredatori.\nResti di crocidure sono stati trovati in abbondanza nelle borre di barbagianni che \u00e8 uno dei suoi principali predatori, tanto a Pantelleria , quanto in Sardegna . Ad Ibiza, oltre che dal barbagianni, viene predata anche dalla genetta .\nDistribuzione e habitat.\n\u00c8 una specie di origine africana, endemica dell'area mediterranea occidentale. \u00c8 diffusa in Nordafrica, dove il suo areale \u00e8 poco definito, ma comprende sicuramente la Tunisia e l'Algeria orientale, estendendosi forse fino alla Libia occidentale; la localit\u00e0 pi\u00f9 a sud in cui \u00e8 stata documentata la sua presenza \u00e8 l'isolotto tunisino di Kneiss, nel Golfo di Gab\u00e8s. \u00c8 presente inoltre in Sardegna e sulle isole di Ibiza e Pantelleria.\nVive in ambienti di prateria, gariga e macchia mediterranea, nonch\u00e9 in aree coltivate e nei pressi di abitazioni rurali, dal livello del mare fino a 800-1000 m d'altezza.\nTassonomia.\nLe ricerche genetiche hanno consentito di distinguere questa specie dalla congenere \"C. russula\", con la quale ha molte caratteristiche comuni e con cui risulta strettamente imparentata dal punto di vista filogenetico.\nLa formula cromosomica di \"Crocidura pachyura\" \u00e8 2N = 42, NF = 70-72. Il cariotipo ha quindi 42 cromosomi, come in \"C. russula\", ma le due specie mostrano differenze evolutive nella struttura dei cromosomi, che hanno causato l'insorgenza di una barriera riproduttiva consentendo, per speciazione, la loro differenziazione . Studi basati sul sequenziamento del DNA mitocondriale hanno consentito di datare la separazione tra le due specie a 2,2 milioni di anni fa .\nLa dispersione geografica dell'areale e la presenza di numerose popolazioni insulari ha portato, nei secoli passati, a differenti descrizioni della stessa specie con nomi diversi: \"Crocidura ichnusae\" , \"Crocidura sicula sarda\" , \"Crocidura suaveolens sarda\" , \"Crocidura russula ibicensis\" , \"Crocidura cossyrensis\" . Oggi sappiamo, in base alle analisi genetiche condotte, che tutte queste entit\u00e0 tassonomiche possono essere ricondotte ad un'unica specie, \"C. pachyura\".\nConservazione.\nNel suo areale, per quanto ristretto, la specie \u00e8 comune.La \"IUCN red list\" considera la specie a rischio minimo di estinzione (\"Least Concern\")."}
{"id": "2045766", "revid": "125711919", "url": "https://it.wikipedia.org/wiki?curid=2045766", "title": "Governo provvisorio del Priamur'e", "text": "Il Governo provvisorio del Priamur'e ( era una nazione situata nell'Estremo oriente russo, nel territorio dell'odierna Oblast' dell'Amur, ai confini con la Manciuria, tra il 27 maggio 1921 ed il 25 ottobre 1922. Fu l'ultima enclave dei \"bianchi\" nel corso della guerra civile russa.\nStoria.\nEbbe origine a causa di un colpo di Stato dell'esercito bianco a Vladivostok, il cui obiettivo era quello di eliminare la Repubblica dell'Estremo Oriente, sopravvissuta dietro il \"cordone sanitario\" dell'esercito giapponese coinvolto nell'intervento siberiano. Il colpo avvenne il 23 maggio da parte dei \"Kappelevcij\", i resti dell'esercito di Vladimir Kappel'.\nIl governo fu guidato dai fratelli Merkulov - Spiridon Dionis'evi\u010d Merkulov (ex funzionario del Ministero dell'Agricoltura), capo del governo del Priamur'e, e da Nikolaj Merkulov, mercante. Entrambi erano deputati del Governo Provvisorio Russo. Successivamente, l'atamano cosacco Grigorij Michailovi\u010d Sem\u00ebnov tent\u00f2 di prendere il potere, ma si ritir\u00f2 quando non fu pi\u00f9 sostenuto dai giapponesi. Fond\u00f2 lo Stato cosacco di Transbajkalia assieme al principe Roman von Ungern-Sternberg. \"Kappelevcij\" e \"Sem\u00ebnovcij\", si disprezzavano a vicenda: il primo desiderava mantenere una Russia unita, il secondo era per l'indipendenza delle nazioni cosacche.\nA poco a poco il territorio del Governo venne ampliato fino a Chabarovsk e successivamente fino a Spassk, duecento chilometri a nord di Vladivostok. I fratelli Merkulov vennero deposti nel giugno 1922 e sostituiti da uno dei generali di Kol\u010dak, Michail Diterichs.\nNel luglio del 1922, venne convocato uno Zemskij sobor, detto appunto Priamurskij zemskij sobor (), che invit\u00f2 tutti i russi a pentirsi per il rovesciamento dello zar, e a restaurare la monarchia con il granduca Nikolaj Nikolaevi\u010d Romanov come zar. Il Patriarca Tichon (che non era presente, n\u00e9 lo era il granduca) fu nominato presidente onorario del Sobor. Il territorio venne rinominato Prjamurskij Zemskij Kraj. Il generale Diterichs si autonomin\u00f2 \"voivoda\" e l'esercito fu chiamato \"Zemskaja Rat\" (\"Rat\" \u00e8 un antico termine delle lingue del ceppo slavo per indicare \"forza militare\").\nQuando i giapponesi si ritirarono, l'esercito bolscevico della Repubblica dell'Estremo Oriente riconquist\u00f2 il territorio. La guerra civile fu dichiarata ufficialmente finita, anche se il Distretto di Ajano-Majskij nel territorio di Chabarovsk era ancora controllato dal \"bianco\" ucraino Anatolij Pepeljaev fino al giugno 1923, come Repubblica Ucraina dell'Estremo Oriente in alleanza con la rivolta jakuta."}
{"id": "2045767", "revid": "1776051", "url": "https://it.wikipedia.org/wiki?curid=2045767", "title": "So Cold", "text": "So Cold \u00e8 un EP pubblicato dalla band Alternative Rock dei Breaking Benjamin. \u00c8 stato pubblicato il 23 novembre 2004, e contiene una versione acustica live di \"So Cold\" e altre 2 versioni live di \"Breakdown\" e \"Away\", brani tratti dall'album \"We Are Not Alone\". L'EP, inoltre, contiene la versione registrata in studio della canzone \"Blow Me Away\", colonna sonora di \"Halo 2\", e un'altra canzone dal titolo \"Ladybug\", registrata durante una sessione dell'album Saturate ma pubblicata anche nella versione di \"We Are Not Alone\" del 2005."}
{"id": "2045771", "revid": "339392", "url": "https://it.wikipedia.org/wiki?curid=2045771", "title": "Nikolaos Lymperopoulos", "text": ""}
{"id": "2045775", "revid": "486946", "url": "https://it.wikipedia.org/wiki?curid=2045775", "title": "Repubblica Ucraina dell'Estremo Oriente", "text": ""}
{"id": "2045778", "revid": "320578", "url": "https://it.wikipedia.org/wiki?curid=2045778", "title": "Profughi", "text": ""}
{"id": "2045782", "revid": "843466", "url": "https://it.wikipedia.org/wiki?curid=2045782", "title": "Trattato di Vienna (1731)", "text": "Il trattato di Vienna (1731) venne sottoscritto il 16 marzo 1731 da conte Finzendorf e dal conte di Chesterfield. Esso segn\u00f2 la fine della alleanza franco-britannica (1727-1731), l'inizio della intesa anglo-austriaca e la nascita della leggendaria ostilit\u00e0 fra Francia ed Inghilterra. &lt;br&gt;\nLa controfirma spagnola giunse il 22 luglio dello stesso anno.\nFra le altre cose, il trattato riconobbe Carlo di Borbone e Farnese quale Duca di Parma. &lt;br&gt;\nInoltre, l'imperatore Carlo VI accett\u00f2 di cessare le attivit\u00e0 della Compagnia, da lui istituita sin dal 1717, per permettere alle proprie province dei Paesi Bassi cattolici di partecipare ai commerci con le Indie, saltando la intermediazione delle Province Unite."}
{"id": "2045785", "revid": "115078840", "url": "https://it.wikipedia.org/wiki?curid=2045785", "title": "Pasquale Baffi", "text": "Biografia.\nNato in una famiglia arb\u00ebresh\u00eb, da Giovanni Andrea e Serafina Baffa (il quale solo in seguito mut\u00f2 il proprio cognome in Baffi) comp\u00ec i suoi primi studi nel collegio greco-albanese di San Benedetto Ullano, dove fu ammesso da monsignor Archiopoli, e qui coltiv\u00f2 in particolare lo studio della lingua latina e greca, che successivamente insegn\u00f2 presso la Scuola Militare Nunziatella.\nNE\nNel 1769 consegu\u00ec la cattedra di lingua greca e latina nell'Universit\u00e0 degli Studi di Salerno. Nel 1786 fu nominato bibliotecario della Biblioteca Reale e nel 1787 divenne membro dell'Accademia Ercolanese anche in quella sede con funzioni di bibliotecario. Spos\u00f2 Teresa Caldora da cui ebbe due figli, tra cui Gabriella, pittrice, autrice dell'unico ritratto che lo raffigura conservato in Napoli.\nA seguito del matrimonio con Teresa Caldora, la cognata Apollonia Caldora cos\u00ec si felicitava di tali nozze: [...] \"\u00c8 inesplicabile il contento che provo del matrimonio che avete gi\u00e0 stretto colla cara mia sorella Teresa\" [...] \"io ben sapeva 'e doti che adornano la vostra persona, e perci\u00f2 stimo assai fortunata mia sorella per questa sorte che ha ottenuta dal Cielo e voglio sperare che col suo virtuoso portamento sappia meritare la vostra affezione\" [...].\nInfervorato dai nuovi ideali ader\u00ec alla Massoneria, i primi contatti risalgono alle frequentazioni del palazzo del Principe di San Severo gi\u00e0 dal 1750; lo si trova nel piedilista della Loggia inglese \"La Renaissante\" del 1774 ed in quella napoletana \"La Victoire \u00e0 l'Orient\", frequentata dall'aristocrazia, nel 1784.\nImplicato nella Repubblica Napoletana, alla caduta di questa venne arrestato e giustiziato a Napoli l'11 novembre 1799, finendo impiccato in piazza del mercato."}
{"id": "2045788", "revid": "287204", "url": "https://it.wikipedia.org/wiki?curid=2045788", "title": "Valle de los Caidos", "text": ""}
{"id": "2045790", "revid": "880789", "url": "https://it.wikipedia.org/wiki?curid=2045790", "title": "Tractatus de translatione Imperii", "text": "Il Tractatus de translatione imperii \u00e8 una delle cosiddette \"opere minori di Marsilio da Padova\". Un'opera che niente aggiunge alla fama derivata a Marsilio dal Defensor pacis anche se ebbe una certa diffusione in Europa.\nNel secolo XV era studiato a Erfurt, a Vienna, a Monaco oltre che in Italia, testimoniando l'interesse per la cultura italiana che vede Marsilio assieme a Francesco Petrarca, Coluccio Salutati, Giovanni Boccaccio, Poggio Bracciolini, Guarino ed altri anche minori.\nSi pu\u00f2 considerare questo trattato come una storia sintetica dell'Impero dalla fondazione di Roma fino al secolo XIV.\nIl trattato di scarso valore storico e giuridico \u00e8, per altri versi, interessante in quanto ci aiuta a capire alcuni punti oscuri della dottrina politica marsiliana: l'abbandono della fede nei miracoli, la ricerca delle cause degli eventi nelle forze e nelle azioni sociali e politiche dei popoli e dei loro capi."}
{"id": "2045791", "revid": "1573940", "url": "https://it.wikipedia.org/wiki?curid=2045791", "title": "Cladorhynchus leucocephalus", "text": "Il cavaliere fasciato (Cladorhynchus leucocephalus ()) \u00e8 un uccello della famiglia Recurvirostridae.\nDistribuzione e habitat.\nQuesto uccello vive unicamente in Australia."}
{"id": "2045796", "revid": "39692", "url": "https://it.wikipedia.org/wiki?curid=2045796", "title": "Blue crab", "text": ""}
{"id": "2045799", "revid": "332718", "url": "https://it.wikipedia.org/wiki?curid=2045799", "title": "Guido Guidi (disegnatore)", "text": "Carriera.\nFan di lunga data dei Transformers, Guidi \u00e8 stato assunto dalla Dreamwave Productions come disegnatore per la loro linea di fumetti legata alla serie Transformers: Armada, disegnando i numeri dall'8 al 13 e l'ultimo albo, il numero 18. Dopo il cambio di nome della serie (divenuta \"Transformers: Energon\", seguendo la continuity dei tre cartoni animati fusi in un'unica serie) ha disegnato i primi due albi (numerati 19 e 20) e l'albo numero 22.\nPer la Dreamwave Productions ha illustrato anche le guide \"More Than Meets the Eye\" relative all'universo narrativo G1 e Armada. Quando nel 2005 la casa editrice \u00e8 fallita era previsto un suo impiego anche nella serie di fumetti relativa all'universo narrativo G1, in sostituzione di Don Figueroa.\nCon altri disegnatori Dreamwave, come Don Figueroa e James Raiz, Guidi \u00e8 poi passato alla IDW Publishing, che nel 2005 aveva acquisito i diritti per realizzare serie di fumetti sui Transformers. Dopo aver realizzato alcune \"copertine alternative\" per la serie G1 (\"The Transformers: Infiltration\"), nel 2006 \u00e8 stato il disegnatore della miniserie steampunk in quattro albi \"The Transformers: Evolutions - Hearts of Steel\".\nSuccessivamente ha anche lavorato agli spin-off della serie G1 \"Spotlight Galvatron\" e \"Spotlight Mirage\" e per i prodotti legati alla serie \"Beast Wars\" e a diversi albi della serie \"All Hail Megatron\".\nNel giugno 2009 \u00e8 stato annunciato che illustrer\u00e0 alcune strisce a fumetti per la pubblicazione originale giapponese \"Transformers Generation 2009\" (Million Publishing), su testi di Simon Furman.\nOltre a questo ha illustrato il packaging di diversi giocattoli per la Hasbro, sempre relativi alla linea Transformers, e la copertina della riedizione in DVD di Transformers Headmasters."}
{"id": "2045802", "revid": "729019", "url": "https://it.wikipedia.org/wiki?curid=2045802", "title": "K.u.k. Luftfahrtruppen", "text": "La k.u.k. Luftfahrtruppen, per esteso kaiserliche und k\u00f6nigliche Luftfahrtruppen, tradotto in italiano \"Aviazione imperiale e regia\" o \"imperiali e regie Aviotruppe\", fu la forza aerea dell'Impero austro-ungarico fino alla dissoluzione dello stesso nel 1919.\nSi trov\u00f2 a battersi sia sul fronte orientale, sia sul fronte italiano durante la prima guerra mondiale. A dispetto dell'inferiore numero di aerei e dell'inferiore tecnologia rispetto alle controparti europee, combatt\u00e9 con tenacia e coraggio durante la grande guerra.\nLa nascita con il colonnello Emil Uzelac.\nIl servizio aereo venne fondato nel 1893 sotto la denominazione di Milit\u00e4r-Aeronautische Anstalt come un corpo militare dotato di mongolfiere, ma sarebbe stato pi\u00f9 tardi riorganizzato nel 1912 sotto il comando del colonnello Emil Uzelac, un ufficiale-ingegnere dell'esercito. Il servizio aereo sarebbe rimasto sotto il suo comando fino alla fine del 1918. I primi ufficiali piloti erano privati, infatti non si dava priorit\u00e0 all'addestramento di aviatori militari.\nPrima guerra mondiale.\nAllo scoppio della prima guerra mondiale nel 1914 il servizio aereo chiamato k.u.k. Luftschifferabteilung (imperial regia Sezione aeronautica) si trovava in fase di costituzione ed era composto da 10 palloni da osservazione, 85 piloti e 39 aeroplani. Anche se tutte le potenze erano mal preparate ad una guerra aerea, l'Austria-Ungheria fu una delle parti pi\u00f9 svantaggiate. Ci\u00f2 era dovuto soprattutto alle tradizioni militari austro-ungariche e alla leadership politica combinate con il relativo basso grado di industrializzazione del paese. Era chiaro che il bisogno di nuovi apparecchi divenne fondamentale, pertanto, oltre a qualche velivolo fornito dalla Germania, l'Impero austro-ungarico dovette creare nuove fabbriche indispensabili per la costruzione dei motori. La dichiarazione di guerra dell'Italia apr\u00ec un nuovo fronte, molto pi\u00f9 difficile del fronte orientale; infatti il montuoso territorio italiano rendeva molto pi\u00f9 difficile un eventuale atterraggio di emergenza. Complessivamente la forza aerea schierata arriv\u00f2 a quota 5\u00a0000 aerei nel corso di tutto il conflitto di cui furono persi circa il 38%.\nUn'altra componente della forza aerea austro-ungarica era l'aviazione di marina (k.u.k. Kriegsmarine) di dimensioni pi\u00f9 ridotte rispetto alle forze di terra. Furono utilizzati idrovolanti Lohner, principalmente dell'L-Typ (Tipo L) per il pattugliamento e il bombardamento. Gli italiani entrarono in possesso di un esemplare, costretto ad ammarare sulle bocche del Po per un problema al motore, fornendo questo velivolo all'Aeronautica Macchi che produsse la sua copia, il Macchi L.1, ed i successivi sviluppi (L.2 ed L.3). La produzione di idrovolanti per l'aviazione di marina arriv\u00f2 a 591 apparecchi. Di questi 304 furono persi durante il conflitto, di cui 74 in azione, 127 in incidenti e 103 furono resi inservibili. La principale base si trovava nei pressi di Trieste ed era al comando di Goffredo de Banfield.\nI piloti austro-ungarici combatterono contro le forze aeree di Russia e Italia e alcune squadriglie francesi e britanniche che combattevano sul fronte italiano.\nJohn Biggins ha scritto una documentata serie di storie nelle quali l'eroe, Otto Prohaska, serve nelle k.u.k. Luftfahrtruppen austro-ungariche.\nVelivoli.\nGli aeroplani impiegati dal servizio aereo erano una combinazione di austro-ungarici costruiti come quelli dell'Impero germanico oppure modelli tedeschi costruiti da operai austriaci (spesso con modifiche), ed aeroplani importati dalla Germania.\nLa flottiglia includeva (lista parziale):\nDistintivi ottici di riconoscimento.\nAllo scoppio della guerra, l'aviazione austro-ungarica era dipinta con motivo a bande rosse/bianche/rosse lungo tutta la fusoliera. Questa soluzione fu rapidamente scartata, ma il rosso/bianco/rosso rimase sulle ali e sulla coda. Gli aeroplani che arrivavano dalla Germania avevano la familiare croce nera gi\u00e0 applicata, cos\u00ec questa fu adottata ufficialmente nel 1916, alcuni aerei individuali occasionalmente mantennero le bande rosse/bianche/rosse."}
{"id": "2045808", "revid": "486946", "url": "https://it.wikipedia.org/wiki?curid=2045808", "title": "Ceau\u015fescu", "text": ""}
{"id": "2045812", "revid": "306856", "url": "https://it.wikipedia.org/wiki?curid=2045812", "title": "Giancarlo Cardini", "text": "Biografia.\n\u00c8 un esponente della corrente artistica fiorentina che opera dalla fine della seconda guerra mondiale ad oggi, comprendente Sylvano Bussotti, Giuseppe Chiari, Daniele Lombardi, Albert Mayr, Pietro Grossi, Marcello Aitiani e Sergio Maltagliati. Questi musicisti hanno sperimentato l'interazione tra suono, gesto e visione, una sinesteticit\u00e0 dell'arte frutto delle avanguardie storiche, da Kandinskij al futurismo, a Skrjabin e Schoenberg, fino al Bauhaus.\nLa sua produzione musicale spazia dalle forme pi\u00f9 tradizionali, musica sinfonica e cameristica, fino ad arrivare a quelle d'avanguardia, come le sue opere audio-visuali ed il micro-teatro acustico. Nei suoi lavori traspare una continua ricerca della bellezza estetica nelle sonorit\u00e0. L'aspetto scenico, molte volte protagonista nelle sue opere, ha un carattere fortemente narrativo e determinante: scenografie, costumi ed oggetti di scena.\nTrova anche ispirazione nella musica per teatro, a cui si dedica scrivendo musiche di scena per la Compagnia Teatrale I Magazzini.\nCardini \u00e8 inoltre da molto tempo collaboratore di molti musicisti di ambito internazionale che si sono dedicati e si dedicano, come lui, alla musica d'avanguardia; tra questi possiamo ricordare: John Cage, Morton Feldman, Sylvano Bussotti, Luca Lombardi e molti altri compositori del novecento.\nCardini si \u00e8 occupato anche di musica leggera attraverso una rivisitazione, pi\u00f9 che un arrangiamento, di cantautori degli anni '60. Questo tipo di lavoro nasce, come lo stesso Cardini dice in una sua intervista, dall'idea di inserire un frammento di una canzone di Umberto Bindi all'interno di una sua composizione. In seguito decise di scegliere quindici canzoni di Bindi da arrangiare per pianoforte. Ne sono risultate delle versioni dove vengono conservate le essenze strutturali dei brani originali, plasmati per\u00f2 secondo una sonorit\u00e0 e un linguaggio musicale pi\u00f9 \u201cconsonante\u201d ad un gusto d'avanguardia. Decise di ripetere lo stesso progetto anche per altri cantautori quali: Gino Paoli, Domenico Modugno, Tenco e molti altri.\nNel 1990 pubblica un libro intitolato \"Bolle di sapone\", una raccolta di micro-poesie incentrate sulla percezione del quotidiano.\nHa insegnato pianoforte al Conservatorio \"L. Cherubini\" di Firenze, avendo molti allievi fra i quali Sandro Ivo Bartoli, Ottaviano Tenerani, Roberto Satta, Patrizia Prati."}
{"id": "2045818", "revid": "92723", "url": "https://it.wikipedia.org/wiki?curid=2045818", "title": "Edvard Ravnikar", "text": "Biografia.\nTra il 1926 e il 1930 studi\u00f2 architettura a Lubiana e a Vienna e, terminato il servizio militare, nel 1935 si laure\u00f2 sotto la guida di Jo\u017ee Ple\u010dnik: inizi\u00f2 la sua carriera professionale in patria, dove ottenne anche numerosi incarichi pubblici come la progettazione dell'ossario e della Galleria moderna di Lubiana, e nel gennaio del 1939 si trasfer\u00ec a Parigi, dove lavor\u00f2 per lo studio di Le Corbusier.\nAllo scoppio della seconda guerra mondiale fu costretto a rimpatriare; realizz\u00f2 il piano regolatore della citt\u00e0 di Lubiana. Nel 1941, dopo l'occupazione italiana del suo paese, ader\u00ec al Fronte di Liberazione nazionale: arrestato dalla milizia fascista, sub\u00ec la prigionia e venne rinchiuso nelle carceri di Capodistria, dell'Ucciardone di Palermo e di Anghiari; dopo l'8 settembre 1943 torn\u00f2 a Lubiana, ormai in mano ai tedeschi, dove visse in clandestinit\u00e0 fino alla liberazione del 1945.\nLavor\u00f2 per il dipartimento di progettazione del ministero della Costruzione, ma nel 1946 lasci\u00f2 l'incarico per insegnare presso l'Accademia di arti visive e l'universit\u00e0 di Lubiana: partecip\u00f2 a numerosi concorsi di riqualificazione urbanistica banditi dal ministero della Costruzione ma, a causa della sua posizione critica nei confronti dell'amministrazione, non ottenne nessun incarico. Realizz\u00f2 numerose architetture commemorative e monumenti alla resistenza jugoslava (tra i principali, quello dell'isola d'Arbe).\nFu molto apprezzato all'estero: nel 1953 si aggiudic\u00f2 il terzo posto al concorso internazionale per la progettazione dell'isola finlandese di Ruissalo (della giuria faceva parte Alvar Aalto); nel 1965, prese parte al concorso internazionale per il centro di Skopje; nel 1963 vinse il primo premio al concorso per la progettazione dell'isola del Tronchetto di Venezia; partecip\u00f2 al concorso internazionale per il centro di Espoo, ottenendo la menzione d'onore. Tenne conferenze e lezioni in numerose universit\u00e0. Tra i principali riconoscimenti internazionali, il Premio Herder a Vienna (1988) e la nomina a membro onorario dell'American Institute of Architects.\n\u00c8 sepolto nel cimitero di \u017dale, realizzato dal suo maestro Ple\u010dnik."}
{"id": "2045824", "revid": "729019", "url": "https://it.wikipedia.org/wiki?curid=2045824", "title": "Isola di Toas", "text": "L'isola di Toas (in spagnolo \"Isla de Toas\") \u00e8 un'isola calcareo-sabbiosa del Venezuela che si trova a sudovest dell'isola di Zapara e a sud della penisola di San Carlos (parte della \"Barra del Lago\", una stretta penisola di terra e sabbia, con piccole isole di mangrovie e canali molto bassi e sabbiosi che dividono la baia del Tablazo del lago di Maracaibo dal golfo del Venezuela nel mar dei Caraibi). Amministrativamente si trova nel municipio Almirante Padilla dello Stato Zulia, nella zona pi\u00f9 nord-occidentale del paese.\nGeografia e geologia.\nL'isola di Toas si trova circa 2,5\u00a0km a sud della penisola di San Carlos (che costituisce la parte ovest della barra del lago), e a 5 kilometri da San Rafael del Moj\u00e1n, un villaggio che si trova sulla costa occidentale del lago, da questo si pu\u00f2 osservare l'isola (Toas si vede anche dagli alti edifici di Maracaibo, guardando in direzione nord). Ha una superficie di 3 km\u00b2. In essa si trovano le saline di El Toro e Aracho, miniere di lignite solforosa, giacimenti di pietra calcarea sfruttati sin dalla colonizzazione spagnola, depositi di argilla nel settore sud e un piccolo giacimento di rame. La presenza di calcare ha permesso lo sfruttamento per ottenere cemento.\nPopolazione.\nSull'isola di Toas si trova El Toro, un piccolo villaggio di pescatori, capitale del municipio, con un buon molo nel versante nord, dove si pu\u00f2 arrivare con yacht e barche di piccola stazza. L'abitato possiede anche una chiesa che si trova in una tipica piccola piazza quadrata (la Plaza Bolivar), e diversi negozi."}
{"id": "2045826", "revid": "13945", "url": "https://it.wikipedia.org/wiki?curid=2045826", "title": "Universo narrativo", "text": ""}
{"id": "2045834", "revid": "287204", "url": "https://it.wikipedia.org/wiki?curid=2045834", "title": "Sorex samniticus", "text": "Il toporagno appenninico (\"Sorex samniticus\" ) \u00e8 un mammifero insettivoro della famiglia dei Soricidi.\nVeniva un tempo considerato una sottospecie di toporagno comune (\"Sorex araneus samniticus\"), tuttavia al giorno d'oggi la maggior parte degli studiosi \u00e8 concorde nell'esattezza di una classificazione tassonomica che contempli l'animale come specie a s\u00e9 stante.\nDescrizione.\nDimensioni.\nMisura circa 8 cm di lunghezza, di cui poco pi\u00f9 della met\u00e0 spettano alla coda, per un peso di circa 7 grammi.\nAspetto.\nIl pelo \u00e8 corto e folto, di colore grigio-brunastro e dall'aspetto lucido: il muso \u00e8 allungato, conico e di colore carnicino, ricoperto da numerose vibrisse, mentre le corte zampe sono ricoperte di rado pelo grigiastro.\nBiologia.\nSi tratta di animali solitari, piuttosto territoriali e catadromi: suddividono, cio\u00e8, la loro attivit\u00e0 fra periodi alternati di veglia e di riposo. Costruiscono le loro tane nelle buche del terreno, nelle cavit\u00e0 fra le radici, tra le pietre o nei rami cavi delle piante.\nAlimentazione.\nSi nutre di una grande variet\u00e0 di piccoli animali di cui va alla ricerca tra il fogliame sparso sul suolo o scavando superficialmente il terreno con l'aiuto del muso e dei baffi sensibilissimi: ha dieta prevalentemente insettivora e si nutre di coleotteri, vermi, larve, ragni, tarli del legno e lumache. All'occorrenza, tuttavia, pu\u00f2 mangiare anche frutta, bacche e ghiande.\nPer nascondere il cibo, \u00e8 solito scavare delle gallerie (o, pi\u00f9 spesso, impossessarsi delle tane di altri piccoli animali, scacciandone od uccidendone il proprietario) per poter accumulare le riserve di cibo in eccesso e mangiare indisturbato, al sicuro dai numerosi predatori che potrebbero insidiarlo in superficie.\nRiproduzione.\nLa femmina, dopo tre settimane circa di gestazione, d\u00e0 alla luce una media di sei cuccioli: i piccoli sono inizialmente ciechi e vengono accuditi dalla madre fino allo svezzamento, che avviene attorno alla settimana di vita, mentre a due settimane gli occhi sono aperti e l'animale \u00e8 in grado di vedere. Al momento dello svezzamento, il piccolo ha una dentatura che conserver\u00e0 per tutta la vita: l'aspetto dei suoi denti, giudicandone lo stato di usura, \u00e8 un elemento assai utile per stabilire l'et\u00e0 approssimativa di ciascun animale. Gli individui anziani (di et\u00e0 superiore all'anno) hanno i denti talvolta cos\u00ec consumati che spesso non riescono a mangiare cibo a sufficienza e muoiono d'inedia.\nDistribuzione e habitat.\nCon due sottospecie (\"Sorex samniticus garganicus\", un tempo considerata anch'essa sottospecie di \"Sorex araneus\", e \"Sorex samniticus samniticus\") la specie \u00e8 endemica dell'Italia, dove la si trova principalmente, come intuibile dal nome, sulla catena appenninica, dalla Liguria alla Calabria, mentre \u00e8 del tutto assente dalle isole, dall'Italia settentrionale a nord della Pianura Padana e dalla penisola salentina.\nIl suo \"habitat\" naturale \u00e8 costituito dalle aree di sottobosco ad altitudini comprese tra i 300 e i 1160 m sul livello del mare."}
{"id": "2045835", "revid": "31360", "url": "https://it.wikipedia.org/wiki?curid=2045835", "title": "Isla de Toas", "text": ""}
{"id": "2045837", "revid": "125118217", "url": "https://it.wikipedia.org/wiki?curid=2045837", "title": "Clan Terracciano", "text": "Il Clan Terracciano \u00e8 un sodalizio camorristico, con influenza nella zona dei quartieri spagnoli, nella citt\u00e0 di Napoli.\nStoria.\nIl clan \u00e8 formato da un gruppo familiare cui a capo c'\u00e8 il boss Salvatore Terracciano, meglio noto come \"'o Nirone\".\nIl territorio capeggiato da o' nirone comprende la zona che va dalla Pignasecca alla Rinascente, seppur abbia tentato senza successo d'espandere il proprio territorio fino a Montesanto con l'omicidio di Artuto Taglialatela in Pignasecca.\nDall'aprile 2006 sono in carcere il boss ed altri 12 affiliati tra cui 4 sorelle del boss.\nSi suppone che a reggere il clan durante l'assenza del boss ci sia il fidanzato di Emanuela, figlia di \"'o Nirone\": Daniele Bellisomi, noto criminale del Torinese balzato agli onori delle cronache nel novanta, quando assieme ad un gruppo di fedelissimi e alcuni reduci della famiglia mafiosa Badalamenti di Cinisi cerc\u00f2 di scalzare da Torino i clan reggenti, con una serie impressionante di omicidi.\nLa potenza del clan e fondata sulla famiglia 18 fratelli solo nei quartieri spagnoli.\nMa la loro potenza si estende nei paesi vesuviano, alleati coi Sarno, e impadroniti anche della Toscana. \n2 referenti anche in Lombardia sembrerebbe,\nAnche loro imparentati e gemelli fra loro, costituendo un asse Milano, Scampia e quartieri spagnoli anche se all'epoca giovanissimi furono indagati nella faida di secondigliano. \nPer la Toscana invece il referente e Giacomo. Colosso della struttura camorristica dei Terracciano soprannominato il padrino con le sue abilit\u00e0 imprenditoriali e metodologie prettamente mafiose ha arricchito il clan di migliaia e migliaia di euro."}
{"id": "2045838", "revid": "1573940", "url": "https://it.wikipedia.org/wiki?curid=2045838", "title": "Himantopus leucocephalus", "text": "Il cavaliere testabianca (Himantopus leucocephalus ) \u00e8 un uccello della famiglia dei Recurvirostridi ampiamente diffuso nella regione australasiatica.\nDescrizione.\nDimensioni.\nMisura 35-40 cm di lunghezza, per 138-208 g di peso.\nAspetto.\nQuesto uccello viene talvolta considerato come una sottospecie del cavaliere d'Italia (\"Himantopus himantopus\"). Agli occhi di un ornitologo europeo, si distingue immediatamente da quest'ultimo per la lunga banda di colore nero intenso che si estende dalla nuca alla base del collo, dove si congiunge ad un semi-collare dello stesso colore. Il dorso e le ali sono neri, mentre le regioni inferiori, il davanti e i lati del collo e il resto della testa sono bianchi. Le lunghe zampe rosse, cos\u00ec come il lungo e sottile becco nero, sono identici in entrambe le specie. La parte inferiore delle ali \u00e8 nera. Gli immaturi hanno il collo e la nuca bianchi e la sommit\u00e0 della testa e la zona intorno agli occhi di colore grigiastro; i giovani somigliano molto agli immaturi, ma le loro piume del dorso, di colore marrone scuro, hanno la punta chiara.\nVoce.\nI richiami sono molto simili a quelli della specie europea.\nBiologia.\nLa specie \u00e8 prevalentemente sedentaria. Solamente gli esemplari che si riproducono nell'Isola del Sud della Nuova Zelanda e una parte di quelli che nidificano nel sud dell'Isola del Nord intraprendono regolari migrazioni verso il nord del paese. Per le altre popolazioni, si parla piuttosto di erratismo e non di spostamenti regolari.\nIl volo \u00e8 identico a quello della specie europea.\nAlimentazione.\nIl cavaliere testabianca \u00e8 un predatore che si nutre di ogni sorta di invertebrati acquatici (vermi, larve di insetti, crostacei, ecc...) e terrestri (bruchi, ragni, ecc...), ma anche di girini e di piccoli pesci.\nRiproduzione.\nIl pi\u00f9 delle volte, il cavaliere testabianca si riproduce in piccole colonie. L'epoca della nidificazione varia a seconda della latitudine e dell'altitudine. Nelle regioni tropicali, essa \u00e8 legata all'arrivo delle piogge. In Nuova Zelanda, le coppie che vivono in pianura iniziano a nidificare in luglio, mentre quelle che vivono a maggiori altitudini nell'Isola del Sud non lo fanno prima di settembre. Il nido \u00e8 costituito da una larga coppa fatta di erbe secche, talvolta posizionata su un ciuffo d'erba, talvolta galleggiante. La covata \u00e8 quasi sempre costituita da 4 uova che vengono covate per un periodo variabile da 3 settimane a un mese da entrambi i genitori. I giovani lasciano il nido entro 24 ore dalla schiusa e si involano 4 o 5 settimane pi\u00f9 tardi, ma rimangono con i genitori per alcuni mesi.\nDistribuzione e habitat.\nQuesta specie monotipica (senza sottospecie) si riproduce nella fascia di territorio che va da Giava alla Nuova Guinea, in Australia e in Nuova Zelanda (un paese colonizzato naturalmente nel corso del XIX secolo), dove a volte si ibrida con il cavaliere nero (\"Himantopus novaezelandiae\"), fattore che costituisce una delle principali minacce per questa specie in pericolo critico di estinzione. Essa si riproduce sulle sponde delle acque dolci, specialmente nelle paludi e nei prati umidi. Al di fuori della stagione riproduttiva, pu\u00f2 formare gruppi numerosi in prossimit\u00e0 degli estuari, dove il cibo \u00e8 pi\u00f9 abbondante. In Australia, questa specie dipende strettamente dal regime delle precipitazioni per la riproduzione, tanto da poter scomparire per periodi pi\u00f9 o meno lunghi dalle regioni dove la pioggia viene a mancare.\nConservazione.\nIl cavaliere testabianca non \u00e8 una specie minacciata. La popolazione stanziata in Australia, a Giava e in Nuova Guinea viene stimata in circa 300.000 unit\u00e0 (anche se pu\u00f2 variare notevolmente a seconda della pluviometria). Quella presente in Nuova Zelanda \u00e8 di circa 30.000 individui."}
{"id": "2045841", "revid": "1573940", "url": "https://it.wikipedia.org/wiki?curid=2045841", "title": "Himantopus novaezelandiae", "text": "Il cavaliere nero (Himantopus novaezelandiae ) \u00e8 un uccello della famiglia dei Recurvirostridi.\nDescrizione.\nDimensioni.\nMisura 37\u201340\u00a0cm di lunghezza, per circa 195-220\u00a0g di peso. Il tarso misura in media 87\u00a0mm.\nAspetto.\nQuesto cavaliere ha un piumaggio interamente nero, un lungo becco nero e sottile e delle lunghe zampe rosse. \u00c8 possibile incontrare anche degli ibridi tra questa specie e il cavaliere testabianca (\"Himantopus leucocephalus\") e qualche volta, se si osservano molto attentamente alcuni esemplari, anche da lontano, \u00e8 possibile rilevare un po' di bianco nel piumaggio. Rispetto al suo parente australiano (ma molto comune anche in Nuova Zelanda), il cavaliere nero ha il becco pi\u00f9 lungo e le zampe pi\u00f9 corte. Maschio e femmina sono identici. Gli esemplari giovani e immaturi sono pi\u00f9 facilmente distinguibili da \"H. leucocephalus\". I giovani hanno il dorso, il ventre e il sottocoda neri, e il resto del corpo bianco, ad eccezione di una maschera nera sopra e dietro l'occhio. Gli immaturi sono quasi interamente neri, ma presentano alcune piume bianche sparse qua e l\u00e0 sul corpo, specialmente sul davanti. Gli ibridi hanno un collare nero o la parte anteriore del corpo nera.\nVoce.\nI richiami emessi da questa specie sono gli stessi prodotti dal cavaliere d'Italia (\"Himantopus himantopus\") europeo o del cavaliere testabianca, specie separatesi solo in epoca molto recente.\nBiologia.\nLa maggior parte delle famiglie trascorre l'inverno vicino ai siti di riproduzione, spostandosi al massimo fino ai delta lacustri pi\u00f9 vicini. Cos\u00ec facendo, riescono a giungere sui loro territori di riproduzione ben prima dell'arrivo degli individui dell'altra specie. I cavalieri neri, o perlomeno gli esemplari \u00abpuri\u00bb, non si mescolano volentieri ai loro congeneri bianchi e neri, che sono migratori a tutti gli effetti. Di fatto questa separazione ha consentito in passato a questa specie di mantenersi tale, anche se gli studiosi temono che pian piano l'ibridazione possa alla fine farla scomparire. Non \u00e8 una specie particolarmente timida.\nIl volo \u00e8 identico a quello della specie europea.\nAlimentazione.\nIl cavaliere nero si nutre di invertebrati (specialmente acquatici) di ogni sorta, nonch\u00e9 di piccoli pesci.\nRiproduzione.\nLa stagione riproduttiva del cavaliere nero va da settembre a gennaio. A differenza di \"H. leucocephalus\", non \u00e8 una specie coloniale e le coppie non nidificano vicine tra loro (il che aumenta il rischio di predazione, in quanto gli uccelli coloniali difendono con maggior efficacia uova e giovani dagli attacchi dei predatori; in particolare questa specie non possiede un comportamento anti-predatorio molto sviluppato, anzi, a volte sembra nemmeno preoccuparsi dei nemici!). La covata \u00e8 costituita da 4 uova, e nel caso essa vada perduta la femmina pu\u00f2 deporne un'altra di sostituzione. Il nido viene spesso posizionato vicino all'acqua, il che lo rende vulnerabile alle piene. I giovani sono nidifugi.\nDistribuzione e habitat.\nIl cavaliere nero \u00e8 endemico della Nuova Zelanda, dove si riproduce sulle sponde di alcuni fiumi e laghi nel centro dell'Isola del Sud. Frequenta anche le paludi. In inverno, come abbiamo detto, si sposta poco, a differenza del cavaliere testabianca. Talvolta alcuni esemplari neri sono stati visti durante questa stagione nell'Isola del Nord, ma sembra trattarsi di ibridi tra le due specie.\nConservazione.\nNonostante 20 anni di intense misure di protezione, il cavaliere nero continua ad essere la specie di limicolo pi\u00f9 rara, nonch\u00e9 uno degli uccelli pi\u00f9 minacciati del mondo. Negli anni '40, probabilmente, la sua popolazione comprendeva 500-1000 esemplari, ma essa inizi\u00f2 a diminuire rapidamente negli anni '50, e nel 1962 furono censiti appena 68 esemplari adulti. Nel 1981, quando il numero degli adulti era ormai sceso a 21 individui, i conservazionisti iniziarono a mettere in atto un programma di conservazione su vasta scala. Nel 1984 in natura vi erano 32 esemplari adulti, saliti a 52 nel 1992 (oltre ad altri 32 esemplari in cattivit\u00e0). L'attuale (2017) popolazione selvatica viene stimata a 77 esemplari adulti, senza contare i membri di una popolazione in cattivit\u00e0 allevata per scopi riproduttivi. Il periodico rilascio in natura di questi uccelli cresciuti in cattivit\u00e0, oltre alle misure di controllo dei predatori, hanno probabilmente impedito alla specie di estinguersi. Nel gennaio 2017, 19 giovani esemplari sono stati rilasciati dal Dipartimento della Conservazione lungo il fiume Tasman.\nPredatori.\nLa predazione da parte dei mammiferi introdotti costituisce la principale minaccia alla sopravvivenza della specie. Nel XIX secolo, mustelidi quali l'ermellino, il furetto e la donnola, cos\u00ec come i gatti, furono rilasciati nella contea di Mackenzie per cercare di tenere sotto controllo la diffusione dei conigli. I cavalieri neri sono molto vulnerabili a questi predatori: essi nidificano sulle sponde di fiumi e torrenti, piuttosto che sulle isole che sorgono nel centro di essi; la loro stagione di nidificazione ha inizio verso la fine dell'inverno, un'epoca dell'anno in cui il numero dei conigli \u00e8 piuttosto basso; attualmente, inoltre, nidificano in coppie solitarie (anche se in passato, quando il numero di esemplari era pi\u00f9 elevato, si radunavano in colonie), cos\u00ec che non possano godere della protezione di una colonia. Rispetto ai cavalieri testabianca, hanno un piumaggio maggiormente evidente, sono meno propensi a mettere in atto un comportamento di distrazione dei predatori mentre stanno covando, e i pulcini hanno bisogno di pi\u00f9 tempo per involarsi. Attorno ai siti di nidificazione dei cavalieri neri, allo scopo di tenere sotto controllo i predatori, sono stati posizionati numerose trappole e recinti elettrificati.\nIbridazione.\nAnche l'ibridazione con i cavalieri testabianca, di gran lunga pi\u00f9 numerosi, costituisce una seria minaccia per il pool genetico del cavaliere nero. L'ibridazione \u00e8 un sintomo del continuo declino della popolazione di quest'ultimo; i cavalieri neri tendono a scegliere \"partner\" con il piumaggio pi\u00f9 scuro possibile, se disponibili, ma dal momento che i cavalieri neri sono cos\u00ec rari spesso sono costretti a formare coppie miste. I cavalieri neri si accoppiano con lo stesso \"partner\" per tutta la vita, quindi una coppia mista costituisce una vera e propria perdita per la popolazione riproduttiva.\nPerdita dell\"habitat\".\nI cavalieri neri necessitano di zone umide e dei letti dei fiumi a canali intrecciati per l'alimentazione, ma questi ultimi sono stati in gran parte prosciugati o il loro corso \u00e8 stato modificato per l'agricoltura, l'irrigazione e il controllo delle inondazioni. Erbe invasive come il lupino fogliuto e il salice fragile sono in grado di colonizzare il letto dei fiumi, riducendo le zone adatte per la nidificazione e fornendo riparo ai predatori.\nDal momento che i cavalieri neri nidificano lungo il letto dei fiumi a canali intrecciati, essi sono minacciati dai mutamenti apportati al regime della loro portata dopo la costruzione di nuove e gi\u00e0 esistenti dighe idroelettriche. A seguito della costruzione di una centrale lungo il corso superiore del fiume Waitaki, il letto del fiume inizi\u00f2 ad abbassarsi notevolmente, permettendo alle erbe infestanti di invadere le aree di nidificazione del cavaliere nero. Queste zone fornivano riparo ai predatori, ma a partire dal 1991 fu introdotto un nuovo regime di flusso per ridurre le zone ricoperte da vegetazione invasiva. L'abbassamento artificiale del livello del lago Benmore, che ha causato l'esposizione dell'alveo dei fiumi che lo alimentano, ha creato aree di foraggiamento temporanee per i cavalieri neri."}
{"id": "2045847", "revid": "1573940", "url": "https://it.wikipedia.org/wiki?curid=2045847", "title": "Himantopus mexicanus", "text": "Il cavaliere collonero (Himantopus mexicanus ()) \u00e8 una specie appartenente alla famiglia dei Recurvirostridi. Il suo riconoscimento come specie a s\u00e9 stante, tuttavia, non \u00e8 unanime. Da alcuni autori, infatti, esso viene classificato come una sottospecie del cavaliere d'Italia (\"Himantopus himantopus\").\nDescrizione.\nDimensioni.\nMisura 35-39 cm di lunghezza, per 136-220 g di peso; raggiunge un'altezza di 71 cm.\nAspetto.\nGli adulti hanno lunghe zampe rosa e un lungo e sottile becco nero. Hanno regioni inferiori bianche e ali e dorso neri. La coda \u00e8 bianca con alcune striature grigie. Una fascia continua di nero si estende lungo la parte posteriore del collo, dal dorso fino alla testa. Qui, forma una sorta di cappuccio che ricopre l'intera testa fin sotto agli occhi, ad eccezione della zona che circonda il becco e di una piccola macchia bianca sopra l'occhio. I maschi presentano riflessi verdastri su dorso e ali, in particolar modo durante la stagione riproduttiva. Questi sono meno pronunciati o assenti nelle femmine, dove sono sostituiti da sfumature marroni. Nel complesso, comunque, i sessi sono simili.\nI piccoli sono ricoperti da un piumino di colore bruno-oliva chiaro, con file longitudinali di macchioline nere (pi\u00f9 grandi sul dorso), sulle regioni superiori - praticamente nelle zone che negli adulti sono nere - e bianco sporco sul ventre, con alcune striature scure sui fianchi.\nNel punto in cui gli areali del cavaliere collonero e del cavaliere dorsobianco si incontrano, nel Brasile centrale, le due specie possono incrociarsi. Gli esemplari ibridi spesso presentano un po' di bianco o di grigio sulla sommit\u00e0 della testa e un collare bianco o grigio che separa il nero della parte posteriore del collo da quello del dorso.\nIl cavaliere collonero si differenzia dagli esemplari vaganti di cavaliere d'Italia dalla macchia bianca sopra l'occhio. Nella sottospecie che vive nelle Hawaii, nota localmente come \"ae\u02bbo\", inoltre, tale macchia \u00e8 notevolmente pi\u00f9 piccola. Tuttavia, anche se molte popolazioni di cavaliere collonero siano migratrici sulle lunghe distanze e durante i loro spostamenti possano spingersi anche a varie centinaia di chilometri dalla costa (alcuni esemplari compaiono ogni tanto come visitatori occasionali sull'isola di Clari\u00f3n, del gruppo delle Revillagigedo, gli esemplari vaganti trans-oceanici sono molto rari.\nBiologia.\nI cavalieri collonero vanno in cerca di cibo guadando nell'acqua bassa, e nuotano o si tuffano solo quando sono sotto forte pressione. Durante la stagione della nidificazione e in inverno, sono uccelli fortemente territoriali, particolarmente aggressivi anche nei confronti dei pulcini che non siano i loro. Al di fuori della stagione riproduttiva, si riposano e si alimentano in gruppi molto ravvicinati, con esemplari spesso situati meno di un metro l'uno dall'altro. Quando nidificano, i cavalieri collonero sono semi-coloniali e partecipano in massa a \"display\" anti-predatori. Tra questi ultimi figurano una sorta di \"mobbing\" ai danni del predatore messo in atto dagli esemplari che non stanno covando, e un altro in cui tutti gli uccelli circondano il predatore, saltano su e gi\u00f9 e sbattono le ali.\nAlimentazione.\nIl cavaliere collonero va in cerca di cibo sulle distese di fango e sulle sponde dei laghi, ma anche nelle acque molto basse lungo le coste; si nutre di un'ampia variet\u00e0 di invertebrati acquatici - soprattutto crostacei e altri artropodi, e molluschi -, di piccoli pesci, girini e, solo molto di rado, semi. La dieta varia in base alla disponibilit\u00e0 alimentare: gli uccelli che vivono nell'interno si nutrono soprattutto di insetti acquatici e delle loro larve, mentre le popolazioni costiere consumano quasi prevalentemente invertebrati acquatici. Per andare in cerca di cibo la specie predilige gli estuari costieri, le pozze salate, le sponde dei laghi, le distese salate e perfino i campi allagati. Per riposarsi, invece, questo uccello ha una particolare predilezione per le distese salate (anche quelle allagate), le sponde dei laghi e le isole circondate da acque poco profonde.\nRiproduzione.\nPer nidificare questo cavaliere sceglie le distese di fango, i bordi dei laghi in secca e gli argini, tutte zone caratterizzate da un terreno friabile. In Nordamerica la riproduzione ha luogo tra la fine di aprile e agosto, con un picco massimo in giugno, mentre le popolazioni tropicali nidificano in genere dopo la stagione delle piogge. I nidi sono situati generalmente entro 1 km di distanza da un sito di foraggiamento, e le coppie difendono un ampio perimetro attorno a pi\u00f9 nidi, pattugliando in cooperazione con i loro vicini. La distanza tra un nido e l'altro \u00e8 di circa 20 m, ma talvolta i nidi distano soltanto 2,1 m l'uno dall'altro oppure, all'interno di alcune colonie, possono trovarsi anche a 40 m di distanza dal nido pi\u00f9 vicino. Il cavaliere collonero viene oggi considerato come una specie semi-coloniale, in quanto \u00e8 raro trovare una coppia che nidifica da sola, anche se le colonie sono composte in genere da poche decine di coppie, solo raramente da alcune centinaia. I nidi vengono costruiti a poca distanza dalla battigia, e di conseguenza la loro sicurezza varia in base all'innalzamento del livello dell'acqua degli stagni o alle maree. Il rischio \u00e8 particolarmente grave negli stagni salati artificiali, in cui i livelli dell'acqua possono essere alterati rapidamente nel processo di allagamento del bacino salato.\nLa covata \u00e8 composta normalmente da 3-5 uova, con una media di quattro. Per 22-26 giorni, entrambi i genitori si dedicano a turno alla cova delle uova. I piccoli sono cos\u00ec precoci che a volte sono stati visti nuotare anche entro due ore dalla schiusa e sono inoltre in grado di correre sul terreno a grande velocit\u00e0. Nonostante il loro precoce sviluppo, i piccoli ritornano normalmente al nido per riposare per uno o due giorni. Si involano dopo circa un mese, ma rimangono dipendenti dai genitori per alcune settimane ancora. Iniziano a riprodursi all'et\u00e0 di 1-2 anni.\nDistribuzione e habitat.\nIl cavaliere collonero \u00e8 diffuso in una vasta fascia di territorio che dalle regioni occidentali e meridionali degli Stati Uniti, attraverso l'America centrale e le Indie Occidentali, giunge fino alla Colombia, al Venezuela settentrionale, alle Gal\u00e1pagos, all'Ecuador orientale e al Per\u00f9 sud-occidentale. Popolazioni isolate sono presenti nel Brasile nord-orientale e nelle isole Hawaii.\nNegli Stati Uniti, i cavalieri collonero si trovano comunemente in stagni salati, pianure allagate o lagune poco profonde. Le zone umide artificiali, come gli stagni per le acque di scarico o i pascoli allagati, costituiscono \"habitat\" particolarmente adatti per questi uccelli, poich\u00e9 tali ambienti presentano una vegetazione sparsa non troppo rigogliosa. La sottospecie hawaiiana, minacciata di estinzione, vive nelle zone umide, nelle distese fangose e negli stagni di tutte le isole maggiori dell'arcipelago.\nTassonomia.\nIl cavaliere collonero viene spesso considerato come una sottospecie del cavaliere d'Italia, con il nome \"Himantopus himantopus mexicanus\". Tuttavia, l'Unione Internazionale di Ornitologia (IOC) lo considera come una specie a parte, a sua volta suddivisa in due sottospecie:\nConservazione.\nAlcune popolazioni di cavalere collonero, in particolar modo quelle nordamericane, hanno subito un certo declino nel corso del XX secolo, specialmente a causa della conversione degli \"habitat\" occupati dalla specie in aree antropizzate e dell'influsso dell'inquinamento, sia direttamente su questi animali che sulle creature di cui si nutrono. In linea di massima, tuttavia, la specie non corre alcun rischio di estinzione e occupa un areale molto esteso. Non compare sulla lista rossa della IUCN in quanto vi figura come sottospecie del cavaliere d'Italia; tuttavia, nel caso di una sua inclusione nella lista, verrebbe considerata come \u00abspecie a rischio minimo\u00bb (\"Least Concern\"). Lo stesso non si pu\u00f2 dire riguardo alla sottospecie hawaiiana, \"H. m. knudseni\", la cui popolazione totale non supera le 2000 unit\u00e0. Si ritiene che a causare il suo declino sia stata la predazione da parte della mangusta minore indiana (\"Herpestes auropunctatus\"), introdotta dall'uomo per dare la caccia ai ratti."}
{"id": "2045856", "revid": "17654", "url": "https://it.wikipedia.org/wiki?curid=2045856", "title": "Casta diva", "text": ""}
{"id": "2045860", "revid": "104265", "url": "https://it.wikipedia.org/wiki?curid=2045860", "title": "Khanato di Astrachan'", "text": "Il Khanato di Astrachan' (in tartaro: Xacitaxan Xanl\u0131\u011f\u0131) era uno stato feudale tartaro, nato come risultato della frammentazione dei territori del Khanato dell'Orda d'Oro. Il Khanato esisteva nei secoli XV e XVI nella zona adiacente alla foce del Volga, in cui la citt\u00e0 contemporanea di Astrachan' si trova.\nIl Khanato \u00e8 stato istituito da M\u00e4xm\u00fcd di Astrachan' nel 1466. La capitale \u00e8 la citt\u00e0 di Xac\u00edtarxan, nota anche come Astrachan' nelle cronache russe. Il suo territorio comprende il basso delta del Volga e il corso inferiore del Volga, compresa la maggior parte delle attuali Oblast' di Astrachan' e la steppa nella parte orientale del margine del Volga in quella che \u00e8 oggi la Calmucchia. Il Khanato di Crimea rappresentava il confine ovest e nord-ovest, mentre la costa del Mar Caspio il suo limite orientale. A nord c'era il Khanato di Kazan' e a nord-est il Khanato di Sibir.\nStoria.\nNel decennio del 1530 collabor\u00f2 con il Khanato di Crimea e con l'Orda Nogai in una campagna militare contro il Regno russo. Il conflitto si rivolt\u00f2 poi contro essi, i propri ex-alleati tartari. Nel 1552 Kazan' viene presa dagli eserciti di Ivan il Terribile, e quindi una fazione pro-moscovita prese il potere ad Astrachan'.\nIvan invi\u00f2 soldati ad Astrachan', mettendo Darwish Khan come un governante vassallo di Astrachan' nel 1554. Le forze russe che occupavano Astrachan' avevano il sostegno dei pro-moscoviti capi tribali Nogai. Dopo la minaccia di un raid crimeano contro Astrachan', Darwish Khan cospir\u00f2 con il Khanato di Crimea per cacciare i russi dai loro territori. In risposta Ivan invi\u00f2 un esercito russo e cosacco, che nel 1556 conquista e annette il Khanato. Xacitarxan \u00e8 stata assediata e bruciata, e il Khanato assorbito dalla Russia e abolito. Darwish Khan fugg\u00ec ad Azov, in Crimea.\nMolti Nogai furono trasferiti in Kazakistan e Daghestan. Oggi vivono circa 70.000 tartari di Astrachan' nell'Oblast' di Astrachan'.\nLa capitale del Khanato, \u00e8 stata Xacitarxan (o Khadjitarkhan), situata a circa 12\u00a0km a sud dell'Astrachan' odierna."}
{"id": "2045861", "revid": "3732", "url": "https://it.wikipedia.org/wiki?curid=2045861", "title": "Welsche", "text": ""}
{"id": "2045863", "revid": "14691", "url": "https://it.wikipedia.org/wiki?curid=2045863", "title": "Discografica Editrice Tirrena", "text": ""}
{"id": "2045865", "revid": "287204", "url": "https://it.wikipedia.org/wiki?curid=2045865", "title": "El sexo esta loco", "text": ""}
{"id": "2045871", "revid": "24443", "url": "https://it.wikipedia.org/wiki?curid=2045871", "title": "Massiccio dell'Adamello-Presanella", "text": ""}
{"id": "2045875", "revid": "124123", "url": "https://it.wikipedia.org/wiki?curid=2045875", "title": "Eduard Stettler", "text": " Ha pi\u00f9 volte ricoperto cariche all'interno dell'Associazione universale esperanto: eletto vicedirettore nel 1911, fu eletto presidente nel 1920 e nel 1928. Dimessosi una prima volta nel 1924 per problemi di salute, nel 1934 lasci\u00f2 la guida dell'UEA, protestando contro la mancata rielezione di tre membri del comitato durante il Congresso universale di Stoccolma. Dal 1924 fu presidente onorario. \u00c8 stato autore di una biografia di Hector Hodler ed ha contribuito alla stesura dello statuto del 1920. "}
{"id": "2045886", "revid": "599013", "url": "https://it.wikipedia.org/wiki?curid=2045886", "title": "Actea", "text": ""}
{"id": "2045887", "revid": "73843", "url": "https://it.wikipedia.org/wiki?curid=2045887", "title": "Applicando", "text": "Applicando \u00e8 un periodico di informatica italiano riguardante il mondo Macintosh (Apple). Pubblicato con cadenza mensile dal 1983, nel dicembre 2016 la rivista \u00e8 giunta al numero 363. .\nPanoramica.\nLa rivista \u00e8 stata fondata nel 1983 dall'editore Editronica Srl. Il primo direttore responsabile della rivista \u00e8 stato Stefano Benvenuti che ne fu l'ideatore e l'ispiratore con il giornalista Arturo Motti. Originariamente, la rivista era dedicata ai primi modelli di personal computer di Apple: Apple II e in misura minore Apple III. La rivista usciva inizialmente con cadenza bimestrale e pubblicava prevalentemente listati in linguaggio Integer BASIC, o talvolta in linguaggio macchina, da digitare a mano e salvare su dischi da 5,25 pollici per successive esecuzioni. \nIl primo numero della rivista \u00e8 stato pubblicato per il bimestre maggio-giugno 1983. Molti degli articoli relativi ai listati erano pubblicati su licenza esclusiva per l'Italia, riprendendoli dalle riviste statunitensi \"Nibble\" (la prima rivista interamente dedicata al mondo Apple, nata nel 1981) e \"inCider\" (nata nel 1982). \nDopo l'introduzione sul mercato del primo Apple Macintosh 128K, la rivista si dedic\u00f2 sempre di pi\u00f9 al software e all'hardware dei modelli Macintosh fino ad abbandonare completamente la pubblicazione dei listati in Basic e a offrire programmi shareware e freeware su dischi da 3,5 pollici in un primo tempo, per poi passare ai CD negli anni '90. Nel frattempo cambia il logo della testata: col numero di marzo 1995 il logo col nome della testata perde i colori dell'arcobaleno; mentre col numero di gennaio 2000 \"Applicando subisce un restyling grafico e il logo della testata assume l'aspetto attuale\"; sul numero di gennaio 2006, oltre a un nuovo restyling, cambia la frase nella testata che diventa \"La rivista per il mondo Mac\".\nApplicando \u00e8 una delle prime riviste italiane a essere stata impaginata utilizzando un computer Macintosh e il programma Aldus PageMaker che allora consentiva di gestire meglio, e velocizzare, i processi di fotocomposizione a freddo, svincolando il lavoro redazionale dai flussi di produzione dei sistemi dedicati in uso a fine secolo, pi\u00f9 laboriosi e subordinati alla logistica del fotocompositore. L'impaginato a video veniva stampato su di una stampante Apple LaserWriter che riproduceva fedelmente il risultato finale ottenibile sulla pellicola di fotocomposizione.\nLa concorrente diretta di Applicando (ma con tiratura e diffusione che rimasero inferiori) per alcuni anni \u00e8 stata la rivista \"Macworld Italia\", che divenne testata autonoma in vendita presso le edicole solo dal 1991 e che dal marzo 2006 passa da IDG alla Nuov@ Periodici Italia di Mario Toffoletti.\nApplicando si \u00e8 da sempre occupata dei computer e del software Apple e in seguito anche di altri dispositivi Apple, come iPhone, iPod, Apple TV e iPad, con articoli redatti da numerosi collaboratori che via via si sono succeduti nel corso degli anni. Tra i pi\u00f9 attivi ricordiamo Francesco D'Ambrosio che fino al 2009 era il coordinatore di redazione, Emanuele Fiorillo, Dario Tortora, Matteo Discardi, Roberta Cecchi, Carlo Magr\u00ec, Luca Nalin e Simone Leopizzi.\nA fine 2016 il direttore responsabile \u00e8 Ivo Alfonso Nardella e il direttore di redazione \u00e8 Marcello Oddini. Negli ultimi anni si \u00e8 assistito ad alcuni passaggi di propriet\u00e0 e acquisizioni e oggi la testata fa parte del gruppo Tecniche nuove, New Business Media srl.\nNei primi mesi del 2015 si assiste a una radicale rivisitazione della rivista, sia nella veste grafica, che nei contenuti, alla ricerca della modernit\u00e0 anche nell'offerta editoriale, con spostamenti verso servizi usufruibili dal nuovo sito, dalla nuova newsletter e dalla nuova App, con \"contenuti arricchiti grazie all'adozione della Realt\u00e0 Aumentata\" come recita la presentazione della rivista. La nuova veste grafica viene presentata nel numero di marzo 2015 con il nuovo logo \"applicando\" con la \"a\" in minuscolo e racchiusa all'interno della silhouette quadrata con spigoli arrotondati che probabilmente dovrebbe suggerire un dispositivo portatile Apple per la presenza della fogliolina di mela tipica della mela morsicata del logo di Cupertino. Cambia anche il sottotitolo: Prima \"La rivista per il mondo Mac\", ora \"La rivista del mondo Mac\"."}
{"id": "2045900", "revid": "206578", "url": "https://it.wikipedia.org/wiki?curid=2045900", "title": "Rosciola", "text": "La Rosciola \u00e8 un cultivar da olio dell'Italia centrale, dalle forma tondeggiante e piuttosto piccolo, attecchisce su terreni sassosi e assolati ed \u00e8 tra le prime variet\u00e0 di olive a giungere a maturazione. I frutti si possono raccogliere a partire della fine di ottobre.\n\u00c8 una cultivar caratteristica del centro Italia, con origine nel Lazio, dove \u00e8 coltivata prevalentemente in provincia di Roma, sui Monti Prenestini, nei comuni di Affile, Bellegra, Genazzano, Gerano, Olevano Romano, Serrone, Paliano, Roiate, San Vito Romano, Cave, Palestrina, Zagarolo, San Cesareo e Gallicano nel Lazio e nel reatino. \u00e8 diffusa anche in altre regioni.\nAd Olevano Romano (RM) \u00e8 stata fondata ASSOLIVOL che nel proprio statuto ha inserito il recupero degli oliveti di Rosciola e ha creato un Brend dell'olio prodotto da questa antica cultivar.\nA San Vito Romano nasce nel 2009 l'azienda agricola La Rosciola biologica. La missione \u00e8 quella di valorizzare questa cultivar e il suo olio.\nNel 2020 grazie al GAL terredipregio, assolivol (Olevano Romano) e associazione tutela rosciola autoctona (San Vito Romano) nasce il progetto dello studio CV Rosciola centenaria, dove in collaborazione con il CNR di Spoleto si riuscir\u00e0 a capire il suo DNA.\nCaratteristiche.\nGeneralit\u00e0.\nL'entrata in produzione \u00e8 tardiva; fiorisce a met\u00e0 stagione. La pianta \u00e8 caratterizzata da produttivit\u00e0 elevata e costante.\nRisultano impollinatori: Leccino, Moraiolo, Canino, Rajo e Olivastrone; impollina con efficacia: Pendolino e Frantoio.\nFiori e frutti.\nDrupe con epicarpo pruinoso che presenta lenticelle numerose e grandi; diametro massimo posto centralmente, con apice arrotondato e base arrotondata; cavit\u00e0 peduncolare: larga, profonda, circolare.\nProduzione e olio.\nLa produttivit\u00e0 \u00e8 alta e costante. La raccolta viene effettuata prevalentemente a mano o a mezzo di pettini meccanici; le drupe hanno scarsa resistenza al distacco. Il suo olio \u00e8 tendenzialmente dolce, leggermente fruttato con sentori di mela e di colore chiaro."}
{"id": "2045901", "revid": "6923", "url": "https://it.wikipedia.org/wiki?curid=2045901", "title": "Ferrovia Liverpool - Manchester", "text": ""}
{"id": "2045904", "revid": "6923", "url": "https://it.wikipedia.org/wiki?curid=2045904", "title": "Ferrovia tra Liverpool e Manchester", "text": ""}
{"id": "2045914", "revid": "1494169", "url": "https://it.wikipedia.org/wiki?curid=2045914", "title": "Kronenbourg", "text": ""}
{"id": "2045916", "revid": "1226", "url": "https://it.wikipedia.org/wiki?curid=2045916", "title": "Esperimento Atlas", "text": ""}
{"id": "2045922", "revid": "15756", "url": "https://it.wikipedia.org/wiki?curid=2045922", "title": "Suzuki Serie K", "text": "Con la denominazione Suzuki Serie K si intende una famiglia di motori a scoppio prodotti a partire dal 1993 dalla casa automobilistica giapponese Suzuki.\nCaratteristiche.\nI motori della Serie K sono una famiglia di motori a benzina di fascia bassa, destinati ad equipaggiare i modelli di base della Casa nipponica e, come vedremo, non solo.\nSono stati introdotti nel 1993 in occasione del lancio di una nuova vettura \"cittadina\" della Suzuki, ossia la Suzuki Wagon R+, che all'epoca del suo lancio suscit\u00f2 scalpore per la sua carrozzeria corta ed alta, in pratica una citycar dalle insolite doti di spazio interno.\nI motori della \"Serie K\" sono quindi stati pensati per questa innovativa vettura, ma di l\u00ec a pochissimo sarebbero stati utilizzati anche su altri modelli Suzuki. Non solo, ma grazie all'appartenenza del marchio giapponese al gruppo General Motors, tali motori avrebbero in seguito trovato applicazione anche su modelli della tedesca Opel, anch'essa di propriet\u00e0 del colosso statunitense.\nTra le caratteristiche salienti dei motori Suzuki della \"Serie K\" va ricordata soprattutto la distribuzione bialbero a 4 valvole per cilindro: tale tipo di distribuzione era gi\u00e0 di per s\u00e9 una vera chicca, poich\u00e9 all'inizio degli anni novanta era un'impresa ardua trovare motori di fascia bassa a doppio asse a camme.\nEvoluzione e versioni.\nNel corso degli anni, i motori della \"Serie K\" si sono diversificati in pi\u00f9 versioni, le cui caratteristiche sono descritte di seguito.\nK6A.\nLa sigla K6A identifica la versione dalle caratteristiche dimensionali pi\u00f9 ridotte. Tale versione \u00e8 stata introdotta nella seconda met\u00e0 degli anni '90. Le caratteristiche salienti della versione \"K6A\" sono:\nSi tratta di un motore destinato esclusivamente al mercato interno per via delle agevolazioni fiscali vigenti in Giappone per le vetture sotto i 660 cc.\nTale versione \u00e8 stata proposta in tre varianti prestazionali, illustrate nella seguente tabella:\nK6AS.\nLa versione K6AS differisce dalla versione \"K6A\" principalmente per la sovralimentazione tramite turbocompressore. \u00c8 l'unico motore della famiglia dei motori della \"Serie K\" a fare uso di tale dispositivo. Si tratta di uno dei pi\u00f9 piccoli motori automobilistici sovralimentati mai apparsi sulla scena mondiale. Al turbocompressore \u00e8 inoltre accoppiato un intercooler. Un'altra differenza con il motore \"K6A\" sta nel rapporto di compressione ridotto, operazione necessaria per passare dalla configurazione aspirata a quella sovralimentata. La sovralimentazione avviene a bassa pressione, in modo da privilegiare la coppia motrice, piuttosto che la potenza.\nDue sono le varianti in cui questo motore (anch'esso riservato al mercato giapponese) \u00e8 stato proposto:\nK10A.\nLa sigla K10A identifica la primissima versione dei motori della \"Serie K\" ad esordire nel 1993. Si tratta inoltre di una motorizzazione non riservata al solo mercato giapponese, ma proposta anche su modelli Suzuki previsti per altri mercati. Da questa versione sarebbero poi state derivate tutte le altre, comprese le due versioni da 658 cc appena descritte. In particolar modo, rispetto a queste ultime, il motore \"K10A\" si differenzia per la sua architettura, non a 3 ma a 4 cilindri, sempre in linea. In seguito, i motori \"K6A\" e \"K6AS\" sarebbero nati togliendo un cilindro dalla versione \"K10A\".\nLe caratteristiche del motore \"K10A\" sono quindi le seguenti:\nIl motore \"K10A\" \u00e8 stato proposto in due varianti, entrambe aspirate, le cui caratteristiche ed applicazioni sono illustrate di seguito:\nK10B.\nDopo qualche anno di assenza di un motore da 1 litro tra le versioni della \"Serie K\", ecco che nel 2008 \u00e8 stato introdotto il motore K10B, completamente differente dall'unit\u00e0 \"K10A\" che l'ha preceduta.\nDi seguito vengono riportate le principali caratteristiche:\nSi tratta quindi di un motore a tre cilindri e non pi\u00f9 a quattro come nel precedente \"K10A\". Le applicazioni di questo motore includono:\nIn seguito, \u00e8 stata proposta anche una variante leggermente pi\u00f9 potente, da 68 CV a 6000 giri/min, con una coppia massima di 90 Nm disponibile gi\u00e0 a 3400 giri/min. Questa variante ha trovato applicazione sotto il cofano della Nissan Pixo, prodotta a partire dal 2009.\nLa piccola Nissan Pixo ha potuto usufruire del 3 cilindri da un litro in quanto nata da una joint-venture con la stessa Suzuki (condivide pianale e meccanica con la \"Alto\").\nK12A.\nNel 1993, assieme all'unit\u00e0 \"K10A\", \u00e8 stata introdotta anche la versione K12A, ossia una variante maggiorata del quadricilindrico da un litro. In tale unit\u00e0 motrice, proposta in una sola variante, le caratteristiche sono:\nK12B.\nUna nuova unit\u00e0 motrice da 1.2 litri \u00e8 stata lanciata nel 2008, ben 10 anni dopo il pensionamento del 1.2 \"K12A\". Rispetto a quest'ultimo si tratta di un motore nuovo, imparentato piuttosto con l'unit\u00e0 \"K10B\", della quale costituisce una versione a corsa ridotta, ma a quattro cilindri anzich\u00e9 tre.\nLe principali caratteristiche di questo motore sono:\nLe applicazioni di questo nuovo motore comprendono le due citycar gemelle \"Suzuki Splash 1.2 16v\" ed \"Opel Agila B 1.2 16v\", entrambe prodotte a partire dalla prima met\u00e0 del 2008.\nVa segnalato, inoltre, che a partire dal 2010 questa unit\u00e0 motrice ha beneficiato dell'arrivo del sistema di fasatura variabile, nonch\u00e9 di altre migliorie. In questo modo la potenza massima \u00e8 salita a 94 CV a 6000 giri/min, con un picco di coppia pari a 118 Nm a 4800 giri/min. Questo motore \u00e8 arrivato cos\u00ec a rispettare la normativa Euro 5 ed ha esordito sotto il cofano della Suzuki Swift 1.2 VVT, sia in configurazione a trazione anteriore che in configurazione 4WD. In seguito, a partire dal 2011, \u00e8 stato montato anche sui modelli \"gemelli\" \"Splash\" ed \"Agila\".\nK12C.\nNel 2015 il 1.2 K12B ha subito un aggiornamento, rinominato K12C. Il rapporto di compressione \u00e8 stato portato a 12.5:1 per una maggiore efficienza, la coppia \u00e8 cresciuta a fronte di una piccola diminuzione della potenza (rispetto all'ultimo K12B VVT da 94cv).\nLe principali caratteristiche di questo motore sono:\nLe applicazioni di questo nuovo motore comprendono \"Suzuki Swift\", \"Suzuki Baleno\", \"Suzuki Ignis.\"\nLo stesso \u00e8 anche montato in accoppiata ad un sistema ibrido progettato da Suzuki denominato SHVS. Il sistema ibrido Smart SHVS (Smart Hybrid Vehicle by Suzuki) \u00e8 una tecnologia che impiega un sistema ISG (Integrated Starter Generator) che svolge una triplice funzione: \u2013 motorino d\u2019avviamento \u2013 motore elettrico di assistenza per supportare il motore in fase di accelerazione e ripresa (erogando 3 CV e 50 N\u00b7m di coppia), accumulando elettricit\u00e0 attraverso il recupero dell\u2019energia prodotta in frenata \u2013 alternatore per caricare sia la batteria tradizionale sia la compatta batteria agli ioni di litio dal peso di 6,2 kg posta sotto sotto il sedile anteriore al fine di non intaccare lo spazio dell\u2019abitacolo o del bagagliaio.\nAltre varianti.\nI due motori \"K10B\" e \"K12B\" sono stati anche proposti con doppia alimentazione benzina-GPL. Nel caso della motorizzazione minore, si hanno due livelli di potenza, uno da 65 CV, come nella versione alimentata unicamente a benzina, ed uno da addirittura 67 CV. Si tratta di uno dei pochissimi casi, forse l'unico, in cui una motorizzazione bi-fuel riesce ad essere (seppur leggermente) pi\u00f9 prestante della versione di base a sola benzina. Quanto al 1.2, invece, le prestazioni sono leggermente inferiori, con una potenza di 84 CV anzich\u00e9 86.\nPer quanto riguarda le applicazioni, il 1.0 da 65 CV ha trovato applicazione sulla \"Suzuki Alto Mk7 1.0 12v Gpl\" dal 2009, mentre il 1.0 da 67 CV viene montato sulla \"Suzuki Splash 1.0 12v Gpl\". Invece il 1.2 benzina-GPL viene montato sulla \"Suzuki Splash 1.2 GLS GPL\"."}
{"id": "2045927", "revid": "125690037", "url": "https://it.wikipedia.org/wiki?curid=2045927", "title": "Maria Brivio", "text": "Biografia.\nAnnunciatrice Rai dal 1981 al 2000, attiva dagli studi di Milano, prima di passare alla TV, in quanto annunciatrice radiofonica, \u00e8 stata, per anni, una delle voci del Gazzettino Padano.\nInsegna dizione in corsi pubblici e privati. Presenta serate a Milano e in Italia, con predilezione per quelle a carattere culturale, dove spesso \u00e8 chiamata anche a recitare poesie di autori classici e moderni. Con il fratello Roberto ed altri attori recita regolarmente al teatro \"La scala della vita\" a Milano.\nNel 1965 ha condotto, insieme a Tony Martucci, il programma per ragazzi \"Martino &amp; Martina\".\nDal 1976 al 1985 \u00e8 stata una delle lettrici della schedina del Totocalcio all'interno del programma \"La domenica sportiva\" in onda su Raiuno. Negli anni '80 \u00e8 stata una delle speaker del Tg3 Lombardia, del Meteo regionale della Lombardia e della rubrica ACI sempre per la Lombardia. Nel 1985 partecipa al quiz per ragazzi \"Paroliamo\", condotto da Fabrizio Frizzi all'interno del programma per ragazzi \"Tandem\", in onda su Rai 2 al pomeriggio. Nel 1997 \u00e8 ospite insieme alle sue colleghe annunciatrici Rosanna Vaudetti, Maria Grazia Picchetti, Anna Maria Gambineri e Paola Mari nel programma di Paolo Limiti \"Ci vediamo in TV\" in onda su Rai 2.\n\u00c8 stata l'ultima Signorina buonasera attiva dalla sede Rai di Milano, dopo il suo pensionamento, avvenuto il 20 ottobre del 2000, gli annunci furono trasmessi solo dalla sede Rai di Roma, fino al 2016, anno in cui la figura della \"signorina buonasera\" \u00e8 stata definitivamente cancellata dalla Rai, in quanto ormai ritenuta anacronistica. \nNel 1972 ha avuto una piccola parte nello sceneggiato fantascientifico \"A come Andromeda\", nella quale interpretava un'annunciatrice televisiva, ruolo per il quale la Brivio \u00e8 maggiormente nota al grande pubblico."}
{"id": "2045929", "revid": "254401", "url": "https://it.wikipedia.org/wiki?curid=2045929", "title": "Disciplinanti", "text": ""}
{"id": "2045930", "revid": "92723", "url": "https://it.wikipedia.org/wiki?curid=2045930", "title": "Diedro (aeronautica)", "text": "Si definisce angolo di diedro l'angolo formato, sul piano orizzontale, tra le due semiali o i piani orizzontali di coda di un velivolo.\nLa stabilit\u00e0 aerodinamica dovuta alla variazione dell'angolo di diedro venne descritta per la prima volta dal pioniere dell'ingegneria aeronautica Sir George Cayley nel 1808-09, e spiega l'importanza che ricopre nella capacit\u00e0 di contrastare lo sbilanciamento delle forze che dal rollio portano alla scivolata d'ala.\nUn angolo di diedro positivo fornisce una stabilit\u00e0 aerodinamica al rollio, intesa nel senso di tendenza al mantenimento delle semiali livellate.\nA seguito di una perturbazione che induca un rollio, il velivolo inizier\u00e0 a scivolare dalla parte della semiala che si abbassa, dal momento che la forza peso non \u00e8 pi\u00f9 perfettamente bilanciata dalla portanza. Questo movimento di scivolata induce un flusso di aria trasversale al velivolo che si andr\u00e0 a comporre con il flusso dovuto all'avanzamento del velivolo. A causa della differente geometria delle semiali dovuta all'angolo diedro, la corrente risultante che investe la semiala che si \u00e8 abbassata avr\u00e0 un angolo d'attacco maggiore rispetto a quello della semiala opposta. Di conseguenza la portanza sviluppata dalla semiala che si \u00e8 abbassata sar\u00e0 maggiore di quella sviluppata dall'altra, provocando un momento lungo l'asse longitudinale che tende a riportare il velivolo con le ali livellate. Nella realt\u00e0 l'effetto dell'angolo di diedro sulla stabilit\u00e0 \u00e8 molto pi\u00f9 complesso, perch\u00e9 risulta dall'accoppiamento dei due moti di rollio e d'imbardata.\nUn angolo di diedro negativo ha l'effetto opposto e viene utilizzato per aumentare l'agilit\u00e0 al rollio dell'aeroplano, rendendolo per\u00f2 instabile. Esempi si possono trovare su aerei quali il MiG-15 o l'F-104."}
{"id": "2045932", "revid": "125858326", "url": "https://it.wikipedia.org/wiki?curid=2045932", "title": "Batman of the Future - Il ritorno del Joker", "text": "Batman of the Future - Il ritorno del Joker (\"Batman Beyond: Return of the Joker\") \u00e8 un film d'animazione statunitense del 2000 diretto da Curt Geda.\nAmbientato nel DC Animated Universe, il film \u00e8 basato sulla serie animata \"Batman of the Future\" (1999-2001), nella quale un anziano Bruce Wayne cede il mantello di Batman al giovane Terry McGinnis. La pellicola \u00e8 stata scritta da Paul Dini, Glen Murakami e Bruce Timm, gi\u00e0 creatori della serie animata e include al doppiaggio Kevin Conroy (nei panni di Batman), Will Friedle (come Terry) e Mark Hamill (come Joker). In questo film Terry continua a proteggere la citt\u00e0 vestendo i panni di Batman aiutato da Bruce Wayne, ma dovr\u00e0 presto fare i conti con il ritorno del Joker a Gotham City.\nDistribuito nelle sale statunitensi il 12 dicembre 2000, alcune scene di violenza presenti vennero ridisegnate per smorzare il tono della pellicola, come la morte del Joker, per la versione cinematografica, morto per una scarica elettrica, mentre nella successiva edizione in DVD, versione originale, con un colpo di pistola sparato da Robin. In Italia \u00e8 arrivata in TV la versione originale della pellicola. Ha ricevuto un rating PG-13 dalla Motion Picture Association of America (MPAA) per l'eccessiva violenza: si tratta del primo film animato di Batman Warner Bros. Family Entertainment ad avere un rating PG-13.\nTrama.\nNeo Gotham City, sono passati 40 anni dagli eventi di \"Batman - Cavaliere della notte\". Bruce Wayne ha appeso il mantello di Batman al chiodo e l'ha passato al suo assistente, Terry McGinnis. Tra gli avversari del secondo Batman spuntano di spicco i Jokers, una banda che segue la filosofia del deceduto acerrimo nemico del primo Batman: il Joker. Una delle ultime cellule dei Jokers rimasti, capitanata da Chucko, sta rubando dei complicati macchinari satellitari sotto ordine di un individuo che si scopre essere niente di meno che il Pagliaccio principe del crimine in persona, che inspiegabilmente non \u00e8 invecchiato di un solo giorno, rimanendo lo stesso che Bruce affront\u00f2 anni fa.\nDurante un evento in cui Bruce annuncia di aver ripreso il controllo dell'industria Wayne-Powers (ora rinominata Wayne Ent.), Joker si ripresenta al mondo e, assieme ai suoi scagnozzi, rubano davanti agli occhi dello stupito e spaventato Bruce l'ultimo pezzo di un marchingegno. Scioccato dal fatto, Bruce continua a sostenere che il Joker sia morto e sepolto ad Arkham, non rivelando a Terry nulla di pi\u00f9 (anche se il ragazzo crede che sia in qualche modo coinvolto nella sua morte). Inoltre Wayne, per tutelare il ragazzo dalle conseguenze di vita dovute a Batman, gli ordina di ridargli il costume; il ragazzo, obbedendo, si allontana arrabbiato e, mentre si concede una serata con la sua ragazza, Dana Tan, viene attaccato dai Jokers, i quali feriscono gravemente Dana, suscitando le ire del ragazzo quanto la preoccupazione che Joker sa della sua identit\u00e0 e probabilmente anche quella di Bruce. Difatti, Joker irrompe nella Batcaverna per uccidere Bruce con il suo gas esilarante e l'intervento tempistico del giovane Terry, salva Bruce dal suo veleno letale.\nMentre Wayne \u00e8 in convalescenza, il commissario Barbara Gordon, l'ex Batgirl, rivela a Terry la verit\u00e0 dietro l'ultima battaglia con il supercriminale: cinquant'anni fa Tim Drake, il secondo Robin, aveva cominciato ad agire e effettuare ronde autonomamente ma, salvando una donna da un tentativo di scippo, fu catturato da questa, che altri non era se non Harley Quinn, e il suo fidanzato Joker, costringendo Batgirl e Bruce ad un'estenuante ricerca protrattasi per tre settimane, fino a che Joker non li invit\u00f2 nel suo nascondiglio nell'abbandonato Arkham Asylum ma, una volti arrivati, si trovarono di fronte un Tim impazzito, vestito come Joker, da lui \"adottato\": Joker Jr., sottoposto a torture fisiche e mentali che gli fecero rivelare i segreti di Batman, tra cui la sua identit\u00e0, come lo stesso Joker ammette. Durante lo scontro tra Batgirl ed Harley, quest'ultima cadde in un precipizio, apparentemente morendo. Intanto, Joker ebbe la meglio sul suo nemico, provato emotivamente, e offr\u00ec al suo pargolo di ucciderlo. Tim premette il grilletto, ma rinsav\u00ec abbastanza per poter indirizzare il colpo verso Joker, uccidendolo. Il suo corpo venne sepolto e l'omicidio occultato con l'aiuto di Jim Gordon, mentre la stessa Barbara sostiene che quello fu l'ultimo scherzo del Joker, il quale fece macchiare ciascuno di loro con il compromesso e l'inganno per la sua ultima azione. Lo stesso Tim, dopo un anno di cure presso la dottoressa di famiglia di Batman, Leslie Thompkins, fu riportato alla normalit\u00e0, ma provato troppo dall'esperienza, smise di essere Robin, lasci\u00f2 Villa Wayne e divent\u00f2 un ingegnere, con moglie e figli.\nTerry inizia ad indagare: contatta Tim, che appare abbastanza risentito nel parlare del suo passato da Robin, e scopre la connessione tra i Jokers e il dirigente della WayneTech, Jordan Price (a cui, Bruce, gli ha soffiato il ruolo di diretto), che aveva nascosto i loro furtarelli e che ora stava venendo liquidato dal macchinario, che distrugge il suo yacht con un raggio dallo spazio. Terry intanto si rende conto che Tim potrebbe essere coinvolto, in quanto il costume di Robin \u00e8 stato l'unico a essere danneggiato dall'attacco del criminale alla Batcaverna e Tim gli aveva detto, in un dialogo precedente, di detestare la sua vecchia tuta.\nTerry, accompagnato dal cane di Bruce, Asso, scopre il nascondiglio dei Jokers e, minacciato da Joker di essere fatto fritto dal raggio di prima, li raggiunge e stende uno ad uno ogni membro della banda, ma del Joker non c'\u00e8 l'ombra. Terry trova Tim, confuso e sorpreso di lavorare inconsciamente con il Joker, ma all'improvviso questi chiama il nuovo Batman per nome e, dopo averlo steso, si trasforma davanti agli occhi del ragazzo e di Bruce (tramite la videocamera nella maschera di Terry) nel Joker: il clown, quando lo cattur\u00f2, impiant\u00f2 un microchip (realizzato con tecnologia genetica che si scoprir\u00e0 aver sottratto al Progetto Cadmus) contenente il suo DNA nel suo cervello, cos\u00ec da condizionarlo e poter vivere nuovamente, spiegando cos\u00ec come fosse possibile che non fosse invecchiato come Bruce. Grazie a questo, lentamente, la sua essenza \u00e8 emersa dal subconscio di Tim e se dapprima poteva emergere a sprazzi (momenti che Tim interpretava come incubi) ora pu\u00f2 prenderne il controllo quando vuole, aggiungendo che presto sarebbe stato abbastanza forte da sopraffare del tutto Tim e poter essere permanentemente s\u00e9 stesso nel suo corpo. Il clown poi minaccia Gotham City con il raggio laser satellitare, puntando principalmente verso i punti dove amici e famigliari dell'attuale Batman si trovano, perch\u00e9, a suo dire, \"un eroe con delle perdite ha molto pi\u00f9 fascino\" (proprio come Bruce) Terry e Asso si scontrano col Joker, intraprendendo una battaglia psicologica oltre che fisica, in cui Terry psicanalizza il Joker e lo deride apertamente, cancellando per la prima volta il perpetuo sorriso dalla faccia del pagliaccio e facendogli perdere la pazienza. Quando Joker per\u00f2 sembra prossimo alla vittoria e con il raggio dirottato verso il rifugio, Terry distrugge il chip sul collo di Tim, usando un potente campanellino elettrico di Joker, liberando l'uomo dal controllo del criminale definitivamente.\nI Jokers vengono arrestati ma due di loro, le gemelle Dee-Dee, vengono liberate perch\u00e9 loro nonna ha pagato la cauzione: la vecchia non \u00e8 altri che una sopravvissuta e riformata Harley Quinn, che non esita a prendere a bastonate le nipoti per le loro scappatelle criminali.\nTim viene portato in ospedale, dove viene visitato da Barbara e Bruce. La bat-family \u00e8 di nuovo riunita e, prima che Terry torni a pattugliare la citt\u00e0, Bruce gli ricorda una cosa: \"non \u00e8 essere Batman che ti rende un uomo degno, \u00e8 l'esatto contrario. Non scordarlo mai\".\nProduzione.\nConcezione e sviluppo.\nL'idea di realizzare un film \u00e8 nata dopo la cancellazione di \"Batman: Arkham\" di Boyd Kirkland, il sequel previsto per \"\", e quella del terzo film pianificato della serie \"Batman\". La prima stagione della serie aveva ottenuto ottimi ascolti e cos\u00ec venne chiesto ai creatori della serie di realizzare un film direct-to-video. Inizialmente la produttrice televisiva Jean McCurdy era molto scettica su questo film e non credeva che avrebbero potuto gestire contemporaneamente la realizzazione del film e della serie. Il co-sceneggiatore del film Bruce Timm, dopo aver discusso con il manager della produzione Shaun McLaughlin, arriv\u00f2 alla conclusione di assumere il TMS, con il quale avevano gi\u00e0 lavorato per le serie \"Superman\" e \"Batman - Cavaliere della notte\", per eseguire la maggior parte della pre-produzione. Poco tempo dopo venne scelto come regista della pellicola Curt Geda poich\u00e9, a detta di Bruce Timm, \"\u00e8 un ottimo artista di storyboard, e sapevamo che sarebbe stato in grado di gestire da solo molti storyboard.\nLa produzione del film \u00e8 iniziata nello stesso momento in cui \u00e8 iniziata quella della seconda stagione della serie \"Batman of the Future\". in particolare dopo gli episodi \"King's Ransom\" e \"Untouchable\".\nSceneggiatura.\nNelle prime stesure della sceneggiatura del film, la compagna di Joker Harley Quinn era originariamente destinata ad essere uccisa nella sequenza di flashback. Tuttavia, una breve scena verso la fine del film, presenta una donna anziana che assomiglia ad Harley che rilascia le sue nipotine Dee Dee (Delia e Deidre Dennis) dal carcere. Quando la vecchia rimprovera le gemelli delle loro azioni, una di loro risponde: \"Shut up, Nana Harley!\". Il produttore e sceneggiatore Paul Dini ha incluso questa scena nella sceneggiatura a causa del suo dispiacere per avergli chiesto di uccidere quello che riteneva essere uno dei suoi pi\u00f9 grandi contributi al mito di Batman. Il produttore Bruce Timm ha scelto di mantenerlo perch\u00e9 ha ritenuto che fornisse un intermezzo comico necessario. L'idea del satellite classe Hyperion \u00e8 stata presa dal film di fantascienza di \"Akira\" di Katsuhiro \u014ctomo. La Jolly Jack Candy Factory, il nascondiglio del redivivo Joker, \u00e8 un riferimento all'artista americano Jack Kirby, che durante i suoi primi anni alla Marvel Comics era conosciuto come \"Jolly\" Jack Kirby.\nMolte scene sono state scritte nella sceneggiatura originale del film, come quella con dell'interrogatorio di Batman con il Pinguino all'Iceberg Lounge durante la sequenza di flashback, o quella che mostra l'arresto di Jokers da parte di Barbara Gordon e il dipartimento di polizia di Gotham, sono state cancellate a causa dei limiti di tempo. Woof aveva anche una battuta nella sceneggiatura originale, ma \u00e8 stata tagliata. La scena in cui Bruce ascolta i dischi tratti dall'episodio \"Holiday Knights\" di \"Batman - Cavaliere della notte\", era stato originariamente pianificato che avrebbero dovuto mantenere l'animazione dell'episodio, ma alla fine \u00e8 stato modificato per sostituire il vecchio aspetto del Joker. Anche se molte scene sono state cancellate dal taglio finale, alcune scene pianificate sono state realizzate con lo storyboard ma mai realizzate. Un altro concetto cancellato era che nel video che Joker fa vedere a Batman, il grembiule del clown originariamente avrebbe detto \"Kill the Cook\", piuttosto che \"Kiss the Cook\" che si vede nel film, e il tavolo avrebbe dovuto avere strumenti chirurgici, ma sono stati cambiati perch\u00e9 troppo macabri.\nCasting.\nOltre al cast principale di doppiatori della serie TV che \u00e8 tornato a riprendere i loro ruoli per il film, i produttori hanno scelto Michael Rosenbaum, il quale ha dato voce a molti personaggi in, come Ghoul, uno della banda dei Jokers. Gli altri membri sono stati doppiati da altri doppiatori del DC Animated Universe. Secondo il commento del DVD, Rosenbaum ha modellato la sua voce su quella dell'attore Christopher Walken. La performance di Rosenbaum ha spinto i produttori a dargli il ruolo di Flash in \"Justice League\". Dean Stockwell \u00e8 stato scelto come Tim Drake adulto, ispirandosi a uno dei suoi primi ruoli in \"Il ragazzo dai capelli verdi\" quando era un attore bambino, mentre il direttore del casting Andrea Romano ha interpretato il giovane Tim quando era J.J. Mark Hamill, oltre a riprendere il ruolo di Joker, ha anche doppiato Jordan Pryce, un personaggio introdotto nel film per ingannare il pubblico sulla vera identit\u00e0 del nuovo Joker. Tara Strong, che ha doppiato Barbara Gordon / Batgirl, \u00e8 stata inizialmente accreditata come Tara Charendoff, il suo nome da nubile. Per la scena della vecchia Harley Quinn, Bruce Timm voleva originariamente interpretare una vecchia attrice per il ruolo, ma alla fine decise di mantenere Arleen Sorkin nel ruolo.\nDesign.\nIl design del Joker nel film \u00e8 stato il secondo rinnovamento dell'aspetto fisico, dopo la sua riprogettazione in \"Batman - Cavaliere della notte\". Questo disegno \u00e8 stato successivamente utilizzato negli episodi \"Injustice for All\", \"Only a Dream, Part 1\" e \"Wild Cards\" della \"Justice League\" e nell'episodio \"The Big Leagues\" di \"Static Shock\". Secondo il commento del DVD, il nuovo design di Joker era basato su un'illustrazione di Hannibal Lecter del romanzo \"Il silenzio degli innocenti\", anche se alcuni elementi di questo nuovo design potrebbero essere ispirati dal cattivo Freezer della serie \"Dragon Ball\". Il design del personaggio di Chucko \u00e8 stato ispirato su un costume da clown di Eric Radomski, mentre il personaggio del design di Ghoul \u00e8 stato liberamente ispirato allo Spaventapasseri, uno dei nemici originali di Batman. Il personaggio di Woof \u00e8 stato creato come tributo a Bud e Lou, le iene di Joker viste nella serie \"Batman\". I disegni originali delle gemelle Dee Dee erano molto diversi da quelli finali, e ricordavano molto il classico travestimento della loro nonna Harley Quinn.\nColonna sonora.\nLa colonna sonora del film \u00e8 stata pubblicata nel 2000 dalla Rhino Records. Mephisto Odyssey e Static-X hanno contribuito alla canzone \"Crash (The Humble Brothers Remix)\" alla colonna sonora del film, insieme a un video musicale diretto da Len Wiseman presente nel DVD.\nDifferenze con la versione integrale.\nIl film \u00e8 stato inizialmente rilasciato per la sua violenza ed ha subito molti cambiamenti prima di essere proiettato:\nAccoglienza.\nSu Rotten Tomatoes, ha un rating del 91% in base a 11 recensioni, con una valutazione media di 7,71/10.\nNisha Gopalan di \"Entertainment Weekly\" ha elogiato la versione integrale del film, in particolare il modo in cui \"fa luce sulla relazione oscura e ossessiva tra il cattivo e la sua controparte vigilante\". \nPeter Canavese di \"Groucho Reviews\" l'ha definita \"un'avventura energica e inquietante di Batman\", aggiungendo che \"fornisce una vetrina memorabile per la celebre interpretazione di Hamill del Joker e consente sia a McGinnis che a Wayne di vedere l'azione e affrontare sfide emotive\". Michael Stailey di \"DVD Verdict\" ha assegnato alla versione integrale un punteggio di 92 su 100, definendolo \"un film teso e di grande impatto\" e \"un acquisto obbligato sia per i fan del Pipistrello che per gli amanti dell'animazione\".\nGarth Franklin di \"Dark Horizons\" ha avuto una risposta mista durante la revisione della versione integrale, dicendo che \"la sceneggiatura \u00e8 piuttosto solida, l'animazione superba e le interpretazioni vocali funzionano tutte bene\", ma ha aggiunto che \"le scene personali del personaggio di Terry non sono quasi coinvolgenti da nessuna parte [come le scene con Joker o Bruce Wayne], e la sotto-trama investigativa non funziona come dovrebbe\". Jeremy Conrad di \"IGN\" ha assegnato alla versione integrale un punteggio di nove su 10 per il film stesso.\nAltri media.\nFumetto.\nL'adattamento a fumetti del film \u00e8 stato pubblicato nel febbraio 2001. Mentre il fumetto \u00e8 stato in gran parte incensurato, la pagina che descrive la morte del Joker \u00e8 stata rifatta per farla assomigliare alla versione non censurata del film (con qualche scena eliminata dal film, come un interrogatorio con il Pinguino nel flashback). In Italia il fumetto \u00e8 inedito.\nVideogioco.\nKemco ha sviluppato un adattamento videoludico del film per le piattaforme PlayStation, Game Boy Color e Nintendo 64.\nRomanzo.\nUn romanzo tratto dalla sceneggiatura del film fu scritto da Michael Tietelbaum e pubblicato nell'ottobre del 2000. Anch'esso \u00e8 inedito in Italia.\nNel videogioco \"LEGO Batman 3 - Gotham e oltre\", solo per PS3 e PS4, \u00e8 possibile scaricare la DLC \"Batman of the Future\", che contiene alcuni personaggi della serie e del film tra cui Terry McGinnis, Bruce Wayne, Joker e Bonk."}
{"id": "2045934", "revid": "110157", "url": "https://it.wikipedia.org/wiki?curid=2045934", "title": "Iball\u00eb", "text": " \nIball\u00eb \u00e8 una frazione del comune di Fush\u00eb Arr\u00ebz in Albania (prefettura di Scutari).\nFino alla riforma amministrativa del 2015 era comune autonomo, dopo la riforma \u00e8 stato accorpato, insieme agli ex-comuni di Blerim, Fierz\u00eb e Qaf\u00eb Mali a costituire la municipalit\u00e0 di Fush\u00eb Arr\u00ebz.\nLocalit\u00e0.\nIl comune era formato dall'insieme delle seguenti localit\u00e0:"}
{"id": "2045939", "revid": "93436", "url": "https://it.wikipedia.org/wiki?curid=2045939", "title": "Lega Autonomista Lombarda", "text": ""}
{"id": "2045942", "revid": "287204", "url": "https://it.wikipedia.org/wiki?curid=2045942", "title": "Personaggi di Maison Ikkoku - Cara dolce Kyoko", "text": "Questo \u00e8 l'elenco dei personaggi che compaiono all'interno della serie animata giapponese \"Maison Ikkoku - Cara dolce Kyoko\".\nProtagonisti.\nY\u016bsaku Godai.\n \u00e8 il protagonista indiscusso della serie. \u00c8 un semplice ragazzo appena diplomato, di due anni pi\u00f9 giovane di Kyoko, e all'inizio della storia lo vedremo darsi da fare per poter entrare all'universit\u00e0. \u00c8 di buon cuore, ma indeciso. Tuttavia, Godai \u00e8 un uomo d'onore che \u00e8 degno di Kyoko, poich\u00e9 il suo amore per lei \u00e8 un amore duraturo e devoto. Ha pi\u00f9 volte provato a fare una mossa su Kyoko, ma non \u00e8 riuscito a farlo; tali azioni fanno pensare a Kyoko di lui come di un perfetto gentiluomo. \u00c8 succube degli scherzi e prese in giro degli altri inquilini, che si approfittano di lui (ad esempio usano la sua stanza, anche quando lui sta studiando per gli esami, per frequenti abbuffate e festeggiamenti e rubano cibo dai suoi pacchi di cura). Deve sopportare anche la presenza perenne di Yotsuya nella sua stanza, che pu\u00f2 accedervi grazie ad un buco nel muro da lui creato. Si innamora di Kyoko a prima vista, ma dovr\u00e0 avere pazienza per pi\u00f9 di sei anni prima di riuscire a dichiararsi e sposarla. I principali ostacoli saranno (oltre ai pestiferi vicini) Shun Mitaka (spasimante di Kyoko), Kozue Nanao e Ibuki Yagami (rispettivamente collega di Yusaku in uno dei suoi lavori e studentessa della scuola dove Yusaku far\u00e0 tirocinio).\nParecchia confusione \u00e8 stata fatta nella versione italiana dell'anime col suo nome: si \u00e8 fatto passare Godai come nome e come cognome talvolta Yusaku (il suo nome), altre volte Yukari (il nome della nonna), altre volte ancora qualcosa d'inventato (Katayama). \"Godai\" significa sia \"quinta generazione\" che \"raccolto abbondante\".\nKy\u014dko Otonashi.\n \u00e8 la coprotagonista della serie. Ha due anni pi\u00f9 di Godai ed \u00e8 una bellissima vedova che si assume il compito di amministrare la vecchia pensione Maison Ikkoku. Il marito \u00e8 morto per cause che durante la serie non saranno mai chiarite. Il suo cognome da nubile \u00e8 Chigusa. \u00c8 dolce ed educata, ma ha anche un lato violento e spaventoso che emerge quando \u00e8 gelosa e arrabbiata. Presto svilupper\u00e0 affetto per Godai, e ha la tendenza ad innamorarsi di lui (con gli altri inquilini che lo prendono in giro per essersi comportata come una \"buona moglie\") e diventa gelosa di lui (anche se mente a se stessa e nega che sia gelosia). Crede che Godai sia di cuore puro e non un pervertito, a differenza degli altri inquilini, che cercano di metterla in guardia su di lui. Diventer\u00e0 l'oggetto delle attenzioni sentimentali sia del giovane studente Yusaku Godai, che abita nella pensione, che del maestro di tennis Shun Mitaka. Il cognome \"Chisuga\" significa \"grande variet\u00e0 di fiori\", \"Otonoshi\" vuol dire \"silenzio\" oppure \"senza marito\"; il nome \"Soichiro\" si traduce come \"l'unico marito\", poich\u00e9 Kyoko non riuscir\u00e0 a dimenticare completamente il suo primo amore fino a quando Yusaku non chieder\u00e0 l'approvazione per il matrimonio sulla sua tomba. Nel \"manga\" Kyoko viene chiamata sempre \"Kanrinin\" (\"amministratrice\") per quasi tutta la storia; nell\"'anime\", o quanto meno nel doppiaggio italiano, viene indicata quasi sempre col nome di battesimo, oppure col cognome del marito. Il suo cane, Shiro (\"bianco\", chiamato cos\u00ec da Soichiro Otonashi), viene ribattezzato Soichiro all'inizio della sua vedovanza, perch\u00e9 sembra non rispondere pi\u00f9 al nome precedente. Per sbrigare le faccende domestiche della Maison Ikkoku, Kyoko indossa un grembiule con dei pulcini e la scritta \"Piyo Piyo\", traslitterazione di \"pio pio\", ossia il verso dei pulcini; questo particolare riferimento al suo approccio non ancora maturo verso la vita cambier\u00e0 verso la fine, quando l'inquilina Ichinose le regaler\u00e0 un grembiule con delle galline e la scritta \"Koke Koke\", cio\u00e8 \"coco coco\" (il verso di galline e polli adulti). Il secondo matrimonio con Yusaku Godai sar\u00e0 l'inizio di una rinascita, rappresentata all'inizio di Maison Ikkoku: Last Movie tramite l'immagine del \"kimono\" nuziale con il disegno di una fenice!\nAltri personaggi.\nShun Mitaka.\n \u00e8 il rivale in amore del protagonista. Ragazzo molto affascinante, ha avuto diverse relazioni. Mitaka \u00e8 un maestro di tennis e conosce Kyoko quando si iscrive al suo corso. Ne rimane affascinato e se ne innamora subito. Proviene da una delle famiglie pi\u00f9 ricche della citt\u00e0 e per questo Godai ne avr\u00e0 parecchio svantaggio nella competizione con lui per conquistare l'amore di Kyoko. Si pu\u00f2 dire che abbia un unico difetto, una fobia matta per i cani, e ci\u00f2 render\u00e0 problematico il rapporto col cane di Kyoko, Soichiro. Il suo cognome significa \"tre aquile\" ed \u00e8 il nome di un quartiere di Tokyo.\nYotsuya.\n \u00e8 uno degli inquilini della Maison Ikkoku, occupa la stanza numero 4. \u00c8 approfittatore ed un individuo per niente affidabile. Se ne sta perennemente in casa e non si sa cosa faccia, persino Ichinose e Akemi, pur stando sempre con lui, non sanno cosa faccia nella vita o almeno un po' del suo passato. Solo una volta si \u00e8 improvvisato venditore di elastici, ma non si sa nient'altro, nemmeno il suo nome (comunque, in una puntata dichiarer\u00e0 di chiamarsi Gennosuke). Vari suoi parenti hanno abitato l\"'Ikkoku-kan\" per generazioni, tanto che guardando le foto nell'album della casa gli altri inquilini penseranno inizialmente che Yotsuya sia immortale. Si diverte importunando in continuazione Godai, e ha anche scavato un buco che collega le stanze dei due, in modo da poter accedere alla camera del ragazzo in qualsiasi momento. Il suo nome significa \"quattro vallate\"\nAkemi Roppongi.\n \u00e8 una giovane donna dai capelli rossi che a prima impressione appare \"molto libera e facile\". Le piace molto andare in giro per casa con indosso solo gli slip e un baby-doll azzurro o rosa. Lavora al bar Cha Cha Maru come cameriera. Provoca per divertimento Godai e partecipa alle feste di Ichinose. Occupa la stanza numero 6 della Maison Ikkoku. \"Roppongi\" significa \"i sei alberi originali\" ed \u00e8 anche il nome di un quartiere di Tokyo.\nHanae Ichinose.\n \u00e8 una donna che non sa stare al suo posto, le piace spettegolare e origliare su ogni persona che conosce. Occupa la stanza numero 1. Organizza in continuazione feste in casa con gli altri due inquilini Akemi e Yotsuya, feste a tema di birra e Sak\u00e8, molte volte anche a spese di Kyoko e Godai. \u00c8 sposata con un impiegato (pare che si siano conosciuti ad una gara di bevute) ed ha un figlio di 10 anni, Kentar\u014d. Il cognome \"Ichinose\" significa \"prime rapide\" (forse in riferimento alla sua capacit\u00e0 straordinaria di bere sak\u00e8), il nome di battesimo, \"Hanae\", vuol dire \"mazzo di fiori\", alquanto ironico visto che \u00e8 bassa e non particolarmente attraente.\nKentaro Ichinose.\n \u00e8 uno studente delle scuole medie, che ha ereditato la bassissima statura della madre Hanae. Inizialmente prende in antipatia Godai, ma lo svolgersi della storia porter\u00e0 il ragazzino a vedere in lui una sorta di fratello maggiore. \u00c8 anche molto affezionato a Kyoko, perch\u00e9 la ritiene l'unica persona normale nella pensione. Svilupper\u00e0 una cotta per Ikuko, la nipote di Kyoko, un paio di anni pi\u00f9 grande di lui, creando, suo malgrado, un parallelismo con il rapporto di Yusaku e Kyoko. Tra tutti gli inquilini \u00e8 in effetti quello che tiene sempre la testa sulle spalle.\nKozue Nanao.\n \u00e8 una ragazza che si innamora di Godai all'inizio della storia e che lo considerer\u00e0 il suo ragazzo per parecchio tempo. Porta gli occhiali, ma di solito la si vede senza perch\u00e9 ha le lenti a contatto. Non nutre cattivi sentimenti nei confronti di Kyoko e, sino al termine, non si rende conto di quali siano i veri sentimenti di Godai. \"Nanao\" significa \"sette code\".\nAsuna Kuj\u014d.\n \u00e8 una timidissima ragazza di buona famiglia, si innamora a prima vista di Mitaka durante un incontro organizzato dallo zio di lui al fine di favorire un matrimonio di convenienza con la finalit\u00e0 di trarne profitto (i genitori di Asuna sono ricchi correntisti della sua banca). Nell'adattamento italiano prende il nome Azuko o Atsuko. Il cognome significa \"nove passaggi\"\nIbuki Yagami.\n \u00e8 una liceale all'ultimo anno di scuola, si prende una cotta per Godai quando quest'ultimo vi trascorre un periodo di tirocinio, creando un parallelo con la storia di Kyoko e Soichiro. Causer\u00e0 vari trambusti e fraintendimenti a causa della sua testardaggine, arrivando a tentare di convivere forzatamente con Yusaku nella sua stanza. Dopo la fine della storia si iscrive all'universit\u00e0 senza aver dimenticato ancora Yusaku. Il cognome significa \"otto divinit\u00e0\", e nel doppiaggio italiano \u00e8 stato usato al posto del nome perfino dal padre (non \u00e8 poi strano che Yusaku o Kyoko si rivolgano a lei senza chiamarla per nome).\nPersonaggi secondari.\nSoichiro Otonashi.\n \u00e8 il defunto marito di Kyoko. Lei e Soichiro si incontrarono durante i tempi delle scuole superiori. Kyoko era una studentessa, mentre Soichiro un supplente della sua classe. I due si sposarono contro la volont\u00e0 dei genitori di Kyoko. La causa della morte di Soichiro non viene mai rivelata, e come gag ricorrente dell'anime, il viso dell'uomo non viene mai mostrato, con grande frustrazione di Godai.\nSignor Ichinose.\n \u00e8 il marito di Hanae e il padre di Kentaro. Pur abitando nella Maison Ikkoku, compare raramente, per via del suo lavoro che lo tiene fuori casa per quasi tutto il giorno. Ha sposato Hanae in seguito ad una scommessa persa.\nIkuko Otonashi.\n \u00e8 la nipote acquisita da Kyoko in seguito al matrimonio con Soichiro. Yusaku dar\u00e0 lezioni di ripasso a Ikuko, ma la maggior parte del tempo i due finiranno per parlare di altro. Per Yusaku, infatti, Ikuko sar\u00e0 una fonte primaria di informazioni sulla vita di Kyoko precedente alla Maison Ikkoku.\nNozomu Nikaido.\n \u00e8 un personaggio che compare solo nel manga e nel film \"Maison Ikkoku Last Movie\", \u00e8 l'inquilino della stanza numero 2 all'interno della Maison Ikkoku.\nManager del Cha Cha Maru.\n \u00e8 il datore di lavoro di Akemi al bar Cha Cha Maru. Il suo nome non \u00e8 conosciuto. In alcune occasioni si comporta come \"voce della ragione\" nel proprio locale, quando Akemi e gli altri stanno esagerando a bere. Di lui si sa che \u00e8 divorziato ed a fine serie chieder\u00e0 la mano di Akemi.\nSakamoto.\n \u00e8 il migliore amico di Godai fin dai tempi della scuola, come dimostra una fotografia, nonch\u00e9 suo compagno di bevute. In pi\u00f9 di una occasione ha offerto un tetto per dormire al suo amico, ed ha a sua volta dei problemi con le donne (lui non riesce a trovarne una). \u00c8 padrone di una gattina che ha chiamato Kyoko.\nYukari Godai.\n \u00e8 la nonna di Godai. Vive con i genitori di Godai, ed \u00e8 spesso in visita alla Maison Ikkoku per vedere come sta il proprio nipote preferito. \u00c8 molto apprezzata da Yotsuya, Akemi ed Ichinose perch\u00e9 durante le proprie visite diventa una loro compagna di bevute. Tuttavia si preoccupa sinceramente per il proprio nipote e tutti i suoi piani hanno lo scopo di favorire la relazione fra Godai e Kyoko.\nI genitori di Kyoko.\n e sono i genitori di Kyoko. Inizialmente erano contrari al matrimonio della figlia. In seguito alla morte di Soichiro sono stati contrari alla decisione di Kyoko di non risposarsi. Soprattutto la signora Ritsuko preferirebbe vedere Kyoko sistemata con un uomo facoltoso (come Mitaka). Al padre di Kyoko invece non dispiacerebbe che Kyoko rimanesse a vivere da loro.\nSignor Otonashi.\nIl \u00e8 il proprietario della Maison Ikkoku, padre di Soichiro e precedente suocero di Kyoko. \u00c8 un uomo molto generoso e gentile, che considera Kyoko come una figlia e trover\u00e0 un lavoretto da insegnante a Godai.\nSayako Kuroki.\n \u00e8 una compagna di Godai all'universit\u00e0, faceva parte del club delle marionette. In seguito aiuter\u00e0 Godai a trovare il lavoro di maestro d'asilo. Nel finale della serie verr\u00e0 rivelato che si \u00e8 sposata con un compagno del club delle marionette.\nIioka.\n \u00e8 il gestore del locale \"Bunny Cabaret\", amico di Sakamoto. Godai lavorer\u00e0 per lui dapprima come \"buttadentro\" ed in seguito come baby sitter dei bambini delle cameriere del locale. Si dimostrer\u00e0 sinceramente affezionato a Godai, e gli dar\u00e0 diversi (discutibili) consigli su come gestire i propri rapporti sentimentali.\nZenzaburo Mitsukoshi.\n \u00e8 un personaggio presente solo nell'anime. Zenzaburo occupa la stanza numero tre della Maison Ikkoku per un breve periodo. Si scoprir\u00e0 che l'uomo stava ispezionando il posto per valutare la possibilit\u00e0 o meno di costruire un nuovo edificio. Alla fine decider\u00e0 di lasciare stare e non comparir\u00e0 mai pi\u00f9 nella serie.\nPreside Kamiogi.\n \u00e8 la Preside della scuola di Yagami ed insegnante di Kyoko durante la sua adolescenza. Avr\u00e0 diversi problemi nel gestire Godai come insegnante.\nHaruka Godai.\n \u00e8 la figlia di Kyoko e Godai nata nel 1987, che compare nell'ultimo episodio della serie. Il suo nome vuol dire \"Vento di primavera\".\n\"Moe\" e \"Mei\" Mitaka.\nSono i due gemellini nati da Mitaka e Asuna. Nel manga i loro primi dentini splendono gi\u00e0 come quelli del padre. Non \u00e8 dato sapere se Moe e Mei siano i loro veri nomi, in quanto ricavati da dei ricami sui loro bavaglini e mai pronunciati.\nAnimali.\nSoichiro.\n \u00e8 il cane randagio adottato da Soichiro e Kyoko, durante i loro primi periodi di vita matrimoniale. Il suo nome inizialmente era Shiro (\"Bianco\"), ma in seguito Kyoko lo ribattezz\u00f2 Soichiro, come il defunto marito. Il suo ruolo nella serie \u00e8 principalmente comico: da un lato Mitaka entra continuamente nel panico al suo cospetto; dall'altro Godai continua a sognare che il marito di Kyoko avesse il suo volto, dato che la vera faccia di Soichiro Otonashi non viene mai rivelata. Soichiro \u00e8 diventato uno degli elementi pi\u00f9 caratteristici della serie: infatti sia nel doppiaggio originale, che nell'adattamento italiano, l'abbaiare di Soichiro non viene riprodotto dai versi di un vero cane, ma da un doppiatore che si limita a recitare \"Bau\".\nMcEnroe.\n \u00e8 il cane adottato da Mitaka (un Volpino di Pomerania), per superare la propria fobia dei cani. Il suo nome \u00e8 un omaggio al celebre tennista John McEnroe.\nSalad.\n \u00e8 una dei numerosi cani di Asuna. Verr\u00e0 ingravidata da McEnroe, il cane di Mitaka. Questa situazione fraintesa da Mitaka, porter\u00e0 al matrimonio fra lui ed Asuna."}
{"id": "2045951", "revid": "729019", "url": "https://it.wikipedia.org/wiki?curid=2045951", "title": "Torre Caprioli", "text": "La Torre Caprioli (o Torre dei Caprioli) \u00e8 una delle Torri costiere del Regno di Napoli, costruite nel '500 come protezione contro le incursioni saracene. Si trova a Caprioli, sulla Costiera cilentana, nel comune di Pisciotta, di cui segna il limite con Palinuro.\nStatus giuridico.\nL'edificio \u00e8 di propriet\u00e0 privata. Il proprietario, un cittadino tedesco, l'ha adibita a residenza privata. Precedentemente, la torre \u00e8 appartenuta alla locale famiglia Mautone.\nFlora.\nLa localit\u00e0 in cui sorge la torre costiera \u00e8 interessata dalla presenza di un rarissimo endemismo della flora cilentana, la \"Genista cilentina\", che fu distinta come buona specie nel 1993, dalla botanica Franca Valsecchi, all'interno \"[d]el pi\u00f9 ampio contesto di \"Genista ephedroides\"\".\nQuella di Torre Caprioli \u00e8 la pi\u00f9 estesa tra le pochissime stazioni che compongono l'areale puntiforme della pianta, su conglomerati e sabbie interessati da fenomeni di erosione calanchiforme."}
{"id": "2045955", "revid": "1934238", "url": "https://it.wikipedia.org/wiki?curid=2045955", "title": "Carcharhinus limbatus", "text": "Lo squalo orlato o squalo pinna nera minore (\"Carcharhinus limbatus\" ) \u00e8 uno squalo di grandi dimensioni, che vive in prossimit\u00e0 delle piattaforme continentali ed insulari dei mari tropicali e temperati caldi di tutto il mondo. Viene spesso confuso con il \"Carcharhinus melanopterus\" o squalo pinna nera del reef.\nDescrizione.\nHa un corpo piuttosto robusto, di colore grigio, di solito con le punte delle pinne di colore nero. Ha un muso lungo ed appuntito, una prima pinna dorsale pi\u00f9 grande, ed una seconda pi\u00f9 piccola.\nTassonomia.\nLo squalo orlato \u00e8 stato per la prima volta descritto da Achille Valenciennes nel M\u00fcller &amp; Henle (1839) come \"Carcharias (Prionodon) limbatus\". Altri sinonimi utilizzati nel tempo sono stati \"Carcharias (Prionodon) pleurotaenia\", \"Carcharias microps\", \"Carcharias (Prionodon) muelleri\", \"Carcharias maculipinna\", \"Carcharias ehrenbergi\", \"Carcharias aethlorus\", \"Gymnorrhinus abbreviatus\", \"Carcharias phorcys\", and \"Carcharhinus natator\". Il nome scientifico accettato \u00e8 \"Carcharhinus limbatus\" (M\u00fcller &amp; Henle, 1839). L'epiteto \"limbatus\" (\"orlato\") si riferisce alle punte nere delle pinne.\nBiologia.\nCome il suo parente stretto, lo squalo pinna nera, \"C. brevipinna\", lo squalo orlato \u00e8 uno squalo a nuotata veloce, capace non solo del \"breaching\", cio\u00e8 di saltare fuori dall'acqua, ma anche di ruotare molte volte su se stesso prima di reimmergersi. Molti lo considerano non aggressivo ed incapace di attacchi all'uomo senza provocazione, ma viene accusato della maggior parte dei morsi di squalo che si verificano in Florida, circa una dozzina l'anno.\nCi sono prove di segregazione: alcune popolazioni si dividono in due gruppi, il primo comprendente i maschi e le femmine non incinte, il secondo comprendente le femmine incinte ed i giovani.\nAlimentazione.\nGli squali orlati si nutrono principalmente di pesci ossei: sardine, aringhe, cefali, Carangidae e sgombri. Si nutrono anche di esemplari giovanili di altri squali, come lo squalo bruno, di cefalopodi e di crostacei.\nRiproduzione.\nLo squalo orlato \u00e8 viviparo ed ogni sacco-tuorlo contiene da 1 a 10 cuccioli (in media tra i 4 ed i 7). Si ritiene che la gestazione duri tra i 10 ed i 12 mesi e che le femmine siano mature una volta l'anno.\nRecentemente gli scienziati hanno confermato che lo squalo orlato \u00e8 una di quelle specie capaci di partenogenesi, ovvero le femmine di questa specie possono riprodursi senza l'aiuto del maschio, per quanto ancora si sappia ben poco di questo processo che \u00e8 stato riscontrato essere una peculiarit\u00e0 anche dello squalo toro.\nRapporti con l'uomo.\nLa sua carne \u00e8 consumata fresca, essiccata o sotto sale, mentre la copertura \u00e8 usata per ricavarne pelli ed il grasso per produrre olio. Interessa anche la pesca sportiva, spesso da terra.\nNon \u00e8 segnalato per attaccare senza provocazione l'uomo, ma \u00e8 comunque considerato potenzialmente pericoloso."}
{"id": "2045957", "revid": "911652", "url": "https://it.wikipedia.org/wiki?curid=2045957", "title": "Bison bonasus", "text": "Il bisonte europeo (Bison bonasus ) \u00e8 una specie eurasiatica di bisonte, il pi\u00f9 grande animale selvatico terrestre rimasto in Europa; misura generalmente 2,8-3\u00a0m di lunghezza e 1,8-2,2\u00a0m d'altezza e pesa 300-920\u00a0kg. Mediamente pi\u00f9 alto del bisonte americano (\"Bison bison\"), i maschi possono raggiungere un peso maggiore rispetto al loro cugino d'oltreoceano; rispetto a quest'ultimo il bisonte europeo ha una peluria meno folta nella parte anteriore del corpo, mentre coda e corna sono pi\u00f9 lunghe e predilige ambienti forestali.\nHa pochi predatori, escluso l'uomo; solo pochi resoconti del XIX secolo parlano di attacchi da parte di lupi e orsi. Venne descritto per la prima volta in modo dettagliato da Carlo Linneo nel 1758. Alcune descrizioni successive lo considerano conspecifico del bisonte americano. Non va confuso con l'uro, l'antenato estinto del bue domestico. Nel 1966 la IUCN classificava il bisonte europeo tra le specie in pericolo. Ora, invece, viene considerato una specie vulnerabile. In passato, soprattutto durante il Medioevo, veniva ucciso comunemente per ricavarne cuoio e corni per bere. In passato fu cacciato fino alla totale scomparsa in natura, ma, in seguito, esemplari allevati in cattivit\u00e0 sono stati reintrodotti in vari stati dell'Unione europea: il pi\u00f9 famoso e numeroso \u00e8 costituito dalla mandria che vive nella Foresta di Bia\u0142owie\u017ca in Polonia e Bielorussia.\nEtimologia.\nIl termine latino \"bis\u014dn\" (da cui deriva l'italiano bisonte) deriva quasi sicuramente dalla parola germanica \"wisunt\" (da cui l'inglese \"wisent\"). \"\u017bubr\" \u00e8 il suo nome in polacco, \"Zubar\" (letteralmente, \"dentato\") in molte altre lingue slave, come il serbo.\nDifferenze con il bisonte americano.\nSebbene a prima vista siano simili, vi \u00e8 un certo numero di differenze tra il bisonte europeo e quello americano. Il bisonte europeo ha 14 paia di costole, mentre quello americano ne ha 15. Gli esemplari adulti sono pi\u00f9 alti di quelli americani ed hanno zampe pi\u00f9 lunghe. Tendono ad avere abitudini alimentari da brucatore, piuttosto che da animale da pascolo come i cugini americani, a causa della differente struttura del collo. Rispetto al bisonte americano, in quello europeo, quando il collo \u00e8 in posizione naturale, il naso si trova pi\u00f9 avanti rispetto alla fronte. Il corpo della specie europea \u00e8 meno ricoperto di peli, sebbene la coda sia pi\u00f9 pelosa di quella del bisonte americano. Le corna del bisonte europeo sono rivolte in avanti rispetto al piano della testa, il che rende questa specie pi\u00f9 adatta a combattere incrociando le corna, cos\u00ec come i bovini domestici, diversamente dal bisonte americano, che preferisce la carica. Il bisonte europeo \u00e8 meno addomesticabile di quello americano e si incrocia con i bovini domestici meno facilmente.\nComportamento.\nStruttura sociale e comportamento territoriale.\nIl bisonte europeo \u00e8 un animale sociale e pu\u00f2 vivere sia in gruppi misti che in branchi di soli maschi. I gruppi misti comprendono i piccoli, i giovani di 2 - 3 anni, i vitellini, i maschi semiadulti ed eventualmente un unico maschio adulto. Le dimensioni delle mandrie variano a seconda dei fattori ambientali, ma in media comprendono 8 - 13 esemplari ciascuna. I raggruppamenti formati da soli maschi sono composti da meno esemplari e in media comprendono solo due individui. Le mandrie di bisonte europeo non sono unit\u00e0 familiari. I vari gruppi interagiscono tra loro frequentemente, combinandosi e separandosi rapidamente dopo essersi scambiati alcuni membri.\nLe dimensioni dei territori occupati dai maschi sono in correlazione con l'et\u00e0: quelli dei giovani maschi di 5 - 6 anni tendono ad essere pi\u00f9 vasti di quelli dei maschi pi\u00f9 vecchi. Questa specie non difende i confini del proprio territorio e le aree occupate dai vari gruppi spesso si sovrappongono. Il nucleo dei territori \u00e8 solitamente situato nelle vicinanze di prati o di fonti d'acqua.\nRiproduzione.\nLa stagione degli amori va da agosto a ottobre. I maschi di 4 - 6 anni, sebbene sessualmente maturi, non possono accoppiarsi, poich\u00e9 tale privilegio spetta solo ai maschi pi\u00f9 vecchi. Le femmine solitamente hanno un periodo di gestazione di 264 giorni e mettono quasi sempre al mondo un unico piccolo per volta .\nIn media, alla nascita i maschi pesano 27,6\u00a0kg e le femmine 24,4. Fino ai 6 anni le dimensioni dei maschi crescono in proporzione all'et\u00e0. Sebbene le femmine abbiano un elevato tasso di crescita nel primo anno di vita, esso \u00e8 relativamente pi\u00f9 lento di quello dei maschi di 3 - 5 anni. I maschi raggiungono la maturit\u00e0 sessuale a due anni, mentre le femmine a tre .\nGrazie alle dimensioni, alle corna e al comportamento gregario, il bisonte europeo non ha praticamente nemici naturali: l'unico suo vero predatore, a parte l'uomo, \u00e8 il lupo; ma, sebbene siano capaci di abbattere, in branco, un adulto, i lupi preferiscono di gran lunga catturare i vitelli, molto pi\u00f9 facili da cacciare. Altro predatore occasionale dei piccoli bisonti \u00e8 l'orso bruno, mentre in passato, quando ancora non era estinto, il principale nemico del bovino era il leone delle caverne.\nStoria.\nIn tempi storici il bisonte europeo viveva in tutta l'Europa occidentale, centrale e sud-orientale, fino al Volga e al Caucaso. Si incontrava anche in Asia, in parte dei territori che oggi fanno parte della Federazione Russa. Il suo areale diminu\u00ec sempre pi\u00f9 in seguito all'espandersi degli insediamenti umani, che avanzarono da ovest, sud e nord. La prima popolazione a scomparire, nell'VIII secolo, fu quella della Gallia. \nNell'XI secolo scomparve dalla Svezia settentrionale e nel XII secolo dall'Inghilterra meridionale. Sulle Ardenne e sui Vosgi sopravvisse fino al XV secolo. La decrescita della popolazione di bisonti fu probabilmente tra le cause che port\u00f2, gi\u00e0 nell'alto medioevo, alla stesura di leggi che ne limitavano o proibivano la caccia, punita con multe piuttosto elevate. \nIn Europa orientale il bisonte europeo sopravvisse pi\u00f9 a lungo, ma gradualmente scomparve anche da quella regione. In Transilvania l'ultimo bisonte mor\u00ec nel 1790. Nelle regioni nord-orientali i rappresentanti di questa specie erano di propriet\u00e0 dei sovrani di Polonia, dei granduchi di Lituania e degli zar di Russia. A met\u00e0 del XVI secolo il re Sigismondo I di Polonia introdusse la pena di morte per chiunque cacciasse di frodo il bisonte. Nonostante queste severe misure la popolazione continu\u00f2 a ridursi sempre nel corso dei successivi quattro secoli.\nMolti bisonti caddero vittime della prima guerra mondiale: quando le truppe tedesche occuparono Bialowieza uccisero 600 di questi animali per la carne, il cuoio e le corna. Verso la fine della guerra uno scienziato tedesco si rivolse agli ufficiali, sostenendo che se tale situazione continuava la specie si sarebbe ben presto estinta; con il ritiro delle truppe le uccisioni terminarono, ma erano rimasti solamente 9 bisonti. In Polonia l'ultimo esemplare venne ucciso nel 1919, mentre l'ultimo esemplare selvatico di questa specie venne ucciso dai bracconieri nel 1927 nel Caucaso occidentale. Ne erano rimasti, allora, solamente meno di 50, tutti quanti negli zoo.\nPer facilitare l'allevamento in cattivit\u00e0 il dr. Heinz Heck introdusse il primo libro genealogico per una specie non domestica: inizialmente, nel 1923, sotto forma di un semplice elenco, poi, a partire dal 1932, di pubblicazione vera e propria. \nIncroci e genetica.\nIn cattivit\u00e0 il bisonte europeo pu\u00f2 vivere fino a 30 anni, ma in natura la sua speranza di vita \u00e8 pi\u00f9 breve. Le femmine sono in grado di riprodursi tra i quattro e i venti anni, mentre i maschi solo tra i sei e i dodici. I membri di questa specie occupano territori vasti fino a 100\u00a0km\u00b2 e alcune mandrie preferiscono stabilirsi nei prati e nelle radure della foresta.\nIl bisonte europeo pu\u00f2 incrociarsi con quello americano. Il frutto di un programma di incroci portato avanti da alcuni scienziati tedeschi and\u00f2 distrutto nel corso della seconda guerra mondiale. Questo programma era strettamente collegato ai successi ottenuti dalla creazione dei bovini di Heck. Gli individui incrociati nati in altri zoo vennero eliminati dai registri ufficiali negli anni '50. Un programma effettuato dai russi port\u00f2 alla creazione di una mandria selvatica di animali ibridi, i quali tutt'oggi vivono nella riserva della Biosfera del Caucaso (550 esemplari nel 1999).\nEsistono anche ibridi ottenuti dall'incrocio tra il bisonte europeo e i bovini domestici. Queste due specie si incrociano con facilit\u00e0, ma il piccolo non \u00e8 in grado di nascere in maniera naturale (prima del parto, infatti, il vitellino non si pone nella corretta posizione e deve essere fatto nascere col parto cesareo). Nel 1847 una mandria di ibridi tra bisonti e bovini, detti \"\u017cubro\u0144\", venne creata da Leopold Walicki. Si riteneva che questi animali costituissero un'alternativa pi\u00f9 economica e duratura dei bovini domestici. Gli esperimenti condotti dall'Accademia Polacca delle Scienze sono continuati fino alla fine degli anni '80. Sebbene tale programma avesse avuto successo, essendo stato in grado di creare un animale resistente che pu\u00f2 essere allevato anche in zone agricole marginali, alla fine \u00e8 stato abbandonato. L'unica mandria di \"\u017cubro\u0144\" sopravvissuta \u00e8 composta solo da pochi esemplari che vivono nella Foresta di Bia\u0142owie\u017ca (Polonia).\nSi riconoscono tre sottospecie di bisonte europeo:\nLe mandrie odierne discendono da due linee separate\u00a0\u2013 una comprendente solo esemplari di \"Bison bonasus bonasus\" (tutti discendenti da soli sette animali) e l'altra comprendente tutti e 12 gli antenati, compreso un maschio di \"Bison bonasus caucasicus\". \u00c8 stato riscontrato solo un basso tasso di depressione da incrocio dovuto al cosiddetto \u00abcollo di bottiglia\u00bb genetico: esso comporta piccole variazioni sulla crescita scheletrica degli esemplari femmina e un leggero incremento della mortalit\u00e0 infantile. La variabilit\u00e0 genetica continua a restringersi. Diversamente dai cinque maschi originari, quelli odierni possiedono un unico cromosoma Y, invece che due.\nSalvataggio e reintroduzioni.\nIl bisonte europeo ha potuto essere salvato dall'estinzione grazie agli esemplari presenti negli zoo. Quando il programma di riproduzione ebbe inizio, nel 1923, molti esemplari non erano pi\u00f9 in et\u00e0 fertile. Si costituirono due gruppi per complessivi dodici esemplari:\nIl primo gruppo \u00e8 sempre stato tenuto geneticamente separato dal secondo e ora (anno 2010) sono costituiti entrambi da circa 2.000 esemplari ciascuno (in totale, quindi, circa 4.000), in parte negli zoo e in parte in natura, ma sempre allo stato semibrado, salvo che alla Foresta di Bia\u0142owie\u017ca, dove vivono anche allo stato selvatico.\nLa reintroduzione in natura del bisonte europeo, iniziata nel 1951, ha avuto grande successo. La Foresta di Bia\u0142owie\u017ca, tra Polonia e Bielorussia, d\u00e0 attualmente rifugio a 800 esemplari selvatici provenienti dal gruppo \"puro\" di pianura. La specie vive anche in Russia, in alcune riserve forestali del Caucaso occidentale e nella Riserva Naturale di Prioksko-Terrasny. Sono stati osservati esemplari anche nella zona di alienazione di \u010cernobyl', liberi dall'influenza umana.\nAltre mandrie, sempre allo stato semibrado, vivono anche in Lituania, Lettonia, Ucraina, Slovacchia, Kirghizistan, Francia (dal 1991), Moldavia (dal 2005), Spagna (dal 2010), Danimarca (dal 2012), Romania e Paesi Bassi (dal 2014), Svizzera (dal 2019).\nSono attualmente in corso progetti per reinserire altre mandrie in Germania settentrionale. &lt;br&gt;\nIn Italia, il bisonte europeo \u00e8 visibile al \"Parco Natura Viva\" di Bussolengo (VR), dove viene allevato per essere poi reinserito in natura, grazie al programma \"REWILDING EUROPE\".\nA causa del loro corredo genetico limitato sono ritenuti estremamente vulnerabili a malattie come l'afta epizootica e pertanto i ricercatori mirano alla costituzione sia di nuovi nuclei separati gli uni dagli altri, sia, in genere, di incrementarne ulteriormente il numero, per favorire la diversificazione genetica grazie a meccanismi quali il crossing-over; ambedue le misure tentano di esaltare al massimo possibile i risultati di reincrocio dei geni superstiti. La sopravvivenza naturale della specie pura a lungo termine resta comunque problematica. A mezzo di ibridazioni naturali, o di trasferimenti di geni per ingegneria genetica sono possibili integrazioni ed arricchimenti del corredo genetico provenienti dalla specie americana, ma in tal caso, in senso stretto, non si tratterebbe pi\u00f9 di \"specie pura\".\nSpecie importante per l'economia locale.\nIl reinserimento di mandrie di bisonti allo stato semibrado in vari stati europei non \u00e8 legata solamente da esigenze di conservazione della specie, ma anche dalla volont\u00e0 di incrementare il turismo rurale. Ovunque portato, il bisonte attrae turisti e curiosi, che normalmente pagano un biglietto per entrare in contatto, anche solo visivo, con questi animali.\nInoltre, in Polonia e in Bielorussia, \u00e8 consentito l'abbattimento a scopo venatorio dei vecchi esemplari, ad un prezzo che si aggira sui diecimila euro a capo. Parte dei fondi cos\u00ec ricavati sono utilizzati per il mantenimento delle mandrie allo stato semibrado e alla conservazione della specie."}
{"id": "2045961", "revid": "439868", "url": "https://it.wikipedia.org/wiki?curid=2045961", "title": "Benedetto Conforti", "text": "Biografia.\nBenedetto Conforti si \u00e8 laureato in giurisprudenza all'et\u00e0 di ventuno anni..\nNel 1955 entra nel mondo accademico con il posto di assistente, nel 1958 ottiene la libera docenza in diritto internazionale e nel 1963 ottiene la cattedra a Siena. Successivamente diviene docente dell'Universit\u00e0 degli Studi di Napoli Federico II, di cui detiene il titolo di Professore emerito.\nNel 1993 viene nominato membro della Commissione europea dei diritti umani e nel 1998 viene eletto giudice della Corte europea dei diritti dell'uomo, carica che ricopre fino al 2001.\nDal 2007 fu arbitro, per l'Italia, alla Corte di Conciliazione e di Arbitrato dell'OSCE e membro del suo Bureau.\nFu membro della Societ\u00e0 italiana di diritto internazionale ed ha ricoperto la carica di presidente per tre anni dal 2007 al 2009. \nFece parte dell\"'Institut de Droit International\" di cui era divenuto presidente dal 2007 al 2009.\nInfine, \u00e8 stato membro dell'Accademia Nazionale dei Lincei e del Curatorium dell\"'Academie de Droit international\" dell'Aja.\n\u00c8 morto il 17 gennaio 2016 all'et\u00e0 di 85 anni.\nPensiero scientifico.\nA lui si deve la pi\u00f9 antica elaborazione di un metodo di adattamento automatico che garantisse l'ingresso ed il primato del diritto europeo nell'ordinamento giuridico italiano , che fu sostanzialmente recepito dalla sentenza della Corte costituzionale n. 170 del 1984 sul caso Granital.\nIn assenza di una costituzionalizzazione espressa dell'adesione dell'Italia all'Unione europea (i trattati di Roma furono ratificati previa autorizzazione recata da legge ordinaria) si tratta del pi\u00f9 solido fondamento dottrinario per l'efficacia sovraprimaria degli atti normativi dell'Unione, almeno fino a quando nel 2001 fu modificato l'articolo 117 primo comma della Costituzione. Seguendo la tesi del principio di specialit\u00e0 \"ratione procedimenti\" elaborata dal Conforti, per i regolamenti comunitari (fondati sui Trattati istitutivi delle Comunit\u00e0 europee) con la sentenza n. 170 del 1984 la Corte costituzionale italiana ha sostenuto la non soccombenza dinanzi a norme legislative interne successive, perch\u00e9 si tratta di norme derivanti da una fonte riconducibile a una competenza atipica. Questa particolare categoria di atti, poi, sarebbe insuscettibile di abrogazione o di modificazione da parte di disposizioni di legge ordinaria, neppure quella esplicitamente in deroga: si tratta del \u201crafforzamento\u201d della forza passiva del principio di specialit\u00e0, garantita dalla clausola di limitazione della sovranit\u00e0 nazionale di cui all\u2019articolo 11 Cost.. Che tale clausola si applichi anche all\u2019Unione europea, oltre che alle Nazioni Unite per cui era stata pensata dal Costituente, \u00e8 giurisprudenza della Corte costituzionale sin dalla sentenza n. 300 del 1984, che, quanto alle finalit\u00e0 del Trattato di unificazione degli organi delle Comunit\u00e0 europee, ravvis\u00f2 in esse \u201cun ulteriore progresso sul sofferto cammino dell'unificazione europea, anche politica, strumento essenziale per l'instaurazione di un ordinamento che assicuri la pace e la giustizia fra le Nazioni: e ci\u00f2 al fine di evitare il ricorso a quelle ostilit\u00e0 che l'Italia solennemente ha ripudiato nel primo inciso dell'art. 11 Cost.\u201d.\nSul terrorismo internazionale e lo stato di emergenza.\nL'ultimo contributo pubblico del professor Benedetto Conforti (\"Francia, lo stato di emergenza e lo stato di diritto\", su Affaritaliani del 16/12/2015) attiene al punto di equilibrio, nelle difficili contingenze in cui il terrorismo internazionale ha gettato l'Europa.\nCome gi\u00e0 avvenuto in Gran Bretagna dopo l'11 settembre 2001, anche il presidente della Repubblica francese il 13 novembre 2015 aveva notificato al Segretario generale del Consiglio d'Europa - ai sensi dell\u2019art. 15 della Convenzione europea dei diritti umani - i tre mesi di stato di emergenza proclamati in base alla normativa vigente in Francia. Si versa dunque nel caso di \u201cpericolo pubblico che minacci la vita della Nazione\u201d, per il quale lo Stato contraente pu\u00f2 annunciare misure in deroga agli obblighi della Convenzione limitatamente a quanto sia strettamente necessario per fronteggiare la situazione.\nCi\u00f2 per\u00f2 pu\u00f2 avvenire purch\u00e9 le misure non contrastino con gli obblighi di diritto internazionale e con quelli derivanti dagli art. 2 (diritto alla vita), 3 (divieto di tortura e di trattamenti disumani e degradanti) e 4 (messa in schiavit\u00f9) della Convenzione. \u00c8 il punto di equilibrio individuato dalla CEDU, che in via generale legittima un contemperamento tra le opposte esigenze delle garanzie dei singoli e della sicurezza della collettivit\u00e0.\nIn astratto, ricordava Conforti, \"i numerosi attacchi terroristici verificatisi a Parigi, nonch\u00e9 la ferocia degli ultimi, non lasciano dubbi sulla loro natura di pericolo pubblico minacciante la vita della Nazione francese\". Ma in concreto \u00e8 sempre la Corte a giudicare della proporzionalit\u00e0 delle misure rispetto al contemperamento di valori imposto dal trattato: si trattava, nella specie, \"della detenzione a tempo indeterminato e senza processo di presunti terroristi stranieri che non potevano essere estradati senza rischiare la tortura nei Paesi di destinazione\"; ma Conforti ricord\u00f2 anche altri casi, forieri di condanna ed ammon\u00ec che \"alcune fattispecie hanno maggiore possibilit\u00e0 di verificarsi durante un regime siffatto. Per fare qualche esempio di violazione del diritto alla vita e del divieto di tortura pi\u00f9 facilmente verificabili in periodi di emergenza, ricordiamo la giurisprudenza sul trattamento dei detenuti; ricordiamo in particolare, per il diritto alla vita, le molte condanne per le sparizioni quando lo Stato detentore non potesse almeno dimostrare di aver svolto una seria inchiesta sulle cause delle medesime, e, per il secondo, le condanne di Stati dalle cui carceri il detenuto era uscito con chiari segni di maltrattamenti fisici o psichici\". \nAnche in presenza della necessit\u00e0 di fronteggiare l'inedito e gravissimo pericolo che viene dal terrorismo, concluse Conforti, \"c\u2019\u00e8 da augurarsi che siffatti eventi non accadano in un Paese dove la libert\u00e0 \u00e8 da secoli la regola\".\nPubblicazioni.\nPrincipali lavori monografici:"}
{"id": "2045962", "revid": "986056", "url": "https://it.wikipedia.org/wiki?curid=2045962", "title": "Griglia di Whittaker", "text": "La griglia di Whittaker \u00e8 un metodo sistematico ideato dall'inglese Kenneth Whittaker applicato dai bibliotecari nella scelta degli acquisti librari.\nDescrizione.\nA seconda degli adattamenti nazionali, esso si compone di varie fasi e criteri metodologici, in via generale riassumibili come segue: in 12 fasi successive si vagliano gli obiettivi per i quali la biblioteca ha motivato l'acquisto di un libro, si esamina la pubblicazione, si confrontano le opinioni dell'\u00e9quipe e si applica un feedback di controllo per valutare l'efficacia delle scelte effettuate; in particolare, la quarta fase dei \"criteri di giudizio\" pu\u00f2 ulteriormente suddividersi in criteri bibliografici (formali e strutturali), bibliologici (legati al libro come manufatto editoriale) e riguardanti il contenuto (semantico e di collegamento con altre pubblicazioni)."}
{"id": "2045963", "revid": "258720", "url": "https://it.wikipedia.org/wiki?curid=2045963", "title": "Squalo orlato", "text": ""}
{"id": "2045964", "revid": "2108263", "url": "https://it.wikipedia.org/wiki?curid=2045964", "title": "Granducato di W\u00fcrzburg", "text": "Il Granducato di W\u00fcrzburg fu uno Stato sovrano della Confederazione del Reno, esistente dal 1805 al 1814.\nStoria.\nDopo il Trattato di Lun\u00e9ville e la pace che ne deriv\u00f2 il Vescovato di W\u00fcrzburg venne soppresso e i suoi territori vennero secolarizzati nel 1803, annettendoli alla Baviera, ad eccezione di circa 826\u00a0km\u00b2 che vennero suddivisi come ricompensa tra altri principi circostanti. La Baviera, per\u00f2, rinunci\u00f2 ben presto presso Napoleone a W\u00fcrzburg in cambio del Tirolo nel 1805, il quale acconsent\u00ec e concesse all'ex granduca Ferdinando III di Toscana (formale reggente anche del Tirolo), che aveva anche rinunciato al Granducato elettorale di Salisburgo gi\u00e0 principato arcivescovile ceduto all'Austria, di ottenere in ricompensa il Granducato elettorale di W\u00fcrzburg.\nIl 30 settembre 1806, persa la dignit\u00e0 elettorale con la fine del Sacro Romano Impero, Ferdinando ader\u00ec alla Confederazione del Reno. Con la dissoluzione della medesima confederazione, nel 1814, ebbe fine anche l'esistenza del Granducato di W\u00fcrzburg. Per risoluzione del Congresso di Vienna, Ferdinando perse i territori concessigli da Napoleone, ma ottenne la reggenza effettiva del Granducato di Toscana, suo Stato ereditario; W\u00fcrzburg torn\u00f2 cos\u00ec in gran parte alla Baviera."}
{"id": "2045966", "revid": "258720", "url": "https://it.wikipedia.org/wiki?curid=2045966", "title": "Squalo pinna nera del Reef", "text": ""}
{"id": "2045972", "revid": "339392", "url": "https://it.wikipedia.org/wiki?curid=2045972", "title": "Corte Europea dei diritti dell\u00b4uomo", "text": ""}
{"id": "2045973", "revid": "547034", "url": "https://it.wikipedia.org/wiki?curid=2045973", "title": "Sentiero medievale per il Santuario del Monte Penice", "text": "Il sentiero medievale per il Santuario del Monte Penice \u00e8 un sentiero escursionistico che collega Bobbio con il Santuario di Santa Maria sul Monte Penice a 1.460\u00a0m., passando per la valle del Carlone.\n\u00c8 definito \"strada-mulattiera\", perch\u00e9 alcuni tratti come quello iniziale sono carrozzabili e persino asfaltati, altri tratti solo percorribili solo con fuoristrada, mezzi agricoli e a cavallo, ed alcuni solo a piedi.\nDescrizione.\nL'ambiente \u00e8 suggestivo, al punto che \u00e8 facile veder volteggiare poiane e talvolta pure qualche falco in un ambiente favorevole per la nidificazione.\nNella sua parte finale il sentiero traccia il confine tra la Provincia di Pavia e quindi la Lombardia e la Provincia di Piacenza in Emilia-Romagna, nella zona dopo la Fontana dei Ramari ed il Santuario.\nIl sentiero \u00e8 tracciato da segnavie e guidovie a pallini o strisce di vari colori (bianco-rosso, rosso e giallo) lungo i lati del percorso su sassi piante, perch\u00e9 \u00e8 stato tracciato sia dal CAI che dal FEI separatamente.\nAgli inizi del Novecento il parroco di San Cristoforo e Rettore del Santuario della Madonna del Penice Mons. \"Carlo Muzio\", decise di restaurare ed ampliare il sentiero, che era fino ad allora di pertinenza parrocchiale per le vicende storiche.\nPercorso.\nIl dislivello complessivo tra Bobbio (272 metri s.l.m.) e la vetta del Penice (1.460 metri s.l.m.) \u00e8 di 1.188 metri. Per completare il percorso di circa 20\u00a0km. occorrono sei ore (cinque in discesa).\nDa Bobbio si percorre la Strada statale 45 di Val Trebbia in direzione di Genova, fino alla localit\u00e0 San Martino (300\u00a0m s.l.m.), dove si prende la strada a destra per Carana e Moglia.\nCi si trova sul tracciato dell'antico \"Caminus Genuae\", ossia la strada che univa la pianura Padana con la Liguria prima che si realizzasse il tracciato della statale 45. Fino alla Moglia si segue la strada asfaltata che sale da Bobbio. La strada valica con un ponte il torrente Carlone, quindi comincia a salire e dopo due tornanti si prende a destra in direzione della Moglia (475\u00a0m s.l.m.).\nDalla Moglia si prosegue in direzione di S. Cristoforo sul sentiero (segnavia due bolli gialli), che sale nel basso della Costa del Bancale sotto la frazione abbandonata della Cavanna (550\u00a0m s.l.m.) e da l\u00ec costeggia i campi della Cavanna e supera il ruscello del Rio della Spalla che scende fino al Carlone e alle foci del quale era l'antico mulino a ruota della Cavanna.\nDal ruscello del Rio della Spalla si arriva nei boschi del \"castagneto della Piana\" (500\u00a0m s.l.m.), proseguendo si scende un poco e si risale fino ad arrivare al torrente Carlone sopra la celebre e suggestiva cascata del Carlone (575\u00a0m s.l.m.). Quindi si attraversa il torrente e si sale fino ai ruderi dell'antica chiesa monastica fondata nel VII secolo dai monaci di San Colombano, da dove si raggiunge S. Cristoforo.\nDa San Cristoforo (650\u00a0m s.l.m.) si prosegue per le Mogliazze (800\u00a0m s.l.m.), che parte dalla Cascina Mont\u00e0 vicino alla chiesa parrocchiale.\nArrivati alla frazione delle Mogliazze (o Mogliasse) si entra nell'abitato, quindi dopo il primo edificio sulla destra si svolta a destra: qui trovasi un cancello che non delimita una propriet\u00e0 privata, bens\u00ec \u00e8 stato collocato dalle persone del luogo per impedire alle pecore di abbandonare il terreno di pascolo. Gli escursionisti sono pregati di aprire il cancello per transitare e di richiuderlo subito dopo dietro di s\u00e9.\nDopo il cancello si svolta a sinistra e si seguono i segnavia a due bolli gialli. Poco dopo il sentiero \u00e8 sbarrato da un altro cancello che ha la funzione del precedente descritto e deve essere utilizzato nello stesso modo. Si giunge al Belvedere Mogliazze, dal quale si ha un'ampia visuale sulla valle del Carlone, su Mogliazze, S. Cristoforo e Moglia, nonch\u00e9 sul Lesima (1724\u00a0m), visibilissimo per la cupola bianca del radar aeronautico.\nSuperate la sorgente di Val Mora e la zona della Capanna (resti di un piccolo casotto), il sentiero raggiunge la localit\u00e0 \"La Costa\" (1.000\u00a0m s.l.m.).\n\"La Costa\" \u00e8 posta sul crinale che separa le valli dei torrenti Carlone e Bobbio: proseguendo si lambiscono boschetti amati dai cercatori di funghi e zone scoperte in cima alle coste del \"Cristallo\" e poi della \"Birba\", quindi si arriva finalmente alla Fontana dei Ramari (1.100\u00a0m s.l.m.).\nIl sentiero coincide per un tratto con la strada asfaltata che da Dezza raggiunge il Passo del Brallo. Superato un campo per il calcio a destra della strada, il sentiero svolta a destra e rientra nel bosco, quindi raggiunge il Rifugio della Faggeta, che trovasi in una radura.\nSi prosegue in direzione Nord sul sentiero CAI n. 101 (segnavia bianco-rossi), che passa sullo spartiacque fra le valli del Bobbio e della Staffora e coincide in gran parte con il confine tra Emilia-Romagna e Lombardia. Il sentiero passa accanto alla Cima di Valle Scura (1.229\u00a0m s.l.m.), quindi confluisce nella strada asfaltata che collega il Passo del Brallo con quello del Penice. Su asfalto si prosegue in direzione Nord fino al Passo della Scaparina (1.108\u00a0m s.l.m.): da qua si svolta a destra subito dopo il bar ristorante Scaparina e si percorre il sentiero n. 101 che sale ripido fino alla vetta del Monte Penice (1460\u00a0m s.l.m.), sulla quale trovasi il Santuario di Santa Maria che \u00e8 in Emilia (Comune di Bobbio), sia pure per poche decine di metri."}
{"id": "2045976", "revid": "287204", "url": "https://it.wikipedia.org/wiki?curid=2045976", "title": "XIII (album)", "text": ""}
{"id": "2045981", "revid": "330019", "url": "https://it.wikipedia.org/wiki?curid=2045981", "title": "Castello Malaspina-Dal Verme (Bobbio)", "text": "Il castello Malaspina-Dal Verme di Bobbio \u00e8 una possente costruzione quadrangolare situata all'interno dell'abitato, in posizione elevata nella parte alta del paese e sopra al parco omonimo. \u00c8 inserito nel circuito dell'Associazione dei Castelli del Ducato di Parma, Piacenza e Pontremoli.\nDal gennaio 2020 la gestione \u00e8 passata al Comune di Bobbio.\nStoria.\nIl borgo di Bobbio cominci\u00f2 ad essere fortificato, con la costruzione delle mura, nel XIII secolo, un documento del 1219 nomina una \"braida de castello\". La costruzione del fortilizio, come lo vediamo oggi, si deve a Corradino Malaspina nei primi anni del Trecento.\nVenne edificato di fianco ad un'antica chiesa romana che un tempo gli storici ritenevano potesse essere l'antica chiesa romana della \"Basilica di San Pietro\", che era stata costruita prima dell'arrivo di san Colombano da un ignoto missionario che evangelizz\u00f2 il primitivo borgo romano. Il fatto che il borgo si sviluppasse attorno all'antica chiesa romana gi\u00e0 fecero soppiantare questa tradizione, e le successive indagini geologiche ed archeologiche hanno dimostrato definitivamente che la basilica antica era esattamente dove \u00e8 oggi l'attuale basilica abbaziale ricostruita pi\u00f9 volte per stratificazione sia in epoca longobarda e carolingia che medievale e rinascimentale. Dell'antica chiesa del castello detta anche non a caso \"del vescovo\", di cui rimangono i resti a lato ingresso assieme alla torre, era l'antica chiesa di Santa Maria, utilizzata fin dall'epoca longobarda per le celebrazioni in cui potevano parteciparvi anche le donne, infatti la chiesa monastica era preclusa all'elemento femminile. Essa divenne dal 1017 al 1075 la sede temporanea del vescovo-conte e della diocesi di Bobbio, prima della costruzione definitiva della nuova Cattedrale di Santa Maria Assunta di cui ne assunse il nome ed il titolo. Infatti il nuovo potere politico-amministrativo sorto il 14 febbraio del 1014 con l'elevazione di Bobbio dal rango di borgo a citt\u00e0 e sede vescovile, temporaneamente nella persona di \"Pietroaldo\" gi\u00e0 abate e nuovo abate-vescovo, si scisse nel 1017 nelle persone del nuovo abate \"Bosone\" e nel nuovo vescovo \"Attone\", che sposto la sede diocesana temporaneamente nell'antica chiesa romana di Santa Maria.\nNel turbolento periodo delle lotte tra Guelfi e Ghibellini il castello fu presidio dei Ghibellini, vi si rifugiavano i nobili in fuga dagli assalti portati dal Comune di Piacenza (Guelfo) ai castelli della val Trebbia.\nNel 1342 diviene possesso dei Visconti di Milano, nel 1413 venne conquistato dagli Anguissola di Travo per un solo anno, ritorn\u00f2 ai Visconti che nel 1436 assegnarono il castello con il titolo di conte di Bobbio, Voghera e Val Tidone ai Dal Verme che ne mantennero il possesso con alterne vicende fino alla soppressione del feudalesimo.\nLa struttura trascurata, che cominciava ad andare in rovina fu venduta nel 1814 a Paolo dalla Cella e dai suoi eredi ceduta allo stato nel 1956.\nAttualmente \u00e8 visitabile ed \u00e8 inserito nel circuito dell'Associazione dei Castelli del Ducato di Parma, Piacenza e Pontremoli.\nDal dicembre 2014 il Ministero per i beni e le attivit\u00e0 culturali lo gestiva in \"gestione diretta\" tramite il Polo museale dell'Emilia-Romagna, nel dicembre 2019 divenuto Direzione regionale Musei.\nA partire dall'11 gennaio 2020 la gestione del Castello Malaspina-Dal Verme di Bobbio \u00e8 passata al Comune di Bobbio.\nStruttura.\nTorre del vescovo.\n\u00c8 la parte pi\u00f9 antica, costruita dopo il 1017 vicino all'antica chiesa romana di Santa Maria, probabilmente torre campanaria poi adattata a scopi difensivi. Prima della costruzione del castello vi erano alloggiate le truppe, fu abbassata in epoca imprecisata.\nCastello.\nCostituito da un massiccio mastio a base rettangolare a cui sono collegate una torretta rotonda, una quadrata e altri piccoli edifici, l'alloggio delle guardie e uno di recente costruzione, molto pi\u00f9 bassi del mastio. Tutte le costruzioni sono in pietra con inserti in laterizio, hanno finestre piccole e sono dotate tutte di tetti in coppi. Rimangono le tracce di due ingressi dotati di ponte levatoio, anticamente solo l'ingresso di nord-ovest dava l'accesso al mastio. Il mastio ha cinque piani con locali con il soffitto a botte e pavimenti in legno intarsiato; i primi tre ad uso abitativo, il quarto per l'alloggio delle truppe e l'ultimo per le manovre difensive, consiste in un sottotetto retto da quattro pilastri oggi illuminato da 18 finestre di recente apertura, in origine vi erano solo feritoie strombate.\nLe mura.\nDue erano le cinte murarie, la pi\u00f9 interna, che cinge il mastio da vicino, ha forma quadrangolare e risulta essere costruita su un terrapieno che mantiene il castello in posizione soprelevata.\nOggi della cinta muraria esterna, abbattuta nel 1858 non rimane traccia, dalle piante settecentesche risulta che il maniero era collegato a una cinta muraria esterna dotata di porte fortificate, che al suo interno aveva altre due torri: il torrino e la torre di Primatello.\nLeggenda del pozzo dei coltelli.\nSi narra la leggenda del pozzo dei coltelli, ubicato presso il castello nei sotterranei della torre circolare di sud-est, oggi riempito e chiuso; si sarebbe trattato di un pozzo con il condotto rivestito da numerosissime lame affilate, sporgenti e messe orizzontalmente e comunicante con una segreta senza via di uscita. Chi ci finisse dentro non \u00e8 dato a sapere, verosimilmente nemici del signore e gente sgradita, ma si narra anche di giovani donne rapite dai vari castellani. Nei racconti anche degli ultimi proprietari del castello si fa riferimento al fatto che coloro che venivano scaraventati nel pozzo in parola preferissero buttarsi contro le lame sui bordi, al fine di evitare l'agonia nella segreta; si narra pure di \u201cfantasmi\u201d, c'\u00e8 chi giura di averli visti sopra le mura, forse dei condannati a questo supplizio."}
{"id": "2045987", "revid": "834", "url": "https://it.wikipedia.org/wiki?curid=2045987", "title": "Xiii", "text": ""}
{"id": "2045988", "revid": "729019", "url": "https://it.wikipedia.org/wiki?curid=2045988", "title": "Siberut", "text": "Siberut \u00e8 un'isola dell'Indonesia occidentale, appartenente all'arcipelago delle isole Mentawai localizzate a 150\u00a0km ad ovest di Sumatra, e separate da questa dallo Stretto delle Mentawai. La parte occidentale dell'isola rientra all'interno del Parco nazionale di Siberut, istituito nel 1993. Buona parte dell'isola \u00e8 coperta da foresta pluviale.\nSiberut si estende su una superficie di 4.030\u00a0km\u00b2, ed \u00e8 l'isola pi\u00f9 vasta e settentrionale delle isole Mentawai. Appartiene alla provincia di Sumatra Occidentale. A nord-ovest \u00e8 situato l'arcipelago delle isole Batu, mentre a sud est Sipora. Tra le piccole isole adiacenti a Siberut vi sono Karamajet e Masokut.\nL'isola fu investita nel 2004 dal potente tsunami che devast\u00f2 il sud-est asiatico."}
{"id": "2045991", "revid": "1987129", "url": "https://it.wikipedia.org/wiki?curid=2045991", "title": "Moglia (Bobbio)", "text": "Moglia (\"M\u00f6ia\" in dialetto bobbiese) \u00e8 una frazione del comune di Bobbio, in provincia di Piacenza. \u00c8 posta a m. 477 sulla sponda destra della Valle del Carlone, sotto il \"Bricco di Carana\" (bric) (805 m) accanto alla \"Costa del Bancale\". Il paesino \u00e8 rimasto negli ultimi decenni quasi disabitato, conta oggi una quindicina di case ristrutturate. Gli abitanti sono 5 (ma aumentano nei fine settimana, nei periodi festivi e d'estate, grazie alle seconde case).\nStoria.\n\"Cella monastica\" dei monaci di San Colombano, sorta con il nome di \"Solia\" (luogo ombreggiato) compare nell'estimo dell'862. Il toponimo conserva la sua forma primitiva fino verso la met\u00e0 del XV secolo, quando prende il nome attuale.\nIl nome attuale potrebbe derivare anche: dal basso latino \"molleus\" = umidiccio, \"moia\" = lista di terreno alluvionale, lungo un corso d'acqua, \"a m\u00f6i\" (dialetto bobbiese) = intriso d'acqua.\nA testimoniare la presenza dei monaci sta ancora una grossa costruzione fortificata, che era la cella monastica; con la struttura tipica dei conventi, vede le celle dei frati aperte lungo uno stretto corridoio e un ampio locale seminterrato con la volta a botte, probabilmente il refettorio; annessa vi era una piccola cappelletta.\nDipese successivamente dalla cella monastica di San Cristoforo, che divenne successivamente la parrocchia di san Cristoforo.\nCome arrivare alla Moglia.\nDista da Bobbio 5\u00a0km, si percorre la S.S.45 in direzione di Genova, dopo un chilometro, in localit\u00e0 \"San Martino\" (300 m), si prende il bivio a destra per \"Carana\" e \"Moglia\".\nCi si trova sul tracciato dell'antico \"Caminus Genuae\", ossia la strada che univa la pianura Padana con la Liguria prima che si realizzasse il tracciato della Statale 45. nel fondovalle. Superato il ponte sul Carlone, al primo bivio si va a destra (dritti a sinistra si va a \"Carana\") e su agevole strada ed asfaltata si arriva alla frazione di \"Moglia\" (477 m).\nDal paese passano salendo da Bobbio i sentieri del CAI n. 143, che porta alla frazione abbandonata della \"Cavanna\" e poi sale a \"Carana\" e sotto il comune di Corte Brugnatella passando per le frazioni di \"Pietranera\" e \"Brugnello\"; e 160, che passa per la Cascata termale del Carlone e sale alle frazioni di San Cristoforo, Mogliazze, Cernaglia fino al Passo del Brallo."}
{"id": "2045998", "revid": "1031941", "url": "https://it.wikipedia.org/wiki?curid=2045998", "title": "Athinganoi", "text": "Gli Athinganoi (greco: \u0391\u03b8\u03b9\u03b3\u03b3\u03ac\u03bd\u03bf\u03bd) (conosciuti anche come Melki-Zedekites) erano una setta eretica sorta nell'impero bizantino nei secoli VIII e XI.\nStoria.\nLa fonte principale sugli Athinganoi \u00e8 il \"Teofane Continuato\": secondo questa opera sembra che la setta avesse tratti ebraici, onorava infatti lo Shabbat, e che praticasse culti magici e di divinazione di origine pagana; la setta aveva avuto origine in Anatolia, nelle regioni di Frigia e Licaonia. Il nome (che in lingua greca significa \"intoccabile\") era dovuto alle severe regole della setta che proibivano il contatto fisico con le altre persone ritenute \u201cimpure\u201d. Gli indovini di questa setta furono al servizio degli imperatori Niceforo I e Michele II (secondo il \"Teofane\" sembra che lo stesso Michele II fosse di origine athinganoi). In seguito gli Athinganoi vennero confusi con gli \"Atzinganoi\" (termine greco-bizantino per gli Zingari). Dopo il X secolo non si hanno pi\u00f9 notizie degli Athinganoi, anche se esiste il gruppo dei \"Selikianoi\" che sembra condividerne le caratteristiche, anch'essi comunque spariscono dopo il XI secolo."}
{"id": "2046000", "revid": "984922", "url": "https://it.wikipedia.org/wiki?curid=2046000", "title": "Ren\u00e9 Berthod", "text": "Proviene da una famiglia di grandi tradizioni nello sci alpino: il fratello Martin fu un elemento di spicco della nazionale svizzera negli anni Settanta e in seguito sono diventati sciatori alpini di alto livello anche i nipoti Marc e Pascale.\nBiografia.\nSciatore che in carriera si dedic\u00f2 esclusivamente alle gare di discesa libera, Ren\u00e9 Berthod ottenne il suo primo risultato di rilievo in Coppa del Mondo il 16 gennaio 1971 sulle nevi di casa di Sankt Moritz, dove concluse 8\u00ba. L'anno seguente conquist\u00f2 il primo podio sulla Saslong della Val Gardena, piazzandosi 2\u00ba dietro al compagno di squadra Bernhard Russi. Venne convocato per i XII Giochi olimpici invernali di , classificandosi al 12\u00ba posto.\nIl 15 gennaio 1977 sal\u00ec per l'ultima volta sul podio in Coppa del Mondo con il 2\u00ba posto ottenuto sul difficile tracciato della Streif di Kitzb\u00fchel, alle spalle del fuoriclasse austriaco Franz Klammer; il 23 marzo successivo il 9\u00ba posto di Heavenly Valley in Coppa del Mondo fu l'ultimo piazzamento della sua attivit\u00e0 agonistica."}
{"id": "2046007", "revid": "834", "url": "https://it.wikipedia.org/wiki?curid=2046007", "title": "Fitd", "text": ""}
{"id": "2046014", "revid": "170423", "url": "https://it.wikipedia.org/wiki?curid=2046014", "title": "NBA Playoffs 1983", "text": "Gli NBA Playoffs 1983 si conclusero con la vittoria dei Philadelphia 76ers (campioni della Eastern Conference) che sconfissero i campioni della Western conference, i Los Angeles Lakers.\nEastern Conference.\nPrimo turno.\n(3) Boston Celtics - (6) Atlanta Hawks.\nRISULTATO FINALE: 2-1\nPRECEDENTI IN REGULAR SEASON\nPRECEDENTI NEI PLAYOFF\n(4) New Jersey Nets - (5) New York Knicks.\nRISULTATO FINALE: 0-2\nPRECEDENTI IN REGULAR SEASON\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nSemifinali.\n(1) Philadelphia 76ers - (5) New York Knicks.\nRISULTATO FINALE: 4-0\nPRECEDENTI IN REGULAR SEASON\nPRECEDENTI NEI PLAYOFF\n(2) Milwaukee Bucks - (3) Boston Celtics.\nRISULTATO FINALE: 4-0\nPRECEDENTI IN REGULAR SEASON\nPRECEDENTI NEI PLAYOFF\nFinale.\n(1) Philadelphia 76ers - (2) Milwaukee Bucks.\nRISULTATO FINALE: 4-1\nPRECEDENTI IN REGULAR SEASON\nPRECEDENTI NEI PLAYOFF\nWestern Conference.\nPrimo turno.\n(3) Phoenix Suns - (6) Denver Nuggets.\nRISULTATO FINALE: 1-2\nPRECEDENTI NEI PLAYOFF\n(4) Seattle SuperSonics - (5) Portland Trail Blazers.\nRISULTATO FINALE: 0-2\nPRECEDENTI NEI PLAYOFF\nSemifinali.\n(1) Los Angeles Lakers - (5) Portland Trail Blazers.\nRISULTATO FINALE: 4-1\nPRECEDENTI NEI PLAYOFF\n(2) San Antonio Spurs - (6) Denver Nuggets.\nRISULTATO FINALE: 4-1\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nFinale.\n(1) Los Angeles Lakers - (2) San Antonio Spurs.\nRISULTATO FINALE: 4-2\nPRECEDENTI NEI PLAYOFF\nNBA Finals 1983.\nPhiladelphia 76ers - Los Angeles Lakers.\nRISULTATO FINALE\nPRECEDENTI IN REGULAR SEASON\nPRECEDENTI NEI PLAYOFF\nRoster.\n&lt;br&gt;\n&lt;br&gt;\nStatistiche.\n\"Aggiornate al 13 settembre 2021\"."}
{"id": "2046018", "revid": "287204", "url": "https://it.wikipedia.org/wiki?curid=2046018", "title": "NBA Finals 1983", "text": ""}
{"id": "2046028", "revid": "767487", "url": "https://it.wikipedia.org/wiki?curid=2046028", "title": "Hey You (Scorpions)", "text": "Hey You \u00e8 un singolo degli Scorpions pubblicato nel 1980.\nIl brano doveva far parte dell'album \"Animal Magnetism\", tanto che era gi\u00e0 stato scelto come primo singolo d'apertura, poi rimase fuori dalla track-list definitiva per tornarci solo nella versione rimasterizzata del 2001. Nel frattempo \u00e8 stato reperibile, oltre che sul singolo, anche nella pluripremiata raccolta \"Best of Rockers 'n' Ballads\"."}
{"id": "2046031", "revid": "1632387", "url": "https://it.wikipedia.org/wiki?curid=2046031", "title": "Sorex araneus", "text": "Il toporagno comune o toporagno eurasiatico (Sorex araneus ) \u00e8 la specie pi\u00f9 comune di toporagno ed \u00e8 inoltre uno dei mammiferi pi\u00f9 numerosi, essendo diffuso in tutta l'Europa settentrionale, compresa la Gran Bretagna, ma esclusa l'Irlanda.\nDescrizione.\nMisura in media 55\u201382\u00a0mm di lunghezza e pesa solitamente 5-12 grammi. Vive circa 23 mesi. Si riconosce facilmente per la sua pelliccia vellutata color marrone scuro e per il ventre pallido. I giovani presentano un mantello dai colori pi\u00f9 chiari, prima che effettuino la loro prima muta, quando si sviluppa il pi\u00f9 scuro pelo invernale.\nDistribuzione e habitat.\nIl toporagno comune \u00e8 diffuso nelle aree boschive, nelle zone erbose e nelle siepi di Gran Bretagna, in Francia, e soprattutto in Liguria, Scandinavia ed Europa orientale. Ogni esemplare si stabilisce in un territorio di 370-630 metri quadrati, nel quale vivr\u00e0 per tutta la vita. I maschi estendono i propri confini solamente durante la stagione riproduttiva, quando vanno in cerca di femmine. Ogni toporagno comune \u00e8 estremamente territoriale e diventa molto aggressivo quando un altro esemplare oltrepassa i confini del proprio territorio.\nQuesto animale costruisce il proprio nido sottoterra nella sabbia o tra la fitta vegetazione.\nBiologia.\nI toporagni sono attivi sia di giorno che di notte, sebbene lo siano molto di pi\u00f9 durante quest'ultima. Sono quasi sempre in movimento e si riposano solamente per pochi minuti tra un'attivit\u00e0 e l'altra.\nAlimentazione.\nLa dieta carnivora e insettivora del toporagno consiste soprattutto di insetti, lumache, ragni, vermi e carogne. Per sopravvivere, ogni esemplare necessita di consumare ogni giorno una quantit\u00e0 di cibo pari all'80-90% del proprio peso corporeo. Proprio per questo i toporagni devono mangiare ogni due o tre ore. Durante i mesi invernali queste creature non vanno in letargo, poich\u00e9 i loro corpi sono troppo piccoli per immagazzinare sufficienti riserve di grasso.\nI toporagni hanno una vista molto scarsa, ma per localizzare le prede fanno uso di un eccellente senso dell'olfatto e di un buon udito. Con questi sensi, un toporagno pu\u00f2 individuare prede nel suolo fino a 12\u00a0cm di profondit\u00e0.\nRiproduzione.\nLa stagione riproduttiva del toporagno comune dura da aprile a settembre, ma il picco delle nascite si ha durante i mesi estivi. Dopo un periodo di gestazione di 24 o 25 giorni, ogni femmina d\u00e0 alla luce, 2-4 volte all'anno, una nidiata di 5-7 piccoli. Questi diverranno indipendenti tra i 22 e 25 giorni di et\u00e0.\nIl periodo riproduttivo \u00e8 l'unico momento della vita dei toporagni in cui questi animali preferiscono non essere solitari. I piccoli spesso formano una carovana dietro la madre, reggendo con la bocca la coda del fratello o sorella che hanno davanti.\nConservazione.\nIl toporagno comune non \u00e8 una specie minacciata. Tuttavia in anni recenti il numero dei toporagni comuni \u00e8 sceso notevolmente a causa dell'aumentato utilizzo degli erbicidi.\nIn Gran Bretagna il toporagno \u00e8 protetto nell'ambito del \"Wildlife and Countryside Act\" del 1981 ed \u00e8 reato ucciderne uno senza prima avere ottenuto una licenza.\nNelle aree boschive della Gran Bretagna i toporagni si possono trovare con densit\u00e0 di quasi un esemplare ogni 200 metri quadrati. Questa popolazione \u00e8 tenuta sotto controllo da gufi, donnole, ermellini e volpi, accaniti predatori del toporagno comune. \nUn liquido prodotto da alcune ghiandole situate sulla pelle rende i toporagni piuttosto sgradevoli al gusto ai gatti domestici."}
{"id": "2046038", "revid": "226458", "url": "https://it.wikipedia.org/wiki?curid=2046038", "title": "Villa di Limone", "text": ""}
{"id": "2046040", "revid": "125281207", "url": "https://it.wikipedia.org/wiki?curid=2046040", "title": "Bambole (singolo)", "text": "Bambole \u00e8 il primo singolo estratto da Radio Zombie, il quinto album della rock band Negrita.\nIl singolo contiene, oltre alla versione album dell'omonimo brano, anche un altro brano dell'album Radio Zombie, \"Welcome to the world\", e la b-side \"We need a change\", sigla del programma \"Il Pittore\", andato in onda nell'inverno 2001 su Radio2, e composta dalla band."}
{"id": "2046046", "revid": "1504506", "url": "https://it.wikipedia.org/wiki?curid=2046046", "title": "Venetik\u00e0", "text": "La Venezia (in latino: Venetia, in greco: \"\u0392\u03b5\u03bd\u03b5\u03c4\u03b9\u03ba\u1f70\", \"Venetik\u00e0\") fu un distretto dell'Esarcato d'Italia costituito nel 584 dall'imperatore bizantino Maurizio, scorporandolo dalla precedente \"eparchia\" Annonaria. Nel 697 il distretto venne eretto a Ducato di Venezia.\nStoria e territorio.\nLa creazione del distretto avvenne nell'ambito di un pi\u00f9 generale riordino dei possedimenti imperiali bizantini in Italia conseguente alla disastrosa invasione dei Longobardi, che, iniziatasi nel 568, aveva rapidamente scacciato i Bizantini da gran parte dell'Italia settentrionale e centrale. La riforma di Maurizio giungeva appena quattro anni dopo il precedente riordino voluto da Tiberio II, operando una frammentazione delle province in realt\u00e0 pi\u00f9 piccole e autosufficienti dal punto di vista difensivo.\nLa \"Venetik\u00e0\" si estendeva allora alla sola costa adriatica, con i nuovi centri lagunari sorti a seguito delle invasioni, e poche citt\u00e0 romane, tra cui Padova, Monselice, Opitergio e Altino. Queste ultime vennero comunque ben presto sottratte ai Bizantini dalla pressione longobarda, costringendoli a ritirarsi nelle lagune, dove maggiore era la protezione costituita dall'ambiente naturale e dalla supremazia marittima imperiale.\nDi fronte all'inarrestabile declino del controllo imperiale sull'Italia e alla crescente debolezza dell'Esarcato, minacciato nella sua stessa capitale, Ravenna, attorno al 697 la \"Venetia\" venne, al pari di molti altri possedimenti italici, assegnata al governo di un duca: questo nuovo ducato, a mano a mano che si indebol\u00ec il controllo imperiale, acquis\u00ec sempre maggiore indipendenza sino a trasformarsi nella Repubblica di Venezia."}
{"id": "2046051", "revid": "6923", "url": "https://it.wikipedia.org/wiki?curid=2046051", "title": "Bureau of Engraving and Printing", "text": "Il Bureau of Engraving and Printing (acronimo BEP), \u00e8 una agenzia governativa statunitense all'interno del Dipartimento del Tesoro degli Stati Uniti che ha l'incarico di progettare e realizzare una vasta gamma di strumenti finanziari per il Governo federale degli Stati Uniti.\nStoria.\nIl \"Bureau of Engraving and Printing\" affonda le sue radici durante la guerra di secessione, quando nel luglio 1861 il Congresso statunitense autorizz\u00f2 il Segretario al Tesoro degli Stati Uniti di emettere banconote per sostituire la moneta corrente e ovviare alla mancanza di fondi per finanziare il proseguimento del conflitto. Le banconote cos\u00ec emesse vennero chiamate \"Demand Note\" poich\u00e9 erano pagabili \"on demand\" in denaro corrente presso diversi uffici del Tesoro.\nIn questo periodo per\u00f2 il Governo statunitense non aveva locali dove fabbricare banconote ed assegn\u00f2 ad una ditta privata il compito di stampate le \"Demand Note\" che vennero realizzate in quattro fogli."}
{"id": "2046054", "revid": "84604", "url": "https://it.wikipedia.org/wiki?curid=2046054", "title": "Ceratocystis ulmi", "text": ""}
{"id": "2046066", "revid": "101768", "url": "https://it.wikipedia.org/wiki?curid=2046066", "title": "Bambole (Negrita)", "text": ""}
{"id": "2046071", "revid": "933835", "url": "https://it.wikipedia.org/wiki?curid=2046071", "title": "Giacinto Dragonetti", "text": "Biografia.\nNato nel 1738 all'Aquila da Gianfilippo, esponente dell'illustre famiglia marchionale abruzzese, studi\u00f2 al Collegio Nazareno di Roma diventando avvocato fiscalista. Si trasfer\u00ec quindi a Napoli nel 1760, dove si laure\u00f2 alla cattedra di Antonio Genovesi, ed entr\u00f2 negli anni ottanta del XVIII secolo nella magistratura. Nel 1792 ottenne la carica di magistrato della Monarchia di Sicilia, la seconda carica per importanza dopo quella di vicer\u00e9. Nel 1798 torn\u00f2 a Napoli, entrando prima fra i 5 consiglieri della Regia Camera della Sommaria, divenendo poi presidente della Gran Corte della Vicaria.\nNel 1799 si schier\u00f2 con i giacobini, partecipando attivamente alla Rivoluzione Napoletana, al termine della quale, con il prevalere dei Borboni, fu costretto all'esilio in Francia, dove rimase sino al 1803. Tornato nel Regno di Napoli durante il periodo napoleonico, e in particolare con Gioacchino Murat, riebbe incarichi nella magistratura: dal 1806 fu, infatti, governatore di Capua, giudice della Commissione Feudale e presidente della Corte di Cassazione, nonch\u00e9 componente del Consiglio di Stato.\nA parte alcuni scritti legati in buona parte alla sua attivit\u00e0 di giurista, il marchese Dragonetti \u00e8 ricordato per due opere che, nei rispettivi campi, ebbero una vasta risonanza. La prima di queste, \"Delle virt\u00f9 e dei premi\", per quanto non ne sia del tutto certa l'attribuzione, \u00e8 considerato il secondo trattato in ordine di tempo in materia di morale dopo quello di Cesare Beccaria. Il \"pamphlet\", che infatti usc\u00ec anonimo nel 1766, e che fu ristampato l'anno seguente, anche in francese, recando come autore il nome di Dragonetti, riscosse fortuna in buona parte d'Europa, tanto che, nel 1769, ne usc\u00ec una versione persino in russo. Va tuttavia segnalato che Benedetto Croce ha sollevato il dubbio che questo trattato, sul quale espresse nel complesso un giudizio negativo, non fosse in realt\u00e0 opera del giurista aquilano, bens\u00ec del medico pugliese Domenico Cotugno. Questo giudizio crociano \u00e8 stato recentemente sottoposto ad aspra critica da parte di Raffaele Ajello, che ha messo in luce il carattere profondamente innovativo dell'opera di Dragonetti in rapporto allo sviluppo europeo del pensiero moderno."}
{"id": "2046077", "revid": "1564499", "url": "https://it.wikipedia.org/wiki?curid=2046077", "title": "Storia di Melfi", "text": "Se in ere antiche Melfi era un semplice agglomerato di individui senza un ordinamento ed una affinit\u00e0 socio-culturale, acquis\u00ec un'enorme importanza nel periodo medievale, soprattutto sotto il dominio normanno, quando divenne Capitale e sede di cinque importanti Concili. Con l'arrivo degli Svevi, Federico II decise di promulgare dal castello le \"Costituzioni di Melfi\" (o \"Constitutiones Augustales\"), codice unico di leggi per l'intero Regno di Sicilia.\nCon gli angioini, per la citt\u00e0 si prospett\u00f2 un futuro decadente, che si accentuava sempre di pi\u00f9 con il passare degli anni, aggravato anche dai terremoti che distrussero gran parte del suo patrimonio urbano. A seguito di un lungo periodo passato sotto il governo di famiglie nobiliari e con l'avvento dell'unit\u00e0 d'Italia, Melfi raggiunse uno stato di povert\u00e0 e desolazione ai minimi storici. Questa condizione sociale fu una delle cause del brigantaggio, a cui la citt\u00e0 partecip\u00f2 attivamente. Dopo secoli di regressione, Melfi sta vivendo una lenta ma progressiva ripresa a partire dagli anni novanta, con l'edificazione di impianti industriali (come la FIAT e la Barilla).\nStoria.\nOrigini.\nLe origini storiche di Melfi, sono ancora oggetto di dibattito. Probabilmente il nome deriva dall'antico fiume \"Melpes\", menzionato dallo scrittore Plinio il Vecchio e oggi poco pi\u00f9 che un canale, che fa risalire l'origine della citt\u00e0 in epoca antica. Giovanni Pontano e Leandro Alberti considerano Melfi gi\u00e0 edificata dai greci; Erchemperto, monaco longobardo del IX secolo, sostenne nelle sue opere che fu fondata da alcuni cavalieri romani che, recandosi verso Bisanzio, dovettero sbarcare a Ragusa a causa di una tempesta. Cacciati dall'antico centro croato, tornarono sulle coste pugliesi e, stanziandosi nell'area del Vulture, fondarono la citt\u00e0. Altri ritengono che la nascita di Melfi avvenne nel periodo bizantino, ad opera di Basilio Boioannes, poich\u00e9 mancano testimonianze concrete della sua esistenza in epoche precedenti. N\u00e9 risulta, con le vicine Rapolla e Venosa, nell'elenco delle citt\u00e0 daune nominate da Plinio il Vecchio nel 70 d.C. circa.\nAntichit\u00e0 e Alto Medioevo.\nSi pensa che i primi insediamenti (ritrovati nella frazione \"Leonessa\") risalgano al neolitico, e si proliferarono durante l'et\u00e0 del ferro, sebbene fossero semplici centri abitati senza un'identit\u00e0 riconoscibile. Alcuni ritrovamenti di tombe in un'area adiacente al castello, zona Chiuchiari, ora esposte nella sezione preromana del Museo Nazionale del Melfese, e sulla collina dei Cappuccini, ora esposte al museo archeologico di Taranto, sembrano confermare questo assunto.\nNella fase finale dell'et\u00e0 del ferro, Melfi divenne un abitato organizzato e strutturato, fungendo da anello di congiunzione tra diverse civilt\u00e0 come dauni e lucani. La sua collocazione strategica rende probabile che una roccaforte vi sorgesse gi\u00e0 in tempi preromani; si trova infatti sulla direttrice che dal mare Adriatico passa sotto le antiche citt\u00e0 di Canosa e Lavello, poi dopo Melfi si dirige verso l'interno montuoso. Nel corso del III secolo a.C., l'area di Melfi viene progressivamente abbandonata, in seguito alla conquista romana del Vulture, che provoca il concentrarsi degli abitanti nella nuova colonia \"Venusia\" (l'attuale Venosa), essenziale centro di scambi commerciali collocato nella via Appia.\nDopo la caduta dell'Impero romano d'Occidente l'area inizi\u00f2 ad acquistare pi\u00f9 validit\u00e0 e divenne possedimento dei bizantini. La posizione si rivela vitale per il controllo delle ricche citt\u00e0 costiere della Puglia, come Canosa, Trani e il grande Santuario del Monte S. Angelo. La lotta fra Bizantini e Longobardi del Principato di Benevento e di Salerno vide Melfi passare da un dominio all'altro e la citt\u00e0, con l'avvento dell'era medievale, acquis\u00ec una notevole importanza storica.\nI Normanni.\nAll'inizio dell'XI secolo fanno la loro apparizione nell'Italia meridionale bande di mercenari provenienti dall'Europa settentrionale composte da Normanni, fra tutti Rainulfo Drengot, che divenne conte di Aversa, e i membri della famiglia Altavilla, che diretti in Terrasanta sostarono in queste regioni e, approfittando delle guerre fra i vari ducati e principati, mostrarono le loro capacit\u00e0 combattive e ne divennero padroni. Nel settembre del 1042, Guglielmo \"Braccio di Ferro\" e gli altri capi normanni si rivolsero al duca longobardo Guaimaro di Salerno per ottenere il riconoscimento ufficiale della conquista del territorio di Melfi, avvenuta grazie a un accordo col governatore Arduino di Melfi.\nIn cambio accettarono di prestare omaggio come vassalli. Ansioso di ostacolare i tentativi espansionistici di un altro Normanno, Rainulfo d'Aversa, Guaimaro ratific\u00f2 (1043) l'alleanza con gli Altavilla. Il territorio di Melfi venne assegnato a dodici condottieri, cio\u00e8 dodici baroni, indipendenti l'uno dall'altro, che dovevano governarla in modo collegiale, e giurarono di prestarsi assistenza reciproca.\nOgnuno dovette erigersi un palazzo in un differente settore di Melfi, che doveva perci\u00f2 restare indivisa. I feudi vennero attribuiti a seconda del rango e del merito: Ascoli Satriano spett\u00f2 a Guglielmo, Venosa a Drogone e cos\u00ec via. Guglielmo \"Braccio di Ferro\", che si fregi\u00f2 del titolo di conte gi\u00e0 dal 1042, sposo della nipote del duca di Salerno, fu comunque fin dall'inizio in posizione dominante.\nLa famiglia degli Altavilla part\u00ec da Melfi per conquistare l'intero meridione d'Italia e la Sicilia. Questa et\u00e0 rappresent\u00f2 l'apice della fortuna e della gloria di Melfi, che divent\u00f2 un centro del potere normanno.\nSecondo Goffredo Malaterra, monaco benedettino e autore di cronache dell'XI secolo, Roberto il Guiscardo spos\u00f2 Sichelgaita di Salerno a Melfi, dopo aver ripudiato Alberada di Buonalbergo.\nI Concili di Melfi.\nA Melfi si tennero cinque concili, organizzati da cinque diversi Pontefici tra il 1059 e il 1137.\nNell'estate del 1059, Niccol\u00f2 II soggiorn\u00f2 nella rocca fortificata e fu al centro di importanti avvenimenti: in giugno stipul\u00f2 il Trattato di Melfi, poi, dal 3 agosto al 25 agosto celebr\u00f2 il Concilio di Melfi I ed infine con il Concordato di Melfi riconobbe i possedimenti conquistati dai Normanni.\nIl Papa nomin\u00f2 Roberto il Guiscardo duca di Puglia e Calabria, che divenne vassallo della Chiesa. Questa aperta dichiarazione di vassallaggio del regno meridionale al Papa, allora solo simbolica data la grande potenza dei Normanni, influenzer\u00e0 tutta la successiva storia del Meridione d'Italia.\nE in tale vasto quadro, la citt\u00e0 di Melfi, sede della contea di Puglia, passava un periodo fulgido della sua storia: in tale circostanza fu promossa a la Capitale del Ducato di Puglia e Calabria nel 1059.\nMelfi, nonostante il titolo di Capitale del Ducato di Puglia e Calabria verr\u00e0 successivamente riconosciuto a Salerno ed infine a Palermo, continu\u00f2 ad essere un centro molto importante dell'impero normanno. E sempre a Melfi furono organizzati gli altri Sinodi.\nIl papa Alessandro II dal 1\u00ba agosto 1067 presiedette il Concilio di Melfi II; ricevette il Principe longobardo di Salerno, Gisulfo secondo, ed i fratelli Roberto il Guiscardo e Ruggero Altavilla. Nel corso del Concilio di Melfi III, del 1089, il papa Urbano II indisse la Prima Crociata in Terra Santa, poi Pasquale II nel 1101 convoc\u00f2 il Concilio di Melfi IV ed infine Innocenzo II nel 1137 celebr\u00f2 il Concilio di Melfi V, ultimo della serie. Vi fu anche nel 1130 un Concilio di Melfi non riconosciuto dalla Chiesa, perch\u00e9 organizzato dall'Antipapa Anacleto II.\nCronologia: Tabella riepilogativa Concili ed Accordi di Melfi.\nCon l'egemonia dell'impero normanno nel sud Italia e con lo spostamento della capitale del ducato di Puglia e Calabria a Salerno, scomparve l'antica regione Lucania e il giustizierato assunse il nuovo nome Basilicata.\nGli Svevi.\nAi Normanni successero gli svevi di Federico II Hohenstaufen che, giunto da Policoro e accolto dal giustiziere della Basilicata, dai conti, dai vescovi e dai governatori della regione, sost\u00f2 al castello della citt\u00e0, ove apporter\u00e0, in seguito, ampliamenti e ristrutturazioni.\nFederico II, pur privilegiando Palermo come i suoi avi Normanni e iniziando, con la fondazione della \"Studium\", lo sviluppo di Napoli come capitale della parte continentale del suo regno, decise di promulgare dal castello le \"Costituzioni di Melfi\" (o \"Constitutiones Augustales\"), codice unico di leggi per l'intero regno di Sicilia, opera di enorme importanza nella storia del diritto, le cui caratteristiche sono considerate \"moderne\" da alcuni storici. mentre altri, come Abulafia le descrivono come sprovviste dell'ampio respiro e dell'organicit\u00e0 della legislazione romana a cui si ispirava, essendo composte sotto l'urgenza di ricostruire le scosse basi del regno meridionale, basandosi su una combinazione ben dosata di fonti romane, canoniche, feudali.\nIl codice, opera principalmente del protonotaro e logoteta Pier della Vigna, ma con contributi di tutta la corte e dello stesso sovrano, ebbe il nome ufficiale di \"Constitutiones Regni Utriusque Siciliae\". Le costituzioni miravano a limitare i poteri e i privilegi delle locali famiglie nobiliari e dei prelati, facendo tornare il potere nelle mani dell'imperatore, e previdero anche la partecipazione delle donne per quanto riguardava la successione dei feudi. Il sovrano svevo trascorse a Melfi e dintorni (soprattutto a Lagopesole, Palazzo San Gervasio e, secondo alcune fonti, anche Monticchio) i momenti di relax, dato che le foreste del Monte Vulture erano particolarmente adatte per il suo svago preferito: la falconeria, ovvero la caccia col falcone.\nFederico II utilizz\u00f2 il castello come tesoreria regia, (serv\u00ec a lungo per conservare il frutto delle imposizioni accollate alle comunit\u00e0 della Basilicata) e, tipicamente, come prigione, visto che Othman, il saraceno di Lucera, vi fu rinchiuso finch\u00e9 non sbors\u00f2 50 once d'oro per ottenerne la scarcerazione. Nel 1232 vi ospit\u00f2 il marchese di Monferrato e sua nipote Bianca Lancia, amata da Federico, da cui ebbe il figlio naturale Manfredi; nel 1241, vi trattenne come prigionieri di riguardo due cardinali e numerosi vescovi francesi e tedeschi che avrebbero dovuto partecipare ad un Concilio convocato dal Papa per deporlo.\nCon la morte di Federico II, Manfredi, divenuto il nuovo re del regno di Sicilia nonostante il pontefice Innocenzo IV, lo avesse dichiarato usurpatore, dovette affrontare la ribellione di numerose comunit\u00e0, le quali vennero a patti coll'antico avversario degli svevi. Anche Melfi, fino a quel momento citt\u00e0 prediletta di Federico II, pass\u00f2 dalla parte avversaria. Fu cos\u00ec che scoppi\u00f2 il conflitto tra guelfi e ghibellini, rispettivamente sostenitori del papa e del partito svevo. I Guelfi, forti dell'alleanza con gli angioini di Carlo d'Angi\u00f2, sconfissero prima Manfredi nella Battaglia di Benevento (ove Manfredi stesso trov\u00f2 la morte) e poi Corradino (nipote di Federico II) nella Battaglia di Tagliacozzo, ponendo fine alle ambizioni sveve nel sud Italia.\nGli Angioini e gli Aragonesi.\nA seguito di questi conflitti, che decretarono l'estinzione della discendenza maschile degli Hohenstaufen, la famiglia di Carlo II d'Angi\u00f2 si install\u00f2 da padrona nel Regno, facendo di Napoli la nuova capitale e tagliando netto col passato normanno-svevo. Melfi scivol\u00f2 sempre pi\u00f9 in secondo piano anche se il castello venne massicciamente ampliato e ristrutturato. Ad ogni modo, Melfi rimase un amb\u00ecto territorio da assicurarsi e nella zona i partigiani degli Hohenstaufen furono molto attivi contro gli Angioini, facendo leva sul sentimento popolare e sulla scarsa simpatia riscossa dai francesi.\nNello scontro per ottenere la citt\u00e0 si aggiunsero anche gli Aragonesi, che con gli Angioini giocarono la partita prevalentemente sul mare e sul versante tirrenico, divenendone in seguito i nuovi padroni. Sotto la dominazione aragonese nel castello si tennero alcune riunioni durante la sanguinosa Congiura dei baroni contro re Ferrante D'Aragona e suo figlio. Nel corso della guerra tra la Francia di Francesco I e la Spagna di Carlo V per la conquista del regno di Napoli, l'esercito francese di Pietro Navarro e del maresciallo Odet de Foix, visconte di Lautrec, port\u00f2 a compimento, tra il 22 e il 23 marzo 1528, il cruento assedio di Melfi, passato alla storia come \"La Pasqua di sangue\".\nVisto respinto un attacco dalla parte delle Serre (colline tra Melfi e la Puglia), l'oste francese ritorn\u00f2 all'attacco con le artiglierie e irruppe prima nella cerchia muraria urbana, massacrando gran parte della popolazione (le vittime furono tra le 3.000 e le oltre 4.000). Successivamente si diresse verso il castello, dove si era rifugiato con le milizie superstiti Sergianni III Giovanni Caracciolo, 4\u00ba duca di Melfi, che vista l'inutilit\u00e0 della resistenza, per salvarsi la vita decise di arrendersi. Con lui termin\u00f2 il feudo della famiglia Caracciolo, che durava dal 1418.\nLa citt\u00e0, saccheggiata e bruciata, fu abbandonata per mesi e si dovette ricorrere a speciali incentivi per ripopolarla; vennero emessi due editti: uno che invitava le popolazioni di citt\u00e0 limitrofe a ripopolarla ed un secondo che esentava la citt\u00e0 di Melfi, per la sua fedelt\u00e0 agli Aragonesi, al pagamento delle tasse per 12 anni. A tal proposito va ricordata la processione della Pentecoste che alle prime luci del mattino vede la popolazione recarsi in montagna presso la \"chiesa dello Spirito Santo\", in ricordo della fuga dei melfitani per trovare scampo nei boschi del Vulture, e il loro ritorno in citt\u00e0 dopo la riconquista da parte degli Aragonesi e la cacciata degli Angioini.\nCon l'editto del sovrano spagnolo, a Melfi si stanziarono varie popolazioni provenienti da zone limitrofe e una colonia di Koronei albanesi che si insediarono in una zona totalmente distrutta dai francesi, che prender\u00e0 il nome di \"Chiuchiari\", da colui che guid\u00f2 questa migrazione, Capitan Kiukieri. Nel 1597 i Koronei, a seguito di divergenze religiose con il vescovo Deodato Scaglia, lasciarono Melfi per emigrare a Barile, ricongiungendosi ad altre famiglie della loro stessa provenienza.\nI Vaccaro.\nParallelamente all'arrivo degli angioini, giunse a Melfi una delle pi\u00f9 potenti famiglie della zona, i Vaccaro, provenienti da Lavello. Arrivarono con l'intenzione di predominare sulle ricche famiglie melfitane come i Malamerenda, i de Grusa e gli Arese, che, ovviamente, fecero di tutto per non consentirlo. Nel parlamento del 1291 nessuno del partito dei Vaccaro venne eletto alle maggiori cariche cittadine e la famiglia foment\u00f2 una protesta popolare contro gli eletti. I Malamerenda furono la famiglia pi\u00f9 ostile nei confronti dei Vaccaro e tra i sostenitori delle due fazioni ci furono lotte violente. La scintilla fu l'uccisione del giudice Francesco de Grusa, attribuita ai Vaccaro, che rimasero impuniti essendo protetti dal re Roberto d'Angi\u00f2, cavandosela con una sanzione pecuniaria.\nI de Grusa, con il supporto dei Malamerenda e degli Arese, giurarono vendetta. Il bersaglio principale fu Pasquale Vaccaro, esponente illustre della famiglia, ma, essendo protetto da uomini armati, le famiglie melfitane assoldarono un killer per uccidere il suo giovane nipote, anche lui di nome Pasquale, che aveva circa 10 anni. Il sicario ammazz\u00f2 il fanciullo mentre usciva dalla casa del suo maestro di scuola. Tutto ci\u00f2, ovviamente, caus\u00f2 la reazione dei Vaccaro che incitarono la popolazione di Melfi contro i mandanti dell'omicidio. Venne innescata una vera e propria guerra civile: le case dei de Grusa, dei Malamerenda e degli Arese vennero assaltate e saccheggiate, costringendoli ad abbandonare Melfi, e i loro uomini armati furono massacrati ed altri vennero catturati e poi afforcati.\nEstirpato il potere delle tre famiglie melfitane, fu costituita la nuova amministrazione di Melfi, composta da persone mandate dai Vaccaro. Ci\u00f2 non era visto di buon occhio dal re Roberto d'Angi\u00f2, il quale non volle che un qualsiasi cittadino potesse proclamarsi capo della citt\u00e0 ma, allo stesso tempo, non desiderava che i melfitani si ribellassero, avendo giurato fedelt\u00e0 al governo costituito dalla famiglia lavellese. Raggiunto un compromesso, il sovrano nomin\u00f2 sua moglie Sancha d'Aragona contessa di Melfi e, successivamente, le concesse anche il territorio di Venosa e Potenza.\nI Doria e la crisi economica.\nA seguito di questi eventi, terminata la guerra tra angioini e aragonesi, la citt\u00e0 perse definitivamente importanza. Il 20 dicembre 1531, il re aragonese Carlo V confisc\u00f2 a Caracciolo il Principato di Melfi e lo assegn\u00f2 prima a Filiberto di Chalons e poi, con l'aggiunta di 25.000 scudi al nobile genovese Andrea Doria, onorato dal sovrano per aver combattuto con successo per la sua causa e sostenuto le spese per l'allestimento dell'esercito.\nCon il governo dei Doria, Melfi visse una condizione di emarginazione sempre pi\u00f9 irreversibile. Il ceto basso dovette subire un'enorme pressione fiscale sui beni di prima necessit\u00e0, sulla produzione e circolazione di merci, sugli immobili e sui dazi. I Doria restarono signori di Melfi fino alla fine del sistema feudale e mantennero propriet\u00e0 e latifondi fino alla riforma agraria degli anni cinquanta.\nDa quel periodo in poi la citt\u00e0 conobbe un consistente declino che dur\u00f2 per secoli, il commercio andava scemando e gli investimenti privati e pubblici divennero sempre pi\u00f9 rari. Il tutto venne aggravato dalla grande depressione economica del XVII secolo che colp\u00ec l'intera area del Mediterraneo, ove Turchi, Saraceni e Spagnoli mantenevano ben saldi i propri domini. La depressione port\u00f2 a Melfi agitazioni sociali, come nel 1728 quando la citt\u00e0 insorse contro la gabella della farina e nel 1831 per sollecitare la quotizzazione delle terre demaniali. Nel 1851, la citt\u00e0 subisce un violento terremoto alle ore 2:30 pomeridiane, che provoc\u00f2 circa 700 morti e 200 feriti.\nIl brigantaggio.\nCon l'unit\u00e0 d'Italia, Melfi, come tutta la Basilicata ed il sud Italia in genere, non vide alcun miglioramento economico-sociale, sprofondando sempre pi\u00f9 in uno stato di grave povert\u00e0 ed isolamento. Una delle conseguenze di questo degrado fu il brigantaggio, a quel tempo largamente diffuso nell'intero meridione. Il 15 aprile 1861, Melfi (come tutta la zona del Vulture) fu conquistata dalle bande capeggiate da Carmine Crocco, che sbaragli\u00f2 le guarnigioni sabaude in poco tempo e fu accolto trionfalmente dalla popolazione locale. Tuttavia alcuni ricordano tristemente l'arrivo di Crocco per la crudelt\u00e0 inflitta al sacerdote Pasquale Ruggiero, ucciso e barbaramente mutilato il 1\u00ba maggio 1861. Nella sua casa paterna, nelle vicinanze della Porta Venosina, fu eretta nel 1901 una lapide che ricorda la tragedia.\nTra i briganti di Melfi si distinsero Domenico \"Malacarne\" Zappella, capo dell'omonima banda Malacarne affiliata a Carmine Crocco, e Michele Schir\u00f2, un contadinello che, a soli 13 anni, imbracci\u00f2 le armi seguendo la \"banda Casaletta\" e dopo che il suo capo venne ucciso, prosegu\u00ec la sua attivit\u00e0 compiendo ruberie e ricatti, fino a quando non fu catturato dalla polizia. A Melfi trovarono la morte i briganti Giuseppe Schiavone, Giuseppe Petrelli e Aniello Rendina, fucilati il 28 novembre 1864 dai bersaglieri.\nI tre furono catturati dopo che Rosa Giuliani, ex convivente di Schiavone, fece scoprire alla Guardia Nazionale la masseria in cui si nascondeva il brigante. I motivi che portarono a ci\u00f2 furono il tradimento e l'abbandono di Schiavone per un'altra donna, Filomena Pennacchio, anch'ella brigantessa. Ben presto i flussi migratori verso le Americhe peggiorarono ulteriormente la situazione. Il 19 luglio 1868 nacque a Melfi Francesco Nitti, presidente del consiglio tra il 1919 ed il 1920, nonch\u00e9 pi\u00f9 volte ministro e (assieme al rionerese Giustino Fortunato), uno dei fautori lucani del cosiddetto meridionalismo.\nDal terremoto del 1930 ad oggi.\nIl terremoto del Vulture del 23 luglio 1930, che colp\u00ec le province di Avellino e Potenza (provocando la morte di 1404 persone in entrambe le provincie), ebbe effetti devastanti su Melfi, essendo stato il comune del Vulture maggiormente danneggiato, sia per quanto riguarda le perdite di vite umane e sia per i danni al patrimonio della citt\u00e0. Molti monumenti, palazzi, chiese e conventi vennero rasi al suolo dal sisma e non vennero mai pi\u00f9 ricostruiti, a parte la Cattedrale che necessit\u00f2 di un massiccio restauro. La continuit\u00e0 delle mura urbane venne interrotta dopo secoli, con la demolizione della \"Porta del Bagno\" (detta \"del Mercato\"), e la creazione di un varco per l'asportazione delle rovine, che andarono a colmare in parte il prospiciente \"Vallone di Capograsso\" dove poi fu ricavata la \"Villa comunale\".\nDopo la seconda guerra mondiale, la riforma agraria port\u00f2 un piccolo miglioramento economico ma l'effetto sortito dur\u00f2 per poco tempo, a causa delle emigrazioni verso il nord Italia ed il nord Europa negli anni cinquanta e sessanta. Dopo un periodo infausto durato per secoli, Melfi inizi\u00f2 ad intravedere uno spiraglio di luce sul finire degli anni ottanta, con l'arrivo della Barilla nel 1987 e poi dell'area industriale \"SATA\" nella sua frazione San Nicola nel 1993, ove venne installato un grande stabilimento FIAT. Sin dal 1866 Melfi e i comuni vicini hanno chiesto l'istituzione di una provincia autonoma dal quella di Potenza di cui fanno parte. La proposta, che dal 1992 \u00e8 avallata dal parere favorevole del Consiglio regionale dalla Basilicata, dal 1957 \u00e8 stata pi\u00f9 volte portata in Parlamento. I primi disegni di legge per l'istituzione della provincia di Melfi risalgono al 1957 ad opera dei senatori Ciasca e Schiamone.\nNel corso degli anni settanta alle proposte presentate dai parlamentari lucani si accompagn\u00f2 un largo movimento di opinione nel territorio che culmin\u00f2 in occasione delle elezioni nel 1978 quando numerose schede elettorali vennero annullate mediante l'apposizione di un adesivo con la scritta \"Melfi provincia\". Numerose furono anche le proposte degli anni successivi, fino a quella del 2006 presentata dai senatori Viceconte e Taddei. Un decreto legge passato all'esame di Camera dei Deputati e Senato potrebbe consentire alla citt\u00e0 e alle zone limitrofe ulteriore sviluppo economico e culturale. A Melfi (in particolare nella frazione di Foggiano) \u00e8 stato girato il film \"Io non ho paura\" (2003) che vinse il David di Donatello 2004 per il miglior direttore della fotografia."}
{"id": "2046080", "revid": "2184720", "url": "https://it.wikipedia.org/wiki?curid=2046080", "title": "Rotolando verso sud", "text": "Rotolando verso sud \u00e8 un singolo del 2005, terzo estratto da \"L'uomo sogna di volare\", il sesto album della rock band Negrita. Oltre a contenere l'omonimo brano, \u00e8 presente un altro brano tratto dall'album \"L'uomo sogna di volare\", \"Alzati Teresa\" e il making of del videoclip del precedente singolo \"Greta\".\n\u00c8 sicuramente la loro canzone pi\u00f9 famosa, tanto da diventare tormentone dell'estate 2005, portando un grande successo in tutta Italia. Questo brano \u00e8 stato aggiunto anche alla compilation Rossa del Festivalbar 2005.\nIl video.\nIl video musicale di \"Rotolando Verso Sud\" \u00e8 stato girato a Rio de Janeiro in Brasile, la regia \u00e8 di Paolo Soravia e Alessio Pizzicannella. Il video mostra i componenti del gruppo che si trovano in un fuoristrada e girano per le strade e i mercati di Rio cantando. Durante il loro cammino, vengono alternate immagini dove il gruppo si ferma in strade, foreste, spiagge, parchi, mercati, e cantano tra la gente del posto. Vengono mostrate riprese anche del Cristo Redentore con i cantanti del gruppo."}
{"id": "2046082", "revid": "1718925", "url": "https://it.wikipedia.org/wiki?curid=2046082", "title": "Talpa caeca", "text": "La talpa cieca (\"Talpa caeca\" ) \u00e8 un mammifero insettivoro della famiglia dei Talpidi.\nDistribuzione.\nCon quattro sottospecie (\"Talpa caeca augustana\", \"Talpa caeca caeca\", \"Talpa caeca hercegovinensis\" e \"Talpa caeca steini\") la specie \u00e8 diffusa su Alpi, Appennini e Balcani fino al Monte Olimpo in Grecia, mentre la sua presenza in Tracia ed Asia Minore \u00e8 stata segnalata ma rimane molto dubbia: le popolazioni iberica e caucasica in precedenza ascritte a questa specie sono state recentemente riclassificate ed elevate al rango di specie a s\u00e9 stanti, rispettivamente coi nomi di \"Talpa occidentalis\" e \"Talpa minima\". In Italia sono presenti tutte le sottospecie ad eccezione di \"hercegovinensis\": la sottospecie nominale \u00e8 diffusa lungo tutti gli Appennini fino al massiccio del Pollino, mentre le altre due sottospecie colonizzano l'arco alpino occidentale, fra Lombardia e Liguria.\nPredilige i suoli umidi e non eccessivamente caldi, tanto che la si trova anche ad oltre 2500 m d'altezza, dove il suolo \u00e8 ricoperto dalla neve per gran parte dell'anno: spesso la si trova in zone nei pressi di boschetti di latifoglie. Degno di nota il fatto che la maggior parte degli avvistamenti di esemplari di questa specie sono stati fatti in pendii rivolti verso nord.\nDescrizione.\nDimensioni.\nMisura fino a 13\u00a0cm, per un peso di poco meno di cento grammi.\nAspetto.\nIl pelo \u00e8 di colore nero lucido e non ha un verso: ha un aspetto lucido e sericeo. Le zampe ed il muso sono glabri e di colore carnicino, quest'ultimo in particolare ha la punta rossiccia ed \u00e8 munito di sensibili vibrisse: inoltre, in proporzione alle dimensioni del corpo il muso (cos\u00ec come la coda) \u00e8 pi\u00f9 lungo rispetto all'affine \"Talpa europaea\". Le due specie differiscono inoltre per le dimensioni generalmente inferiori di \"T. caeca\", che ha anche labbra coperte di radi peli bianchi invece che grigi come in \"T. europaea\" e zampe pi\u00f9 incassate nel corpo, che ha fisionomia pi\u00f9 snella. Il metodo pi\u00f9 sicuro per distinguere le due specie, tuttavia, sta nell'osservare la chiostra dentaria: gli incisivi superiori di \"T. caeca\", infatti, sono pi\u00f9 larghi rispetto a quelli di \"T. europaea\", mentre i molari superiori presentano sempre mesostilo bifido.\nDeve il nome comune, cos\u00ec come quello scientifico, al fatto che la palpebra \u00e8 praticamente saldata sui piccolissimi occhi: in corrispondenza della pupilla, la pelle \u00e8 forata da un condotto obliquo ed assai sottile, che non pu\u00f2 essere chiuso, e attraverso il quale l'occhio non \u00e8 visibile.\nBiologia.\nA causa delle abitudini di vita ipogee della specie e degli \"habitat\" piuttosto impervi che colonizza, mancano ancora studi approfonditi sul suo ciclo vitale: \u00e8 infatti la meno studiata delle tre specie di talpa presenti in Italia. Si presume, tuttavia, che questi animali abbiano abitudini non eccessivamente dissimili da quelle delle altre due specie. Pare avere una predilezione alimentare per i lombrichi."}
{"id": "2046084", "revid": "119992397", "url": "https://it.wikipedia.org/wiki?curid=2046084", "title": "Ipogonadismo ipogonadotropo", "text": " \nPer ipogonadismo ipogonadotropo, in campo medico, si intende una condizione a carattere ereditario dove si riscontra ipogonadismo di tipo secondario.\nEziologia.\nLe cause sono da ricercarsi nei deficit Ipotalamo/Ipofisari, per scarsa o assente produzione o per alterazioni strutturali (come nella maggior parte dei casi) di GnRH e gonadotropine. Talvolta a determinare l'ipogonadismo ipogonadotropo sono mutazioni a carico del recettore dell'LH. Ecco perch\u00e9 i livelli di LH possono anche risultare normali in questi casi (l'ormone c'\u00e8 ma \u00e8 non funzionante).\nSintomatologia.\nLa malattia si evidenzia gi\u00e0 nei primi mesi di vita del bambino mostrando criptorchidismo, sincinesie, deficit a livello uditivo, nistagmo orizzontale, ritardo mentale.\nPatologie associate.\nSi \u00e8 riscontrata tale disfunzione in persone affette da diabete, dove sembra vi sia una correlazione con l'obesit\u00e0 dei soggetti.\nAnche nella sindrome di Kallman vi \u00e8 la medesima condizione.\nTerapia.\nIl trattamento consiste nella somministrazione di farmaci quali il testosterone, fattore di liberazione dell'LH per trattare la spermatogenesi."}
{"id": "2046098", "revid": "204012", "url": "https://it.wikipedia.org/wiki?curid=2046098", "title": "Nistagmo orizzontale", "text": ""}
{"id": "2046102", "revid": "181699", "url": "https://it.wikipedia.org/wiki?curid=2046102", "title": "Fantasia Wanderer", "text": ""}
{"id": "2046107", "revid": "287204", "url": "https://it.wikipedia.org/wiki?curid=2046107", "title": "Errore congiuntivo", "text": "In filologia lerrore congiuntivo \u00e8, con l'errore separativo, uno degli errori significativi, la cui ricerca \u00e8 una delle procedure fondamentali del Metodo di Lachmann. \nLa definizione pi\u00f9 nota di errore congiuntivo \u00e8 stata fornita da Paul Maas:\nNel metodo lachmanniano, un errore congiuntivo comune a tutti i codici di una determinata opera, \u00e8 sufficiente e necessario a provare l'esistenza di un archetipo all'origine della tradizione manoscritta."}
{"id": "2046108", "revid": "287204", "url": "https://it.wikipedia.org/wiki?curid=2046108", "title": "Straight from the Heart (Bryan Adams)", "text": "Straight from the Heart \u00e8 una power ballad registrata da Bryan Adams nel febbraio 1983 ed estratta come primo singolo dall'album \"Cuts Like a Knife\".\nIl singolo fu il primo di Adams a raggiungere la top ten nella \"Billboard Hot 100\", arrivando fino alla decima posizione.\nLa canzone era stata originariamente registrata da Ian Lloyd tre anni prima, nel 1980, per l'album \"Third Wave Civilization\".\nIn seguito fu registrata una cover del brano anche da Bonnie Tyler nell'album \"Faster Than the Speed of Night\" del 1983."}
