{"id": "2055703", "revid": "1543377", "url": "https://it.wikipedia.org/wiki?curid=2055703", "title": "Circus (singolo Britney Spears)", "text": "Circus \u00e8 un singolo della cantante statunitense Britney Spears, estratto come secondo singolo dall'omonimo album \"Circus\" il 2 dicembre 2008 dall'etichetta discografica Jive. \u00c8 stata scritta e prodotta da Dr. Luke e co-prodotta da Benny Blanco.\n\"Circus\" \u00e8 stato annunciato come secondo singolo dal sito ufficiale della Spears il 31 ottobre 2008 ed \u00e8 stato pubblicato il 2 dicembre 2008, giorno del ventisettesimo compleanno dell'artista. \"Circus\" \u00e8 divenuto il decimo miglior singolo del 2009 vendendo 5,5 milioni di copie in tutto il mondo.\nIl video agli MTV video music awards ha ricevuto 5 nomination: \"miglior direzione, miglior direzione artistica, miglior modifica, miglior coreografia e miglior cinematografia.\"\nVideo musicale.\nStando a quanto rilevato dal sito \"Mtv.com\", il video musicale, sarebbe stato trasmesso per la prima volta durante la settimana dell'uscita statunitense dell'album \"Circus\", ossia nella settimana del 2 dicembre. Tuttavia, l'uscita ufficiale del video \u00e8 stata rimandata al 14 dicembre 2008 su \"Music Box\". La premi\u00e8re del video \u00e8 avvenuta il 12 dicembre su Total Request Live. Alcune scene del backstage, con alcuni momenti delle riprese, sono state inserite nel promo per il documentario \"\", in onda per la prima volta negli Stati Uniti il 30 novembre 2008.\nIl regista del video \u00e8 Francis Lawrence, che ha gi\u00e0 lavorato con la popstar Britney per il video di \"I'm a Slave 4 U\". Nel video, la cantante si trova in un circo (come da titolo della canzone) dove interpreta se stessa, in ambienti e luoghi differenti, supportata da molti ballerini con i suoni della musica fin dalla prima scena.\nIl video presenta l'artista in veste di direttrice d'un circo, seguita da un corpo di ballerini o circondata da luci soffuse. Inizia con la Spears che si profuma e si mette una collana e due orecchini di Bulgari, per poi alzarsi e dirigersi in un corridoio illuminato da due ali di luci invadenti. Mentre si avvia, un'altra Britney canta davanti ad un tendone color rosso rubino con un enorme faro davanti, e un cappello con cui esegue delle movenze. La Britney iniziale si mette fra i ballerini ed inizia la sua parte, e si avvia verso una piattaforma da dove, coordinata dagli astanti, eseguir\u00e0 il primo ritornello vestita d'una giacca nera da domatore e un cappello nero. Se ne va e continua con pose ammiccanti su un palco di show, con un vestito trasparente ed una frusta, eseguendo anche il \"bridge\" della canzone con un vestito dorato, i capelli biondi e ondulati, sotto una pioggia dorata di scintille. Il secondo ritornello la vede ballare con il vestito trasparente con dei ballerini al seguito, dove Britney fa da vertice, e dietro le persone ci sono dei fuochi che divampano. Intanto, lei asseconda e seduce gli stessi ballerini per poi trovarsi, nell'ultimo challiance, vestita con la giacca nera dell'inizio insieme agli uomini del circo, sulla piattaforma iniziale. Elefanti e mangiatori di fuoco si muoveranno in modo intermittente, mentre la giovane prende un bastone e lo pianta sul terreno. L'ultima scena ritrae Britney davanti al tendone, che sorride mentre abbassa il cappello.\nIl video \u00e8 stato certificato da VEVO il 2 settembre 2014 per aver raggiunto le 100 000 000 di visualizzazioni.\nCuriosit\u00e0.\nLa canzone \u00e8 stata inserita nel videogioco musicale \"Just Dance 2016\"."}
{"id": "2055707", "revid": "767487", "url": "https://it.wikipedia.org/wiki?curid=2055707", "title": "Clorofillina", "text": "La clorofillina \u00e8 un derivato della clorofilla dove il magnesio \u00e8 sostituito dal rame; sotto forma di sale sodico, \u00e8 solubile in acqua.\nImpieghi.\nViene impiegata come additivo alimentare e nell'ambito della medicina alternativa.\nLa clorofillina \u00e8 un ingrediente attivo in numerose medicine assunte oralmente, destinate a ridurre odori associati a incontinenza, colostomie e simili procedure mediche, come anche generali odori del corpo.\nSi pu\u00f2 inoltre trovare in tipici preparati, utili sia per le terapie che per ferite o scottature.\n\u00c8 inoltre un colorante, conosciuto con il numero E141."}
{"id": "2055708", "revid": "1543377", "url": "https://it.wikipedia.org/wiki?curid=2055708", "title": "Lago Crater", "text": "Il lago Crater (in lingua Klamath: \"Giiwas\") \u00e8 un lago vulcanico situato nell'Oregon centro-meridionale, negli Stati Uniti nord-occidentali. Oltre a costituire l'attrattiva principale del parco nazionale omonimo, \u00e8 famosa per il suo colore blu intenso e per la limpidezza delle sue acque. Il lago riempie in parte una caldera vasta quasi 655 m che si form\u00f2 circa 7.700 (\u00b1 150) anni fa per via del crollo del monte Mazama. Non vi sono fiumi emissari o immissari, se si eccettua il fiume Wood che si origina tramite infiltrazioni sotterranee; l'evaporazione \u00e8 compensata da piogge e nevicate in misura tale che la quantit\u00e0 totale di acqua viene sostituita ogni 250 anni. Con una profondit\u00e0 di 594, il lago \u00e8 il pi\u00f9 profondo negli USA. Nella classifica mondiale, appare al nono posto per profondit\u00e0 massima e terzo per profondit\u00e0 media.\nIl Crater presenta due piccole isole: la Wizard, situata vicino alla sponda occidentale del lago e che si presenta sotto forma di un cono di scorie di circa 128 ettari, e Phantom Ship, un pilastro di roccia naturale vicino alla costa meridionale.\nDal 2002, \u00e8 entrata in vigore una delle targhe di immatricolazione emesse dallo stato dell'Oregon che ritraeva il lago Crater ed \u00e8 stata utilizzata in alcune occasioni per pubblicizzare il parco nazionale del lago Crater. Nel 2005, il lago Crater, insieme all'isola di Wizard, Hillman Peak e The Watchman, furono riportate sul retro di un quarto di dollaro nella serie dei 50 State Quarters come scelto per rappresentare lo stato dell'Oregon.\nIl lago e le aree del parco circostante offrono molte attivit\u00e0 ricreative, tra cui trekking, ciclismo, possibilit\u00e0 di munirsi di racchette da neve, pesca e sci di fondo; durante l'estate, campeggi e rifugi in situ sono aperti ai visitatori.\nGeografia fisica.\nIl lago Crater si trova nella contea di Klamath, a circa 97 km a nord-ovest del capoluogo della contea di Klamath Falls e quasi 130 a nord-est della citt\u00e0 di Medford.\nNel giugno 1853, John Wesley Hillman divenne il primo esploratore non nativo americano a riferire di aver avvistato il lago, da lui chiamato \"Deep Blue Lake\". Lo specchio d'acqua and\u00f2 poi rinominato almeno tre volte, in primis come Blue, in secundis Majesty e, solo pi\u00f9 tardi, ricevette la denominazione attuale.\nIdrografia.\nIl lago \u00e8 largo 8x9,7 km, con un margine della caldera che varia in elevazione da 2.100 a 2.400 m e una profondit\u00e0 media dello specchio d'acqua di 350 m. Quella massima \u00e8 stata confermata a 594 m, ma i dati variano leggermente a seconda degli strumenti utilizzati per la misurazione e, soprattutto, delle condizioni climatiche in corso quando le rilevazioni vengono effettuate. Se si tiene in considerazione la sola profondit\u00e0 massima, il Crater \u00e8 il bacino pi\u00f9 profondo degli Stati Uniti, il secondo del Nord America (dopo il Grande Lago degli Schiavi in Canada) e il nono del mondo. In altre classifiche, il Crater viene spesso indicato al settimo posto, ma ci\u00f2 a patto che si escludano il lago Vostok in Antartide, che si trova a circa 3800 m di ghiaccio, e il recente scandaglio del lago O'Higgins/San Mart\u00edn, situato lungo il confine tra l'Argentina e il Cile.\nIl direttore del Crater Lake Institute e limnologo Owen Hoffman afferma che \"il Crater \u00e8 il pi\u00f9 profondo, se si fa riferimento alla profondit\u00e0 media tra i laghi i cui bacini sono interamente sopra il livello del mare. Le profondit\u00e0 medie dei laghi Bajkal e Tanganica sono maggiori del lago Crater; tuttavia, entrambi hanno bacini che si estendono sotto il livello del mare\".\nClima.\nIl Crater presenta un clima subartico, con il raro tipo di estate secca (classificazione di K\u00f6ppen \"Dsc\") a causa della sua elevata altitudine e, come in tutto l'Oregon, della forte influenza nei mesi caldi dell'anticiclone delle Hawaii. In estate il clima \u00e8 mite e secco, mentre in inverno diventa freddo e la potente influenza del ciclone aleutino genera enormi nevicate, con una media di 12,83 m all'anno e una copertura nevosa massima media pari a 3,53 m. Questa neve di solito non si scioglie fino a met\u00e0 luglio e consente la formazione di ghiacciai consistenti sulle montagne adiacenti. Nell'inverno del 1949/1950 caddero fino a 22,48 m di neve, ma non si possono tralasciare i 4,88 m durante il 1981/1982. La nevicata giornaliera pi\u00f9 abbondante ammontava a 94 cm, avvenuta il 28 febbraio 1971; 51 cm si depositarono sia a giugno che a settembre. Del gelo intenso \u00e8 possibile anche in estate. Le temperature superficiali del lago variano tra l'1 e i 19 \u00b0C. Nei mesi caldi, la temperatura del lago si attesta in media tra i 10 e i 16 \u00b0C.\nGeologia.\nIl monte Mazama, facente parte dell'arco vulcanico delle Cascate e costituito principalmente da andesite, dacite e riodacite, esiste da almeno 400.000 anni. La caldera \u00e8 stata generata da una massiccia eruzione vulcanica avvenuta tra 8.000 e 6.000 anni fa, la quale indusse il cedimento del monte Mazama. Circa 50 km\u00b3 di riodacite si riversarono in occasione di quell'evento e, da quel momento, tutte le eruzioni su Mazama si limitarono a coinvolgere la caldera.\nLe eruzioni di lava in seguito generarono una piattaforma centrale, l'isola di Wizard, il cono Merriam e altre caratteristiche vulcaniche pi\u00f9 piccole, tra cui un duomo di riodacite che alla fine comparve in cima alla piattaforma centrale. Sedimenti e detriti dovuti a smottamenti coprirono anche il fondo della caldera.\nAlla fine, la caldera si raffredd\u00f2, permettendo alla pioggia e alla neve di accumularsi e formare un lago. Le frane dal bordo della stessa successivamente formarono gruppi di detriti e sedimenti di torbiditi sul fondale del lago. Le fumarole e le sorgenti calde risultavano comuni e rimasero assai attive nel corso di diversi millenni. Inoltre, dopo qualche tempo, le pendici del bordo della caldera del lago pi\u00f9 o meno si stabilizzarono, i torrenti diedero di nuovo vita a un sistema di drenaggio radiale sulla montagna e fitte foreste cominciarono a rivegetare il paesaggio arido. Si stima che siano stati necessari circa 720 anni per riempire il lago fino all'attuale profondit\u00e0. Tale processo si verific\u00f2 durante un periodo in cui il clima prevalente era meno umido di quello attuale.\nAlcune attivit\u00e0 idrotermali permangono lungo il fondale, suggerendo che, in un momento imprecisato in futuro, il Mazama potrebbe eruttare ancora una volta.\nEcologia.\nDal momento che il crollo del monte Mazama a causa di un'eruzione vulcanica origin\u00f2 il Crater, nessun pesce abit\u00f2 il lago fino a quando William G. Steel decise di rilasciarli nel 1888 per consentire la pesca. L'allevamento regolare continu\u00f2 fino al 1941, quando fu evidente che le specie ittiche si potessero riprodurre senza la necessit\u00e0 dell'intervento umano. In origine, erano presenti sei variet\u00e0, ma solo due sono sopravvissute: il salmone rosso (\"Oncorhynchus nerka\") e la trota iridea (\"Oncorhynchus mykiss\"), ovvero quelle presenti in maggiore numero. La pesca continua ad essere permessa perch\u00e9 in fondo le specie ittiche non sono autoctone del lago.\nIl lago Crater \u00e8 anche noto per il cosiddetto \"Old Man of the Lake\", un albero a grandezza naturale che ora \u00e8 un ceppo che oscilla verticalmente nel lago da oltre un secolo. La bassa temperatura dell'acqua ha rallentato la decomposizione del legno, rendendo dunque maggiore la sua longevit\u00e0.\nNel 1987, gli scienziati hanno inviato un sommergibile nelle profondit\u00e0 dello specchio d'acqua per ottenere maggiori informazioni sulla geologia del fondale, oltre a ispezionare i campioni di muschio trovati a ben 180 m.\nA causa di diversi fattori unici, principalmente dovuti al fatto che la conca non ha immissari, il Crater vanta acque tra le pi\u00f9 pure al mondo a causa dell'assenza di sostanze inquinanti. Le letture di chiarezza da un disco di Secchi hanno fatto registrare come dato 37 m, un risultato ottimo per un qualsiasi specchio d'acqua naturale. Nel 1997, gli scienziati hanno registrato una chiarezza record di 43 m.\nIl lago ha livelli relativamente alti di sali disciolti, alcalinit\u00e0 totale e con duttilit\u00e0. Il pH medio appare generalmente compreso tra 7 e 8.\nCultura.\nLe trib\u00f9 dei Klamath, i cui racconti tradizionali sostengono che i loro antenati assistettero al crollo del monte Mazama (\"giiwas\" nella lingua locale) e alla formazione del Crater, considerano il lago come una delle \"dimore del Grande Spirito\". Secondo la leggenda dei Klamath, nonostante alcune differenze narrative, la leggenda pi\u00f9 diffusa narra che Llao vide una bella donna dei Klamath, figlia di un capo, e si arrabbi\u00f2 quando questa rifiut\u00f2 l'offerta dell'immortalit\u00e0 in cambio della sua mano. La divinit\u00e0 emerse dal monte Mazama e scagli\u00f2 del fuoco contro le comunit\u00e0 che vivevano ai suoi piedi. Skell, in piedi sul monte Shasta, cerc\u00f2 di fare quanto poteva per difenderli. Mentre la terra sperimentava terremoti e le rocce cadevano dal cielo, due uomini di buona fede si sacrificarono gettandosi nel cratere per placare la furia del dio. Skell riusc\u00ec in seguito a costringere Llao a tornare nelle viscere del vulcano, poi crollato su di lui. Secondo alcune varianti, Skell schiacci\u00f2 il peso della cima della montagna su Llao. Ne seguirono piogge torrenziali, le quali riempirono il fosso lasciato dal crollo del monte Mazama e generarono il lago Crater.\nI Klamath usavano il lago Crater in occasione di celebrazioni religiose e ricerca di visione, cosa che spesso comportava la scalata delle pareti della caldera e altri compiti pericolosi. Coloro che avevano successo in tali ricerche erano spesso considerati come dotati di maggiori poteri spirituali. Gli eredi delle antiche trib\u00f9 tengono ancora in grande considerazione il Crater come sito spirituale.\nAttivit\u00e0 ricreative.\nSituato 90 km a nord della citt\u00e0 di Klamath Falls e 100 a nord-est di Medford, il Crater pu\u00f2 essere raggiunto dalla US Route 97 a est, a sud-ovest dalla Highway 62 e a nord-ovest dalla 138. Il Crater e i resti del monte Mazama possono essere scorti da Rim Drive, una strada di 53 km che circonda la caldera, l'unica inclusa all'interno del parco nazionale dove sono ammessi i veicoli. Il Garfield Peak Trail, che corre 2,4 km ad est del Crater Lake Lodge, offre panorami da un'altezza di 580 m sopra la superficie del lago, con il monte Shasta a 201 km verso sud. Un altro sentiero si snoda per 4 km dal confine orientale di Rim Drive fino al monte Scott, offrendo vedute dell'Oregon centrale e meridionale anche sulle Three Sisters, situate 130 km a nord del Mazama e del Thielsen. Il sentiero di Cleetwood conduce per 1,6 km lungo il fianco settentrionale del bordo della caldera, raggiungendo infine Cleetwood Cove, dove le gite in barca partono da fine giugno o inizio luglio per tutta la stagione estiva fino all'isola di Wizard. \u00c8 possibile sbarcare su quest'ultima e ammirare il lago da un'altra prospettiva.\nLa balneazione \u00e8 consentita, ma l'unico modo per raggiungere la riva in modo sicuro e legale \u00e8 seguire il sentiero di Cleetwood Cove, da cui \u00e8 possibile accedere alla riva agevolmente. Altre attivit\u00e0 includono la pesca e un giro in barca di 2 ore intorno al lago fornito da un ranger del parco nazionale del lago Crater.\nPoich\u00e9 la regione si trova all'interno di un'area di parco nazionale, \u00e8 vietato raccogliere rocce nelle vicinanze a meno che non si ottenga un permesso. Le strutture del parco si trovano al Rim Village, all'estremit\u00e0 meridionale della caldera. Alloggi e campeggi aperti durante la stagione estiva tra maggio e ottobre. Nessun rifugio, distributore di benzina o area di campeggio rimane aperto da ottobre a fine maggio. Le attivit\u00e0 popolari all'interno del parco includono la possibilit\u00e0 di effettuare ciclismo, pesca, sci alpinismo e corsa con le racchette da neve."}
{"id": "2055710", "revid": "28592", "url": "https://it.wikipedia.org/wiki?curid=2055710", "title": "Caduta dell'URSS", "text": ""}
{"id": "2055711", "revid": "28592", "url": "https://it.wikipedia.org/wiki?curid=2055711", "title": "Segretario del PCUS", "text": ""}
{"id": "2055717", "revid": "28592", "url": "https://it.wikipedia.org/wiki?curid=2055717", "title": "Cimitero dell'isola di San Michele", "text": ""}
{"id": "2055721", "revid": "773636", "url": "https://it.wikipedia.org/wiki?curid=2055721", "title": "Sagrati", "text": ""}
{"id": "2055722", "revid": "287204", "url": "https://it.wikipedia.org/wiki?curid=2055722", "title": "Pomatoschistus norvegicus", "text": "Distribuzione e habitat.\n\u00c8 presente lungo le coste norvegesi e presso le Isole Britanniche. Alcune segnalazioni dal mar Mediterraneo ma la sua presenza e diffusione in questo mare sono da verificare. \nPredilige ambienti sabbiosi con conchiglie e non \u00e8 eurialino.\nDescrizione.\nSimile a tutti gli altri Pomatoschistus ed in particolare a P.minutus da cui pu\u00f2 essere riconosciuto grazie al colore grigiastro chiarissimo e per una macchietta scura sulla prima pinna dorsale presente solo nei maschi. \nLungo al massimo 8 cm."}
{"id": "2055729", "revid": "59529372", "url": "https://it.wikipedia.org/wiki?curid=2055729", "title": "Distillatore", "text": ""}
{"id": "2055730", "revid": "729019", "url": "https://it.wikipedia.org/wiki?curid=2055730", "title": "Vertebroplastica percutanea", "text": "La vertebroplastica percutanea \u00e8 una procedura di radiologia interventistica con la quale vengono trattate le fratture vertebrali patologiche, attraverso l'iniezione di un \"cemento\" biocompatibile nel corpo della vertebra.\nUtilizzi.\nViene utilizzata per trattare le fratture vertebrali dovute a tumore primitivo o metastatico, a osteoporosi o ad angiomi con sintomatologia dolorosa resistente alla terapia tradizionale. Non \u00e8 indicata nelle fratture traumatiche, negli schiacciamenti vertebrali di vecchia data o nelle fratture in cui vi sia il sospetto di infezione (osteomielite).\nProcedura.\nConsiste nell'iniezione, in anestesia locale, di pochi millilitri di polimetilmetacrilato (PMMA), cemento biocompatibile gi\u00e0 da tempo in uso negli interventi ortopedici, attraverso l'introduzione di uno speciale ago metallico nel corpo della vertebra da trattare sotto la guida della TC o della fluoroscopia. Questo cemento, consolidandosi in tempi molto brevi attraverso una reazione chimica in grado di sviluppare calore, determina la scomparsa del dolore e la stabilizzazione della vertebra fratturata.\nLa vertebroplastica, introdotta nel 1984 dal medico francese Herv\u00e9 Deramond, prevedeva tradizionalmente un accesso chirurgico \"a cielo aperto\" alle vertebre da trattare, pertanto necessitava di anestesia totale e di tempi lunghi di degenza e di convalescenza.\nL'accesso percutaneo diretto, attraverso aghi del diametro di 2,5 millimetri, \u00e8 molto meno invasivo e ha completamente soppiantato la tecnica precedente. Attualmente viene eseguito in numerose strutture e costituisce in molti casi un'alternativa al trattamento tradizionale, che prevede un lungo periodo di immobilizzazione (mediante busti o tutori) associato alla terapia antalgica.\nComplicanze.\n\u00c8 possibile che si verifichino piccoli spandimenti di cemento all'esterno del corpo vertebrale e, in casi rari, anche all'interno del canale vertebrale. In circa il 3% dei casi si pu\u00f2 avere una riacutizzazione temporanea del dolore per interessamento delle strutture radicolari. Le complicanze gravi legate alla procedura sono rare (&lt;0,1%) e consistono principalmente nell'embolia polmonare a causa di migrazione del cemento nei vasi polmonari. e nella compressione midollare da migrazione del cemento nel canale vertebrale. L'esperienza dell'operatore e una buona apparecchiatura radiologica di guida sono fondamentali al fine di evitare tali complicanze.\nLa maggior parte di queste complicanze \u00e8 dovuta a un centraggio imperfetto della vertebra da trattare, sotto la guida della sola fluoroscopia. Per questo motivo attualmente si preferisce associare alla guida fluoroscopica degli aghi anche la TAC, che permette la visione delle vertebre in tutte le loro sezioni.\nControindicazioni.\nVi sono alcune controindicazioni alla metodica:"}
{"id": "2055731", "revid": "26891", "url": "https://it.wikipedia.org/wiki?curid=2055731", "title": "Aeroporto del Littorio", "text": ""}
{"id": "2055732", "revid": "110157", "url": "https://it.wikipedia.org/wiki?curid=2055732", "title": "Circondario di Hildesheim", "text": "Il circondario di Hildesheim \u00e8 un circondario (\"Landkreis\") della Bassa Sassonia, in Germania. Comprende 7 citt\u00e0 e 33 comuni. Capoluogo e centro maggiore \u00e8 Hildesheim.\nSuddivisione amministrativa.\nIl circondario di Hildesheim si compone di 6 citt\u00e0, 8 comuni e 5 comunit\u00e0 amministrative (\"Samtgemeinde\"), che raggruppano complessivamente 1 citt\u00e0, 2 comuni mercato e 23 comuni."}
{"id": "2055733", "revid": "466539", "url": "https://it.wikipedia.org/wiki?curid=2055733", "title": "Crisi austro-olandese", "text": "L'espressione Crisi austro-olandese (1781-85) si riferisce da una complessa serie di manovre diplomatiche e militari, messe in opera dall'Imperatore Giuseppe II, fra il 1781 ed il 1785, per affrancare i Paesi Bassi austriaci dai notevoli diritti di ingerenza posseduti dalle Province Unite (allora impegnate nella quarta guerra anglo-olandese), che menomavano assai gravemente la sovranit\u00e0 della casa imperiale. Ottenuto il risultato, Giuseppe II fu libero di dare avvio ad un programma di riforme interne, che provocarono la cosiddetta Rivoluzione del Brabante.\nLa sovranit\u00e0 limitata degli Asburgo d'Austria nei Paesi Bassi.\nGaranzie internazionali ai privilegi dei Paesi Bassi cattolici.\nI Paesi Bassi cattolici passarono agli Asburgo d'Austria, nel 1714, con il Pace di Rastatt (parte della Pace di Utrecht). Questo stesso trattato prevedeva che \"le Comunit\u00e0 e gli Abitanti saranno conservati nel godimento di privilegi, prerogative, costumi, esenzioni, diritti, concessioni, comuni e particolari, incarichi ed uffici ereditari, che essi possedevano\" alla morte di Carlo II di Spagna ovvero, per quei territori ceduti dal Re Sole, al momento di detta cessione. \"Parimenti, i benefici ecclesiastici \u2026 di sorta che nessuno le possa o debba mai minacciare od impedire nel loro possesso o legittima amministrazione\".\nPer soprannumero, un anno pi\u00f9 tardi venne formalizzato il Terzo Trattato della Barriera, con il quale le Province Unite, impegnavano l'Imperatore al totale rispetto degli Stati Provinciali \"per sempre \u2026 senza alcuna innovazione\", dovendo essi decidere \"per il maggior bene della Provincia\" e non dell'Impero, avendo essi potere di veto su \"ogni contribuzione, taglia, carico o imposta o domanda, sotto qualsiasi nome o pretesto che sia\"; che \"tutti i privilegi, tutte le carte generali o particolari, tutte le giurisdizioni secolari, superiori od inferiori, saranno mantenute in tutta la loro estensione\", per finire specificando che l'Imperatore avr\u00e0 la bont\u00e0 di giurare agli Stati Provinciali l'osservanza dei diritti, franchigie, libert\u00e0, privilegi, carte, costumi, usi e prerogative \u2026 come si trovavano dopo la riunione' ai suoi stati.\nLe fortezze della 'Barriera'.\nLo stesso Terzo Trattato della Barriera impegnava, per giunta, gli Asburgo a riconoscere alle Province Unite il diritto di guarnigione (esclusiva o congiunta) in otto delle principali piazzeforti dei Paesi Bassi cattolici. Tale diritto era stato concepito in funzione squisitamente anti-francese, ma non era previsto alcun collegamento fra il persistere di tale minaccia ed il mantenimento delle guarnigioni.\nLa chiusura del porto di Anversa.\nInfine, l'art. XXVI del Terzo Trattato della Barriera imponeva all'Imperatore di accettare che le Province Unite continuassero l'ormai pi\u00f9 che cinquantennale blocco alla navigazione della Schelda, la principale via di comunicazione dei Paesi Bassi cattolici, che serviva i porti di Gand e, soprattutto, Anversa, rovinandone i commerci, a tutto vantaggio dei porti delle Sette Province Unite. Tale gravosa imposizione pesava sulle province cattoliche \"de iure\" sin dall'art.14 del Trattato di M\u00fcnster del 1648 bench\u00e9 il brimo blocco risalisse, addirittura, al 1585.\nIl blocco allo sviluppo commerciale.\nGli Asburgo d'Austria fecero almeno un tentativo di sottrarre quelle loro provincie dall'asservimento olandese: sin dal 1717 Carlo VI fond\u00f2 una 'Compagnia di Ostenda', per farle partecipare ai commerci con le Indie, saltando l'intermediazione olandese.\nIl tentativo, tuttavia, sfidava i vitali interessi delle ancora potenti Province Unite e, per giunta, quelli commerciali dell'Inghilterra. Ne deriv\u00f2 una crisi diplomatica, sostenuta dalle pressioni della Compagnia olandese ed inglese delle Indie Orientali. Mentre troppo distanti erano gli interessi vitali della corte di Vienna. Sicch\u00e9, nel maggio 1727, Carlo VI accett\u00f2 di sospendere la Compagnia, per poi cancellarla. Una conclusione sancita dal cosiddetto Secondo Trattato di Vienna.\nCosicch\u00e9 un ulteriore vincolo internazionale giunse ad aggravare ulteriormente i vincoli allo sviluppo dei Paesi Bassi cattolici.\nAi margini degli interessi della casa d'Austria.\nUn possedimento a sovranit\u00e0 fortemente limitata.\nComplessivamente, quindi, la sovranit\u00e0 degli Asburgo d'Austria era assai limitata. A tutto vantaggio, in particolare, delle Province Unite la cui mano \"si stendeva du una parte del Belgio per tenerlo immobile sotto di s\u00e9 e paralizzarlo in tutte le sue funzioni vitali \u2026 ridotto ad un'esistenza meramente interna, provinciale e comunale\". Con l'aggravante che tutte queste limitazioni erano sancite da trattati internazionali che garantivano a tutte le maggiori potenze europee il diritto formale di intervenire in caso di ogni modifica che fosse: cosicch\u00e9 i 'diritti' delle Province Unite costituivano una sorta di \"servit\u00f9 di diritto pubblico \u2026 esisteva una sorta di rapporto feudale\" fra Olandesi e Belgi.\nIl primo tentativo di scambiare i Paesi Bassi per la Baviera.\nL'apparente impossibilit\u00e0 di sbloccare tale situazione, pose tali territori ai margini dagli interessi della casa imperiale. Talmente ai margini da suggerire a Maria Teresa di accettare una rischiosa proposta di scambio: l'offerta venne, nel 1777, dal nuovo Duca di Baviera, Carlo Teodoro di Wittelsbach, succeduto in quell'anno a Massimiliano III Giuseppe. Questi aveva subito proposto a Vienna di scambiare il trono di Monaco con quello dei Paesi Bassi austriaci, accompagnato da una corona reale che l'Imperatore aveva, certamente, il potere di assegnare.\nTale scambio, per\u00f2, avrebbe significativamente rafforzato il predominio asburgico nella Germania meridionale. Tanto da indurre Federico il Grande ad invocare una minaccia all'equilibrio e alla costituzione dell'Impero, per poi dare inizio alla cosiddetta Guerra di Successione Bavarese (1778-79), conclusa con la Pace di Teschen, che, sostanzialmente, ristabiliva lo \"status quo\".\nL'azione di Giuseppe II contro le Province Unite.\nLa visita di Giuseppe II nei paesi Bassi cattolici.\nTale fallimento, indusse, finalmente, gli Asburgo a porre una rinnovata attenzione alle neglette provincie, per la prima volta dopo il fallimento di Carlo VI. Ci\u00f2 significava, anzitutto, tentare di ridurre i diritti olandesi.\nNel 1781 (appena un anno dopo la morte della madre e predecessore Maria Teresa), l'Imperatore Giuseppe II comp\u00ec un viaggio nei propri domini nei Paesi Bassi cattolici, formalmente in incognito, sotto lo pseudonimo di \"conte di Falkenstein\". Ma la visita di un Imperatore in quelle \"provincie sino ad allora neglette, era qualcosa di nuovo ed imprevisto e la non comune personalit\u00e0 di Giuseppe II rese l'affare ancor pi\u00f9 importante\".\nIl momento pareva propizio, in quanto, sin dal 1780, le Province Unite erano nella, per loro, disastrosa quarta guerra anglo-olandese. Cosicch\u00e9 notevole fu la preoccuazione all'L'Aia allorch\u00e9 giunsero indiscrezioni che testimoniavano una decisa ripresa di iniziativa: l'Imperatore avrebbe dichiarato Ostenda porto franco, annunciato un piano per imporre la riapertura della Schelda, concesso libert\u00e0 di culto ai Protestanti.\nLa denuncia del Trattato della Barriera.\nIl primo passo, tuttavia, riguard\u00f2 la denuncia unilaterale del Terzo Trattato della Barriera. Il 7 novembre 1781 l'ambasciatore degli Stati Generali delle Province Unite a Bruxelles, venne informato che, essendo la barriera divenuta inutile per effetto dell'alleanza fra Austria e Francia, il governo imperiale aveva preso la decisione demolire la maggior parte delle fortezze dei Paesi Bassi cattolici, eccezion fatta per le sole Anversa, Ostenda e Lussemburgo; dalle Province Unite il governo imperiale si aspettava che dessero corrispondenti ordini alle proprie guarnigioni.\nGli Stati Generali dell'Aia dovettero far buon viso a cattivo gioco e, nel gennaio 1782, richiamarono le proprie guarnigioni (circa 6-7\u00a0000 uomini). Una mossa resa necessaria dal conflitto in corso con l'Inghilterra, che venne risentita, quale era, come una profonda umiliazione. Ci\u00f2 bench\u00e9 la storiografia olandese abbia poi cercato di ridurne l'importanza con l'argomento che anche le Province Unite erano, in quel momento, alleate della Francia. Ma in realt\u00e0, ad essere in questione erano le \"servit\u00f9 di diritto pubblico\" olandesi sui Paesi Bassi cattolici, dei quali l'occupazione delle fortezze della barriera costituivano simbolo e strumento.\nUn colpo di mano su alcuni dei forti ancora contestati.\nTanto \u00e8 vero che l'indubbio successo convinse Giuseppe II dell'opportunit\u00e0 di sfruttare ulteriormente la debolezza olandese.\nFra i mercanti di Amsterdam e Rotterdam si sparse il forte timore di una prossima azione per imporre la riapertura della Schelda, con la conseguente, e temutissima, rinascita del porto di Anversa.\nMa l'Imperatore decise di iniziare da un'altra questione aperta: la definizione dei confini fra le due parti dei Paesi Bassi, sui quali i due governi non si erano mai definitivamente intesi. Cominci\u00f2 da una serie di forti di confine che gli Olandesi si erano rifiutati di evacuare: in particolare i forti di St. Donat, St. Paul, and St. Job, che gli Olandesi avevano unito alle fortificazioni di Sluis ai sensi del Secondo Trattato della Barriera, ma, prima di allora, parte dei Paesi Bassi spagnoli. Accadde quindi che, nella notte fra il 3 ed il 4 novembre 1783, un reggimento imperiali uscito da Bruges occup\u00f2 e demol\u00ec questi forti, dopo averne cacciate le guarnigioni olandesi. A marcare la riappropriazione territoriale, un cimitero olandese l\u00ec accanto venne profanato ed i corpi gettati in un vicino stagno.\nA quel punto gli Stati Generali dell'Aia proposero un accomodamento, ma il governo imperiale di Bruxelles, di fronte all'ormai preclara debolezza olandese, non intendeva rinunciare ad alcuna richiesta.\nLa 'guerra della marmitta'.\nLa crisi giunse, quindi ed inevitabilmente, al suo culmine. Nel maggio 1784 Giuseppe II invi\u00f2 agli Stati Generali dell'Aia un Sommario delle pretese (\"Tableau sommaire des pr\u00e9tentions\"), ovvero il rinnovo di tutte le questioni irrisolte: vi venivano ingiunte la cessione di territori nel Limburgo e nelle Fiandre Olandesi, la libert\u00e0 di commercio dai porti belgi con le colonie olandesi. Soprattutto, era pretesa la libera navigazione della Schelda con connessa demolizione dei forti olandesi su quel fiume. Ma che quest'ultimo fosse quello veramente importante, lo chiar\u00ec lo stesso Imperatore, poco pi\u00f9 tardi, dichiarando, di fronte ad un primo rifiuto olandese, che avrebbe rinunciato ad ogni altra pretesa, se gli Stati Generali delle Province Unite avessero consentito a riaprire la navigazione sulla Schelda. Tale pretesa era chiaramente in contrasto con gli esistenti trattati, e non aggirabile con un sofisma quale era stata la demolizione delle fortezze: tanto \u00e8 vero che Giuseppe II la fond\u00f2 esplicitamente sul diritto naturale alla navigazione; un principio che gli stati sono soliti invocare, allorch\u00e9 non possono appoggiarsi ad alcun cavillo giuridico.\nLe Province Unite reagirono con fermezza, non potendo tollerare un'ulteriore grave umiliazione, dopo le due precedenti inferte loro dall'Imperatore e dall'Inghilterra, con l'umiliante e disgraziata guerra anglo-olandese. Perci\u00f2, accantonando mesi di resistenze, e accettarono una penosa pace con la Gran Bretagna, il 20 maggio 1784. Poi riarmarono le proprie poderose fortezze di confine. Cosicch\u00e9, quando il 6 ottobre due convogli imperiali tentarono di forzare il blocco, gli Olandesi furono determinati nel bloccarli al mezzo della Schelda.\nA questo punto, l'Imperatore aveva, finalmente, saggiato quale fosse il vero punto di resistenza olandese. E le due parti accettarono la mediazione della diplomazia francese di Luigi XVI, alleato di entrambe.\nSuccesso di Giuseppe II e suo tentativo di liberarsi dei Paesi Bassi.\nIl secondo tentativo di scambio con la Baviera.\nGiuseppe II, tuttavia, non aveva alcun interesse ad accelerare la conclusione di un accordo: nel complesso, i quattro anni di azioni diplomatiche gli avevano permesso di ridurre di molto le \"servit\u00f9 di diritto pubblico\" vantate dalle Province Unite. N\u00e9 si poteva procedere oltre senza rischiare una grave crisi diplomatica con la Francia. Quindi, nell'ottica opportunistica ed espansionistica dell'Imperatore, era giunto il momento di portare tali miglioramenti all'incasso, rivitalizzando il vecchio piano di scambiare i Paesi Bassi cattolici con la Baviera, una provincia assai pi\u00f9 prossima e preziosa a Vienna.\nLa proposta venne avanzata alla corte di Monaco alla fine del 1784 o all'inizio del 1785. Ancora una volta, si trattava di ottenere un bel pezzo di Baviera da Carlo Teodoro di Wittelsbach, in cambio dei Paesi Bassi austriaci e la corona di \"Re di Borgogna\", all'uopo riesumata. Quale variante, il Ducato di Lussemburgo e la Contea di Namour (con le rispettive, grandi, fortezze) sarebbero stati ceduti alla Francia, per ottenerne il consenso.\nUna chiave di lettura dell'intera azione di Giuseppe II nei Paesi Bassi.\nSignificativamente, Giuseppe II offriva i Paesi Bassi austriaci \"ivi compresi i vantaggi che l'Imperatore era in diritto di aspettarsi dagli Olandesi\". Intendendosi, ovviamente, le cessioni che i delegati delle Province Unite avevano gi\u00e0 promesso al tavolo del negoziato in corso\nUn osservatore attento come il Koch segnala, al proposito, che: \"senza questa precauzione\" [intendi: l'abbattimento dei 'diritti olandesi'] \"lo scambio progettato avrebbe potuto incontrare l'opposizione, tanto delle Province Unite, che degli Stati Provinciali dei Paesi Bassi austriaci\". In effetti, come si vedr\u00e0 d'appresso, le Province Unite avrebbero rinunciato ad ogni diritto di ingerenza nei domini asburgici. E d'altra parte, i successi ottenuti avevano oggettivamente migliorato le condizioni delle province soggette.\nI Paesi Bassi da questione internazionale a questione di politica interna.\nSecondo fallimento dello scambio con la Baviera.\nL'Imperatore si era, quindi, garantito il consenso dei Belgi, il silenzio dell'Aia, e, per soprannumero, il sostegno di San Pietroburgo. Mentre Londra era troppo impegnata a riparare i danni dell'appena perduta guerra d'indipendenza americana, per immaginare il coinvolgimento in una crisi continentale. Quanto a Parigi, questa era in stretta alleanza con Vienna sin dal 1756 ed il principale autore di questa alleanza, il Principe di Kaunitz, godeva ancora di grande influenza a corte. \u00c8 probabilmente per questo che a Luigi XVI venivano offerte due piazzeforti particolarmente preziose, che avrebbero fortemente rinforzato il sistema del \"Pr\u00e9 carr\u00e9\".&gt;\nMancava, soltanto, l'appoggio degli stati dell'Impero e proprio l\u00ec il piano fall\u00ec: Federico il Grande era assai ben conscio della preponderanza che la riunione della Baviera avrebbe dato alla casa d'Austria. Questa volta ricorse ad un'azione diplomatica: il 3 luglio 1785 cre\u00f2, con Sassonia e l'Hannover (il cui monarca era anche re d'Inghilterra, ma qui agiva in qualit\u00e0 di sovrano tedesco) una 'Lega di Principi', cui, di seguito, si unirono l'elettore arcivescovo di Magonza Friedrich Karl Josef von Erthal e 14 altri principi minori.\nCi\u00f2 significava il completo isolamento della casa imperiale nell'Impero. Uno scenario complessivamente troppo rischioso per non indurre Vienna a rinunciare al progettato scambio..\nI Paesi Bassi ai margini della politica estera imperiale.\nA quel punto, la politica estera di Giuseppe II mut\u00f2 decisamente di scacchiere. Se ad occidente ogni iniziativa era stoppata dalla Francia e nell'Impero dalla Prussia, restava comunque aperto il vasto confine sud-orientale, verso l'Impero Ottomano. L\u00ec, per giunta, andavano le mire dell'unica altra potenza disposta a sostenere le mire espansive della corte di Vienna: l'Impero russo di Caterina la Grande.\nQuesto duplice vantaggio, determin\u00f2, si direbbe inevitabilmente, l'Imperatore all'alleanza con Caterina, con tanta convinzione da accettare di venir coinvolto nella guerra austro-russo-turca, cui gli eserciti austriaci seppero dare un fondamentale contributo.\nTrattato di pace con le Province Unite.\nPrima di agire ad oriente, tuttavia, occorreva disimpegnare le truppe dallo scacchiere occidentale: non v'era, quindi, pi\u00f9 ragione per rimandare un accomodamento con le Provincie Unite. Esso venne fissato con il 'Trattato di Fontainebleau', firmato l'8 novembre 1785: le Province Unite mantenevano il blocco della Schelda e ottenevano la rinuncia di Giuseppe II ad ogni residuo diritto su Maastricht. Ma, in compenso, pagavano un riscatto di 9\u00a0500\u00a0000 fiorini, cedevano alcuni forti, accettavano dei confini definitivi.\nFormale cessazione del Trattato delle Barriere.\nSoprattutto, le parti pattuivano all'art.2 che il Trattato di M\u00fcnster del 15 maggio 1648 \"serve da base al presente trattato e tutte le stipulazioni del detto trattato di M\u00fcnster saranno conservate, salvo quanto esplicitamente derogato dal presente trattato\": con esso la Spagna aveva riconosciuto l'indipendenza delle Province Unite, accettato il blocco della Schelda e la perdita delle grandi citt\u00e0 meridionali, quali Breda, Bois-le-Duc e Maastricht. Tuttavia esso non conteneva traccia di quelle limitazioni al libero governo imperiale, poi inserite con il Terzo Trattato della Barriera del 1715 e che cos\u00ec pesantamente limitavano la sovranit\u00e0 dell'imperatore. Per giunta, l'intero Trattato di Fontainebleau veniva garantito dalla Francia che, quindi, implicitamente rinunciava ai diritti attribuitigli dalla Pace di Rastatt.\nInsomma, detto art. 2 cancellava ogni diritto di ingerenza ottenuto dalle Province Unite successivamente al 1648 e, quindi, l'intero apparato del Terzo Trattato della Barriera, che aveva cos\u00ec gravemente menomato la sovranit\u00e0 asburgica. Ora Giuseppe II era libero di introdurre le riforme che avesse desiderato: in questo consisteva il principale, e notevole, risultato raggiunto dalla sua azione diplomatica.\nI Paesi Bassi al centro della politica interna imperiale.\nQuanto ai Paesi Bassi austriaci, se non potevano essere scambiati per la Baviera, essi erano destinati a rimanere nel patrimonio ereditario della Casa d'Austria, al pari di Boemia, Austria, Tirolo, Ungheria e Ducato di Milano. Conseguentemente, essi meritavano di godere delle medesime, radicali, riforme che Imperatore aveva gi\u00e0 introdotto negli altri stati ereditari.\nPeraltro, tale azione era, per la prima volta, possibile, in quanto i Paesi Bassi erano finalmente liberi dal grosso delle 'servit\u00f9 olandesi', con confini riconosciuti e garantiti dal vicino francese. Quindi pienamente soggetti agli Asburgo.\nConseguenze: la Rivoluzione del Brabante.\n\u00c8 dunque come un naturale frutto dell'azione diplomatico-militare degli anni precedenti che debbono essere intese le riforme che l'Imperatore volle introdurre nei Paesi Bassi. N\u00e9 era stato possibile introdurle prima, n\u00e9 sarebbe stato coerente con il sistema imperiale rimandarle a dopo.\nDette riforme, per\u00f2, dettero un risultato ben diverso da quello che Giuseppe II si era prospettato: la forte resistenza degli Stati Provinciali dei Paesi Bassi cattolici, unito alla provebiale intransigenza dell'Imperatore, scatenarono un'assai popolare rivolta, nota come Rivoluzione del Brabante, che provoc\u00f2 la cacciata del governo e dell'esercito imperiale ed un'effimera indipendenza di quelle province."}
{"id": "2055734", "revid": "26891", "url": "https://it.wikipedia.org/wiki?curid=2055734", "title": "Autodromo del Littorio", "text": ""}
{"id": "2055737", "revid": "310914", "url": "https://it.wikipedia.org/wiki?curid=2055737", "title": "Esprit d\u2019escalier", "text": ""}
{"id": "2055741", "revid": "436907", "url": "https://it.wikipedia.org/wiki?curid=2055741", "title": "Come sei bella/Ma cosa \u00e8 stato", "text": "Come sei bella/Ma cosa \u00e8 stato \u00e8 un singolo di Pupo.\nContiene due brani, omonimi del singolo, che verranno inserite nell'album d'esordio del cantante, \"Come sei bella\", pubblicato nel 1977."}
{"id": "2055747", "revid": "31886", "url": "https://it.wikipedia.org/wiki?curid=2055747", "title": "Adenomatous Polyposis Coli", "text": "Il gene Adenomatous Polyposis Coli (APC) codifica per una proteina di 310 kDa, presente sia nel citoplasma che nel nucleo delle cellule coliche ed extracoliche. \u00c8 una \"shuttle-protein\", ovvero una proteina in grado di muoversi tra il nucleo e il citoplasma, propriet\u00e0 conferita dalla presenza di sequenze aminoacidiche che codificano per segnali di localizzazione nucleare (NLSs) e segnali di uscita dal nucleo (NESs).\nStruttura della proteina.\nAPC \u00e8 articolata in molteplici domini che costituiscono un importante snodo di complesse funzioni di segnalazione cellulare. Il sito N-terminale contiene un dominio di oligomerizzazione (in grado di formare oligomeri) e un dominio \"armadillo\" in grado di legare \"ASEF\" (APC-Stimulated guanine nucleotide Exchange Factor). Le zone centrali contengono la regione di legame con la \u03b2-catenina, siti di legame per l'axina e un sito importantissimo che modula negativamente il legame con la \u03b2-catenina. Il dominio C-terminale contiene un sito legante i microtubuli e un sito che lega la proteina oncosoppressore DLG.\nFunzione fisiologica.\nAPC \u00e8 il fulcro della via di segnalazione denominata \"wingless/wnt\".\nLa principale funzione della APC \u00e8 modulare i livelli citoplasmatici di \u03b2-catenina, proteina in grado di migrare nel nucleo e attivare complessi proteici di trascrizione detti TNA (trascrizione di cMyc e ciclina D1) . Tuttavia, la migrazione nucleare dei complessi di catenina \u00e8 possibile se la sua concentrazione citoplasmatica \u00e8 sufficientemente elevata. \nIn condizioni \"normali\", APC \u00e8 legata a CKI (caseina chinasi 1) e GSK3 (glicogeno sintasi 3 \u03b2-chinasi) (proteine citoplasmatiche); questo grande complesso enzimatico \u00e8 in grado di fosforilare la \u03b2-catenina che, cos\u00ec \"marcata\", viene ubiquitinata e destinata dunque alla degradazione attraverso il proteasoma. \nSe il fattore wnt si lega al suo complesso recettoriale, si ha inattivazione delle propriet\u00e0 chinasiche correlate con l'APC, con accumulo di \u03b2-catenina che non viene destinata al proteasoma. Questo provoca crescita cellulare.\nRuolo in patologia.\nAlterazioni del gene APC sono direttamente connesse con quadri patologici quali la poliposi adenomatosa familiare e il carcinoma del colon-retto. In effetti, il gene APC presenta un punto debole che \u00e8 la mutation cluster region, zona in cui tendono ad accumularsi mutazioni. In particolare la mutazione pu\u00f2 provocare il troncamento a livello della mutation cluster region, con perdita delle strutture proteiche prospicienti il sito C-terminale, contenenti domini che modulano la fosforilazione della \u03b2-catenina. APC rappresenta anche un nodo giunzionale del citoscheletro e una sua mutazione comporta la perdita della struttura e della polarit\u00e0 cellulare, cos\u00ec da giustificare il notevole grado di pleomorfismo e displasia nei carcinomi del colon-retto. Le importanti mutazioni del citoscheletro sono anche le responsabili dell'aneuploidia che si verifica con la progressione della proliferazione cellulare. Inoltre, la \u03b2-catenina, legando APC ed actina, permette la connessione con la \u03b1-catenina e con la \u03b3-catenina, strutture che conferiscono stabilit\u00e0 alla E-caderina, proteina che media l'adesione cellula-cellula. Sovvertire la stabilit\u00e0 di questi ultimi meccanismi, provoca una perdita della \"inibizione da contatto\" e giustifica l'invasivit\u00e0 del carcinoma. Per questo, APC sembra avere un ruolo nel garantire la corretta direzionalit\u00e0 della migrazione delle cellule coliche dalla base all'apice delle cripte. Le cellule mutate, infatti, tendono ad accumularsi in foci proliferari aberranti costituendo il polipo adenomatoso, principale condizione predisponente il carcinoma del colon-retto sporadico o secondario a poliposi adenomatosa familiare."}
{"id": "2055748", "revid": "1543377", "url": "https://it.wikipedia.org/wiki?curid=2055748", "title": "Isabelle de Charri\u00e8re", "text": "Biografia.\nNata nel 1740 a Zuilen, ora parte di Utrecht, da una famiglia della nobilt\u00e0 olandese, sin da giovanissima mostr\u00f2 una vivacit\u00e0 intellettuale sorprendente, riuscendo a parlare numerose lingue e ad interessarsi delle scienze matematiche come dei classici umanistici. All'et\u00e0 di 20 anni esord\u00ec nella letteratura, pubblicando in francese \"Il Nobile\" (1763), una satira sui pregiudizi dell'aristocrazia a lei coeva.\nA 30 anni spos\u00f2 Charles-Emmanuel de Charri\u00e8re de Penthaz (1735\u20131808), gi\u00e0 precettore del fratello, cominciando a scrivere con pi\u00f9 intensit\u00e0 e cimentandosi in generi letterari diversi, dalle \"pi\u00e8ces\" teatrali agli scritti politici, dai \"pamphlet\" alle opere musicali sino ai romanzi epistolari, fra cui si segnalano le \"Lettere\" da Neuch\u00e2tel del 1784 e Lettere di Mistriss Henley del 1784 e Lettere da Losanna del 1785 e Caliste del 1787.\nLa sua produzione negli anni della Rivoluzione francese, che rifletteva il suo impegno politico e sociale, \u00e8 particolarmente ricca e varia. Le corrispondenze del periodo, scambiate tra gli altri con Benjamin Constant e con numerose intellettuali del periodo, fra cui Isabelle de G\u00e9lieu, le servirono come banco di prova per le biografie femminili, finalizzate all'educazione delle donne, che costituisce un tema importante della sua opera.\nHa collaborato alla stesura di diverse opere musicali, ma non ci sono rimasti che dei frammenti. Ha inviato un libretto di \"Les Ph\u00e9niciennes\" a Mozart, sperando che considerasse l'opera, ma non ebbe risposta. Tutte le sue opere musicali sono incluse nel volume 10 delle sue \"\u0152uvres compl\u00e8tes\"; questi includono sei minuetti per quartetto d'archi, nove sonate per pianoforte e dieci arie e romanze. \nRiconoscimenti.\nLe \u00e8 stato dedicato l'asteroide 9604 Bellevanzuylen."}
{"id": "2055750", "revid": "120631274", "url": "https://it.wikipedia.org/wiki?curid=2055750", "title": "Edizioni dell'Ateneo", "text": "Edizioni dell'Ateneo \u00e8 una casa editrice italiana fondata a Roma nel 1946, specializzata in pubblicazioni accademiche, scientifiche e di ricerca.\nDal 1989 \u00e8 diventata un marchio della Fabrizio Serra Editore, un gruppo nato dall'unificazione di diversi piccoli editori.\nTra le migliaia di titoli pubblicati, si segnalano autorevoli edizioni critiche e commentate di classici come:\nHa edito anche importanti monografie di autori come:"}
{"id": "2055751", "revid": "1494169", "url": "https://it.wikipedia.org/wiki?curid=2055751", "title": "Rheden", "text": "Rheden \u00e8 il nome delle seguenti localit\u00e0:"}
{"id": "2055754", "revid": "287204", "url": "https://it.wikipedia.org/wiki?curid=2055754", "title": "Unione Sportiva Citt\u00e0 di Palermo 1999-2000", "text": "Questa voce raccoglie le informazioni riguardanti l'Unione Sportiva Citt\u00e0 di Palermo nelle competizioni ufficiali della stagione 1999-2000.\nStagione.\nLa stagione inizia senza Roberto Biffi, che gioc\u00f2 per undici anni dal 1988 al 1999 e che era divenuto il capitano dei rosanero diventando, di fatto, il calciatore che pu\u00f2 vantare il maggior numero di presenze nella storia del club siciliano. \nLa preparazione precampionato si \u00e8 svolta a Pedara, alle falde dell'Etna, in Sicilia. \nL'evento principale dell\u2019annata 1999-2000 \u00e8 il passaggio delle quote societarie dall'imprenditore locale Giovanni Ferrara a Franco Sensi, all'epoca presidente della . In un primo momento, a manifestare l'intento di rilevare la societ\u00e0 rosanero era stato l'8 febbraio Flavio Briatore, in seguito ad un incontro con lo stesso patron Ferrara avuto gi\u00e0 il 18 gennaio scorso a Milano e ad una \"segretissima\" trattativa, per la cessione della societ\u00e0 a un'acquirente, che il quotidiano de \"La Repubblica\" ha svelato dieci giorni dopo. Lo stesso Briatore avrebbe goduto dell'appoggio tecnico-organizzativo dapprima della e poi, eventualmente, pure del , dati i buoni rapporti con i dirigenti sportivi Luciano Moggi, Antonio Giraudo e Adriano Galliani. Per evitare che il Palermo entrasse nelle orbite bianconera e rossonera, i presidenti della , della , del e della Roma (ovvero, rispettivamente, Sergio Cragnotti, Vittorio Cecchi Gori, Luciano Gaucci e appunto Sensi), formarono una societ\u00e0 col compito di rilevare la propriet\u00e0 della squadra. Alla fine, per\u00f2, viste le esitazioni dei suoi compagni d'affari, fu il solo Sensi a completare l'acquisto, il 3 marzo 2000. Flavio Briatore, nel frattempo, si era ritirato dalla trattativa d'acquisizione due giorni prima. Come vicepresidente era stato scelto Giuseppe D'Antoni, fratello del neopresidente Sergio.\nIl rinnovo della propriet\u00e0 comport\u00f2 anche, qualche giornata pi\u00f9 tardi, il cambiamento della guida tecnica in panchina, con l'avvicendamento da Massimo Morgia a Giuliano Sonzogni. Il 20 giugno successivo si ufficializz\u00f2 un nuovo logo societario, realizzato dallo studio grafico di Ferruccio Barbera, figlio del presidente del Palermo nel decennio 1970-1980 Renzo Barbera.\nFrattanto, sotto il profilo sportivo, il club lott\u00f2 a lungo per un posto nei play-off per una possibile promozione in Serie B, al terzo anno consecutivo di Serie C1, mancato soltanto per peggiore differenza reti rispetto all', quinto classificato, di Serse Cosmi e, soprattutto, dopo aver perso 1-0 contro la alla penultima giornata: a nulla \u00e8 valso il 3-0 sulla la partita successiva. La squadra, tuttavia, ha avuto la miglior difesa del girone B del campionato con 23 reti subite. Luca Puccinelli \u00e8 stato infortunato per tutto il girone d'andata.\nIn Coppa Italia la compagine venne eliminata nella prima fase a gironi, dove il neoacquisto Giacomo Lorenzini segn\u00f2 5 gol, laureandosi capocannoniere dei rosanero nella stessa competizione.\nNella Coppa Italia di Serie C la squadra \u00e8 esentata dalla prima fase a gironi, poich\u00e9 era impegnata nel frattempo alla disputa della Coppa Italia maggiore, entrando quindi in gioco nella fase ad eliminazione diretta, dritto ai sedicesimi di finale, dove per\u00f2 \u00e8 gi\u00e0 eliminata a opera del : con due pareggi, 2-2 all'andata a Palermo e 0-0 al ritorno a Catania, sono i catanesi a passare il turno, per via della regola dei gol fuori casa.\nMaglie e sponsor.\nLa maglia era rosanero.\nLo sponsor ufficiale, invece, diventa Telepi\u00f9.\nPer questa stagione lo sponsor tecnico \u00e8 Kronos.\nOrganigramma societario.\nArea direttiva\nArea tecnica\nArea sanitaria\nArea comunicazione"}
{"id": "2055770", "revid": "110157", "url": "https://it.wikipedia.org/wiki?curid=2055770", "title": "Circondario di Holzminden", "text": "Il circondario di Holzminden (targa HOL) \u00e8 un circondario (\"Landkreis\") della Bassa Sassonia, in Germania.\nComprende 4 citt\u00e0, 28 comuni e 7 territori extracomunali.\nCapoluogo e centro maggiore \u00e8 Holzminden.\nSuddivisione amministrativa.\nIl circondario di Holzminden si compone di 1 citt\u00e0, 1 comune mercato, 5 comunit\u00e0 amministrative (che raggruppano complessivamente 3 citt\u00e0, 4 comuni mercato e 23 comuni) e 7 territori extracomunali."}
{"id": "2055775", "revid": "149727", "url": "https://it.wikipedia.org/wiki?curid=2055775", "title": "Landkreis Holzminden", "text": ""}
{"id": "2055777", "revid": "121362430", "url": "https://it.wikipedia.org/wiki?curid=2055777", "title": "Hapalochlaena lunulata", "text": "Il polpo dagli anelli blu settentrionale (Hapalochlaena lunulata Quoy e Gaimard, 1832), noto anche come polpo dagli anelli blu maggiore, \u00e8 un mollusco cefalopode della famiglia Octopodidae, diffuso nelle barriere coralline dell'Indo-Pacifico.\nCome gli altri membri del suo genere, noti in inglese come \"blue-ringed octopus\" (polpi dagli anelli blu), \u00e8 una specie famosa per il suo veleno, una neurotossina mortale, considerata fatale anche per un uomo adulto e in salute.\nDescrizione.\n\"H. lunulata\" \u00e8 uno dei polpi pi\u00f9 piccoli; i polpi dagli anelli blu sono infatti noti per le loro piccole dimensioni, che raramente superano quelle di una pallina da golf. Il corpo (mantello) di \"H. lunulata\" \u00e8 lungo circa 5 cm e le braccia 7 cm, con un peso variabile da i 10 ai 100 grammi, sebbene la media sia di circa 55 grammi.\nDistribuzione e habitat.\nQuesto piccolo polpo vive nelle acque tropicali dell'Oceano Pacifico occidentale, dall'Indonesia alla Grande barriera corallina australiana. Vive nelle barriere coralline, nelle baie e nelle lagune a pochi metri di profondit\u00e0, ma \u00e8 molto comune soprattutto nelle pozze coralline che si formano momentaneamente lungo la costa con la bassa marea.\nBiologia.\nI polpi dagli anelli blu fanno uso dei propri cromatofori per mimetizzarsi con l'ambiente circostante, ma se provocati cambiano rapidamente colore, divenendo giallo brillante e facendo risaltare gli anelli blu. Si tratta di un chiaro avvertimento aposematico.\nAlimentazione.\nCaccia crostacei e pesci di piccole dimensioni, principalmente piccoli granchi.\nComportamento.\nIl suo morso \u00e8 altamente velenoso e potenzialmente mortale anche per l'uomo, sebbene l'indole di tale mollusco sia sostanzialmente pacifica e timida e difficilmente aggredisce se non infastidito.\nVeleno.\nNelle ghiandole salivari del polpo dimorano specie batteriche simbionti le quali sono responsabili della produzione di una tossina altamente velenosa, la tetradotossina, una neurotossina che uccide provocando la paralisi progressiva della muscolatura volontaria. Il becco a pappagallo del polpo punge facilmente la pelle e il muscolo sottostante. Il morso \u00e8 relativamente indolore, ma il veleno che inietta \u00e8 100 volte pi\u00f9 tossico del cianuro a causa della presenza della tetradotossina: reagisce rapidamente, colpisce e paralizza i muscoli della vittima, provocando la perdita immediata del gusto, della sensibilit\u00e0 e della vista. Se non si interviene si rischiano paralisi e arresto respiratorio. Un solo morso pu\u00f2 uccidere un adulto in 90 minuti; non si conoscono antidoti, ma il massaggio cardiaco e la respirazione artificiale riescono a spostare le tossine nell'organismo e impediscono danni a lungo termine. In tutto il XX secolo si contano, per\u00f2, solo tre vittime riconosciute."}
{"id": "2055782", "revid": "1543377", "url": "https://it.wikipedia.org/wiki?curid=2055782", "title": "Return of Wax", "text": "Return of Wax \u00e8 l'undicesimo album reggae/dub del gruppo musicale giamaicano The Upsetters, registrato nel 1975 negli studi di registrazione Black Ark, prodotto da Lee \"Scratch\" Perry e pubblicato nel 1975 dall'etichetta musicale DIP su LP.\nRistampe.\nL'album \u00e8 stato ristampato nel 1998 dalla Justice League sia su LP che su CD.\nL'album \u00e8 stato pubblicato, a nome di Lee Perry &amp; The Upsetters, anche su \"Dubstrumentals\", un doppio CD del 2005 su etichetta Trojan Records e contenente tre album \"reggae/dub\" pubblicati da Perry nel 1975: \"Kung Fu Meets the Dragon\", \"Return of Wax\" e \"Musical Bones\"."}
{"id": "2055783", "revid": "1573940", "url": "https://it.wikipedia.org/wiki?curid=2055783", "title": "Gryllus bimaculatus", "text": "Il grillo bimaculato (\"Gryllus bimaculatus\" ) \u00e8 un ortottero appartenente alla famiglia dei Gryllidae. Fa parte delle molte specie accomunate dall'appellativo di \"grilli di campo\". Noto anche come grillo di campo africano o grillo di campo mediterraneo, si distingue dalle altre specie appartenenti al genere \"Gryllus\" per la presenza di due macchie gialle sul pronoto alla base delle ali.\nQuesta specie \u00e8 comunemente usata come cibo per animali insettivori come i ragni e i rettili. Infatti \u00e8 facile da allevare e non richiede un'esposizione prolungata a basse temperature per completare il suo ciclo vitale.\nDescrizione.\nIl grillo bimaculato \u00e8 lungo tra 20 e 30\u00a0mm e presenta una colorazione nera estesa praticamente a tutto il corpo. Le femmine si distinguono dai maschi per la presenza di un organo tubulare fine che prolunga l'addome posteriormente, noto come ovopositore.\nComportamento.\nI maschi cominciano a vibrare se vengono minacciati da altri maschi. Lo stridio emesso da questa specie di grillo \u00e8 molto rumoroso. Il grillo bimaculato non costruisce nido, ma vive libero tra le pietre.\nRiproduzione.\nLa riproduzione avviene in primavera e si prolunga fino all'estate. Le femmine sono in grado di deporre numerose volte nel corso della stessa stagione riproduttiva. I maschi attirano le femmine stridulando cio\u00e8 emettendo un suono prodotto attraverso lo sfregamento delle tegmine (ali coriacee). Le femmine usano l'ovopositore per deporre le loro uova nel terreno umido e queste schiudono in circa 2 settimane. I piccoli grilli appena nati, le neanidi, sono molto simili agli adulti ma privi di ali e misurano all'incirca 1\u00a0mm. Attraverso metamorfosi graduali incomplete, le forme giovanili impiegano circa 2 settimane per raggiungere lo stadio adulto. In occasione di ogni muta i giovani si liberano della loro cuticola chitinosa, l'exuvia e nel periodo subito successivo, quando la nuova cuticola non si \u00e8 ancora indurita, sono molto vulnerabili.\nImportanza economica.\n\"G. bimaculatus\" \u00e8 una specie frequentemente allevata a scopo commerciale come mangime vivo per animali insettivori. Tra le specie di grillo, \u00e8 quella principalmente usata a questo fine."}
{"id": "2055785", "revid": "287204", "url": "https://it.wikipedia.org/wiki?curid=2055785", "title": "Bernhard Forster", "text": ""}
{"id": "2055788", "revid": "332694", "url": "https://it.wikipedia.org/wiki?curid=2055788", "title": "Giovanni Guidi (podest\u00e0)", "text": ""}
{"id": "2055790", "revid": "256896", "url": "https://it.wikipedia.org/wiki?curid=2055790", "title": "Pomatoschistus microps", "text": "Il ghiozzetto baltico \u00e8 un pesce di mare e di acqua salmastra della Famiglia Gobiidae.\nDistribuzione e habitat.\nIl suo areale parte dalla Norvegia ed arriva fino al Marocco, la Mauritania e le Canarie, comprendendo il mar Baltico. \u00c8 presente anche in mar Mediterraneo ma la sua reale diffusione in questo mare \u00e8 ignota. Molto comune in mar Adriatico.\nVive soprattutto in acque salmastre rifuggendo sia le acque dolci dei fiumi che quelle marine. Si trova soprattutto in estuari e lagune, su fondi sabbiosi. Dove presente forma spesso popolazioni abbondantissime.\nDescrizione.\nMolto simile a Pomatoschistus minutus, da cui si riconosce per:\nRaggiunge i 7 cm.\nAlimentazione.\nSi nutre di piccoli invertebrati sia bentonici che planctonici.\nRiproduzione.\nSi riproduce in estate, le uova vengono attaccate al soffitto di una valva di mollusco Bivalve (in genere Cerastoderma) e sorvegliate dal maschio per una decina di giorni.\nBiologia.\nSpesso vive in acqua bassissima in cui \u00e8 protetto dai predatori."}
{"id": "2055793", "revid": "281901", "url": "https://it.wikipedia.org/wiki?curid=2055793", "title": "Ghiozzetto baltico", "text": ""}
{"id": "2055794", "revid": "281901", "url": "https://it.wikipedia.org/wiki?curid=2055794", "title": "Ghiozzetto norvegese", "text": ""}
{"id": "2055796", "revid": "62748", "url": "https://it.wikipedia.org/wiki?curid=2055796", "title": "Nicaise de Keyser", "text": "Biografia.\nFu allievo di Joseph Jacobs, che ne scopr\u00ec il talento e lo introdusse all'Accademia di Belle arti, e di van Bree ad Anversa. Nel 1839 fece un viaggio di istruzione in Italia. Il 6 ottobre 1840 spos\u00f2 la pittrice di genere Isabella Telghuys.\nNel 1855 divenne direttore dell'Accademia di Belle Arti di Anversa, succedendo a Gustave Wappers. Numerosi furono i suoi allievi, tra i quali \u00c9mile Claus, Joseph Lies, Alo\u00efs Boudry, Matthijs Maris e Florent Claes.\nNel 1873 fu insignito dell'onorificenza prussiana \"Pour le M\u00e9rite\".\nAgli inizi Keyser si dedic\u00f2 a soggetti religiosi, ma ben presto pass\u00f2 a rappresentare episodi della storia del suo Paese. Divenne infine un ritrattista assai apprezzato e richiesto, specie da personaggi di alto rango, pur rimanendo un valido artista nella pittura storica.\nGrande merito e successo gli rec\u00f2 il famoso quadro \"La battaglia degli speroni d'oro\", da cui probabilmente lo scrittore Hendrik Conscience trasse ispirazione per il suo romanzo \"Il leone delle Fiandre\".\nKeyser mor\u00ec ad Anversa, dove aveva sempre vissuto, nel 1887, a 74 anni."}
{"id": "2055802", "revid": "2232295", "url": "https://it.wikipedia.org/wiki?curid=2055802", "title": "Irma Grese", "text": "Dopo aver cercato inutilmente di diplomarsi come infermiera, fervente nazista si arruol\u00f2 volontaria nelle SS e fu trasferita come sorvegliante prima nel campo di concentramento di Ravensbruck, poi nel campo di Auschwitz e infine, con l'avanzata sovietica, nel campo di Bergen-Belsen. Fu in questo periodo che divenne una criminale di guerra per il sadismo e l'efferatezza con i quali sceglieva personalmente le persone da torturare e inviare alle camere a gas.\nBiografia.\nGiovinezza.\nIrma Grese era figlia di Alfred Grese, un impiegato membro del partito nazista dal 1937, e Berta Grese. Nel 1936 sua madre si suicid\u00f2 bevendo acido cloridrico. Nel 1938, a quindici anni, la Grese lasci\u00f2 la scuola, a causa di una combinazione tra la scarsa attitudine scolastica, i maltrattamenti da parte dei compagni di classe e un legame fanatico, disapprovato da suo padre, con la Lega delle ragazze tedesche (Bund Deutscher M\u00e4del), un'organizzazione di giovani naziste. Tra i tanti lavori saltuari che svolse, lavor\u00f2 a 15 anni come assistente infermiera in un sanatorio delle SS per due anni, senza conseguire un diploma da infermiera. Lei stessa afferm\u00f2 nel processo di Belsen:\nNel 1942 fu inviata come sorvegliante nel Campo di concentramento di Ravensbr\u00fcck. Avendo completato l'addestramento nel marzo 1943, fu trasferita come \"aufseherin\" ad Auschwitz ed al termine dello stesso anno fu nominata \"Supervisore anziano\", il secondo incarico pi\u00f9 autorevole nel campo, che rinchiudeva circa 30.000 ebree. Nel gennaio 1945 Grese torn\u00f2 per breve tempo a Ravensbr\u00fcck prima che i suoi incarichi terminassero definitivamente a Bergen-Belsen, dove fu \"Direttrice dei lavori\" da marzo ad aprile.\nSadica e violenta, tanto da essere soprannominata \"la bella bestia\", si dedic\u00f2 ad ogni genere di tortura e sevizia contro i prigionieri. Secondo alcuni internati superstiti, uccise numerosi prigionieri e in altre occasioni sleg\u00f2 cani feroci contro di essi e stupr\u00f2 alcune donne.\nFu catturata dall'esercito britannico il 17 aprile 1945, insieme ad altri membri delle SS che non erano riusciti a scappare.\nIl processo e la condanna a morte.\nProcessata a L\u00fcneburg da un tribunale militare britannico nel processo di Belsen dal 17 settembre al 17 novembre 1945, fu impiccata come criminale di guerra a 22 anni, senza che avesse mai dato segni di pentimento o di abiura verso la fede nazionalsocialista. \nLa notte prima del'esecuzione, nella prigione di Hamelin, cant\u00f2 inni nazisti fino alle prime ore del mattino, in compagnia della collega Juana Bormann. Il 13 dicembre 1945, giorno della sua esecuzione, divenne la pi\u00f9 giovane criminale nazista giustiziata della storia. Fu impiccata insieme a Juana Bormann e Elisabeth Volkenrath.\nQuando le fu infilato il cappuccio bianco l\u2019ultima parola che pronunci\u00f2 fu \"schnell\" (\"presto\")."}
{"id": "2055803", "revid": "59316", "url": "https://it.wikipedia.org/wiki?curid=2055803", "title": "Centro antiviolenza", "text": "Un centro antiviolenza \u00e8 una struttura in cui vengono accolte le donne che subiscono o che sono minacciate da qualsiasi forma di violenza. Offre diversi servizi alle vittime di violenza domestica, violenza sessuale, violenza economica, stalking: accoglienza telefonica, colloqui personali, ospitalit\u00e0 nelle cosiddette \"case rifugio\", assistendo cos\u00ec le vittime ed eventualmente i figli minori coinvolti nel percorso di uscita dalla violenza.\nStoria.\nIn Europa gi\u00e0 tra il XVI e il XVII secolo esistevano rifugi per donne. Negli anni settanta e ottanta del Novecento, sull'onda delle mobilitazioni femministe e grazie alle analisi sviluppate dal movimento femminista, la violenza domestica inizi\u00f2 ad emergere come fenomeno strutturale, si inizi\u00f2 a nominarla e a cercare di definirne i contorni nella sua complessit\u00e0. Da allora si iniziarono a creare strutture per aiutare e sostenere donne e minori nei percorsi di fuoriuscita dalla violenza. La questione della violenza di genere si inizi\u00f2 a presentare alle istituzioni come un vero e proprio problema sociale. Le donne, non solo in Italia, ma in tutti paesi, anche con la riforma del diritto di famiglia, hanno iniziato un percorso di liberazione. Parlare di violenza di genere non \u00e8 stato pi\u00f9 un tab\u00f9 di cui vergognarsi e rompere il silenzio per molte donne \u00e8 diventata realt\u00e0 quotidiana. Anche i centri antiviolenza hanno contribuito a rompere il silenzio delle donne esistente da migliaia di anni. Il primo rifugio \"moderno\", mutuando la pratica del self-help, \u00e8 stato \"Haven House\" fondato nel 1964 in California da donne dei gruppi Al-Anon (gruppi per familiari e amici di alcolisti anonimi). La violenza domestica e i maltrattamenti in Gran Bretagna e nel mondo erano un problema non visibile e sommerso.\nIn Italia.\nIl primo centro antiviolenza in Italia \u00e8 stato fondato nel 1990 dal \"Gruppo di lavoro e ricerca sulla violenza alle donne\", un'associazione di donne creata a Bologna, alla quale partecip\u00f3 oltre Grazia Negrini un gruppo di donne femministe di differente esperienze. Nel 1991, quando i centri erano ancora pochi e alle prime armi nell'accoglienza si \u00e8 costruita la Rete nazionale dei centri antiviolenza. Una rete informale, costruita sugli scambi, un'esperienza che man mano cresceva e con essa aumentava la voglia di fare politica. Negli anni sono stati organizzati due convegni importanti a Marina di Ravenna, tanti seminari e incontri a livello nazionale. Una svolta notevole \u00e8 avvenuta il 21 gennaio 2006, quando \u00e8 stata siglata a Roma, da parte di 56 centri antiviolenza autonomi, la Carta dei centri antiviolenza, al fine di dotarsi di valori comuni sulla base dei quali orientare il proprio operato. La Carta si riferisce ad alcuni dei principi che identificano l'identit\u00e0 e la metodologia dei centri, tra i quali: il considerare la violenza maschile alle donne come un fenomeno che ha radici nella disparit\u00e0 di potere tra i sessi; che i centri sono costituiti e gestiti solo da donne; che viene garantito alle donne anonimato e sicurezza.\nTuttavia ancora oggi, per quanto riguarda la situazione in Italia la materia non \u00e8 mai stata regolamentata da una normativa nazionale, esistono invece molte leggi regionali che si sono occupate di sostenere i centri antiviolenza. La legge 23 aprile 2009 n. 38 ha istituito, presso la Presidenza del Consiglio dei ministri - Dipartimento per le pari opportunit\u00e0, un numero verde di pubblica utilit\u00e0, il 1522 per tutelare vittime di violenza e di atti persecutori (stalking).\nCon l'entrata in vigore della Convenzione di Istanbul e l'adozione del Piano strategico nazionale sulla violenza maschile contro le donne (2017-2020), il Dipartimento per le pari opportunit\u00e0 ha messo in atto politiche in contrasto alla violenza contro le donne che sostengono parzialmente i centri antiviolenza come aiuto concreto alle donne che subiscono violenza.\nNel 2017 nasce un progetto di monitoraggio dei centri antiviolenza, finanziato dal Piano di azione nazionale contro la violenza di genere del Dipartimento per le pari opportunit\u00e0. Tale progetto, chiamato \"ViVa \u2013 Monitoraggio, Valutazione e Analisi degli interventi di prevenzione e contrasto alla violenza contro le donne\", pubblica diversi studi, tra cui uno studio del 2017 che ha analizzato la performance di 82 centri antiviolenza dei 366 attivi sul territorio nazionale. Risulta dalla ricerca su 335 centri che essi abbiano accolto complessivamente 49.021 donne, 156 donne per centro in media, e che il 58,2% del personale sia costituito da operatrici volontarie.\nCaratteristiche e attivit\u00e0.\nI centri antiviolenza, le case rifugio e le case in semiautonomia sono in genere gestite da associazioni, cooperative sociali e ONLUS, ma talvolta anche da soggetti pubblici, con l'obiettivo di dare supporto ed assistenza alle donne vittime di violenza ed abusi nonch\u00e9 di contrastare efficacemente la violenza di genere e la violenza assistita.\nI centri svolgono diverse attivit\u00e0 a cominciare dal primo ascolto telefonico, anonimo e gratuito, spesso disponibile 24 ore su 24. Dopo il primo contatto le donne possono decidere di avviare un percorso di uscita dalla violenza, avvalersi di consulenze legali, informazioni e aiuto nella ricerca lavoro e ricerca casa. In alcuni centri si sono formati specifici gruppi di auto mutuo aiuto. In caso di emergenza i centri offrono delle \"case rifugio\" o nelle \"case di semiautonomia\", luoghi sicuri dove le donne coi loro figli possono ricostruirsi una vita autonoma, garantendo un posto sicuro.\nMolto spesso le associazioni che gestiscono i centri si occupano anche di formazione, promozione, sensibilizzazione e prevenzione, raccolta ed elaborazione dati, orientamento ed accompagnamento al lavoro, raccolta materiale bibliografico e documentario sui temi della violenza .\nI centri antiviolenza si sono organizzati costituendo una rete nazionale che organizza 80 associazioni (nel 2017) in un'unica grande organizzazione denominata DiRe, donne in rete contro la violenza. Anche a livello territoriale si sono costituite reti per favorire il coordinamento di tutti gli enti che sono coinvolte in accoglienza di donne che subiscono violenza, i centri antiviolenza, le forze dell'ordine, i pronto soccorsi, i servizi sociali ed altri enti competenti sul tema.\nI rapporti con gli enti pubblici in Italia.\nSolo a partire dagli ultimi dieci anni le istituzioni pubbliche (Regioni, Province, Comuni, Aziende Sanitarie, etc.) si sono attivate predisponendo leggi regionali in sostegno ai centri antiviolenza, offrendo le strutture alle associazioni, portando avanti delle convenzioni per poter gestire i Centri e, in alcune realt\u00e0, condividendo obiettivi e strategie di lavoro comuni. Gli enti pubblici spesso collaborano con le Reti territoriali come partner, spesso attivano progetti e talvolta sono parte attiva nel promuovere iniziative contro la violenza (ad esempio contribuendo ai percorsi formativi per operatrici/operatori dei servizi pubblici, finalizzati alla costruzione di un network locale contro la violenza sulle donne).\nIn molte citt\u00e0 sono nati dei tavoli interisitiuzionali, promossi dai centri antiviolenza che coinvolgono enti pubblici (come ad esempio i comuni), tesi a elaborare protocolli operativi e progetti coordinati di rete per aiutare le donne a uscire dalla violenza. In alcune citt\u00e0 (p.e. Venezia, Forl\u00ec) gli stessi Comuni gestiscono i centi antiviolenza, mentre il modello prevalente \u00e8 quello di gestione del centro da parte di associazione di donne, impegnate politicamente nella lotta contro la violenza di genere.\nIl 16 maggio 2013 \u00e8 stato sottoscritto un Protocollo di intesa ANCI - D.i.Re. con l'obiettivo di \"collaborare per promuovere e sviluppare azioni, progetti o iniziative finalizzate alla prevenzione e al contrasto della violenza maschile contro le donne, attuando azioni di sensibilizzazione ed informazione sulla violenza di genere\". A seguito di tale protocollo sono state prodotte delle \"Linee guida per i servizi sociali\".\nAssociazioni rilevanti.\nA livello mondiale esiste la rete Global Network of Women's Shelter (GNWS), nata nel 2008 a Edmonton (Canada) durante il primo convegno mondiale dei centri di donne contro la violenza.\nA livello europeo esiste invece l'associazione Women Against Violence Europe (WAVE), che riunisce oltre 5000 centri antiviolenza di donne di 46 paesi dell'Europa (compresi paesi dell'Est europea), organizzate a sua volta in federazioni nazionali.\nIl 29 settembre 2008 \u00e8 nata a Roma D.i.Re, associazione nazionale dei centri antiviolenza, che riunisce 80 centri di tutta l'Italia, tutte gestite da enti di sole donne."}
{"id": "2055808", "revid": "899609", "url": "https://it.wikipedia.org/wiki?curid=2055808", "title": "Circondario di Leer", "text": "Il circondario di Leer (targa LER) \u00e8 un circondario (\"Landkreis\") della Bassa Sassonia, in Germania.\nComprende 3 citt\u00e0, 16 comuni e 1 territorio extracomunale.\nCapoluogo e centro maggiore \u00e8 Leer.\nSuddivisione amministrativa.\nIl circondario di Holzminden si compone di 3 citt\u00e0, 7 comuni, 2 comunit\u00e0 amministrative (che raggruppano complessivamente 1 comune mercato e 8 comuni) e 1 territorio extracomunale."}
{"id": "2055810", "revid": "149727", "url": "https://it.wikipedia.org/wiki?curid=2055810", "title": "Landkreis Leer", "text": ""}
{"id": "2055814", "revid": "149727", "url": "https://it.wikipedia.org/wiki?curid=2055814", "title": "Landkreis Hildesheim", "text": ""}
{"id": "2055815", "revid": "287204", "url": "https://it.wikipedia.org/wiki?curid=2055815", "title": "Areale relitto", "text": ""}
{"id": "2055816", "revid": "306856", "url": "https://it.wikipedia.org/wiki?curid=2055816", "title": "Considerazioni inattuali", "text": "Le Considerazioni inattuali (\"Unzeitgem\u00e4sse Betrachtungen\") \u00e8 una raccolta di saggi di Friedrich Nietzsche, iniziati nel 1873 e conclusi nel 1876.\nNel complesso si tratta della raccolta di quattro saggi (su 13 originariamente previsti) attinenti alle condizioni della cultura europea ai tempi di Nietzsche, con particolare attenzione a quella tedesca. Un quinto saggio, pubblicato postumo, era intitolato \"Noi filologi\", e fu diffuso come \"\u00abUn compito per la filologia:\" la scomparsa\u00bb.\nPubblicazione.\nNelle bozze di Nietzsche, si rinvengono diversi progetti per la serie di saggi, e nella maggior parte dei casi sono per l'appunto previsti tredici titoli. La materia \u00e8 diversa per ciascun pezzo, e tutto il progetto doveva richiedere un lavoro di sei anni (un saggio ogni sei mesi). Un tipico schema datato \"Autunno 1873\" recita:\nNietzsche abbandon\u00f2 per\u00f2 il progetto avendo realizzato solo quattro saggi, mostrando di avervi perso interesse dopo la pubblicazione del terzo.\n\"David Strauss, il confessore e lo scrittore\".\nIl saggio del 1873 in oggetto (\"David Strauss: der Bekenner und der Schriftsteller\") attacca lo scritto di David Strauss \"La vecchia e la nuova fede: una confessione\" (1871) che Nietzsche adduce ad esempio del pensiero tedesco dell'epoca. Raffigura la \"nuova fede\" di Strauss \u2014 meccanismo universale scientificamente determinato basato sul progresso della storia \u2014 come una lettura volgare della storia al servizio di una cultura degenerata, attaccando polemicamente non solo il libro, ma anche Strauss come un \"filisteo\" di pseudo-cultura.\n\"Sull'utilit\u00e0 e il danno della storia per la nostra vita\".\nIl saggio del 1874 (\"Vom Nutzen und Nachteil der Historie f\u00fcr das Leben\") offre \u2014 invece della visione all'epoca prevalente della \"conoscenza come un fine in s\u00e9 stessa\" \u2014 un modo alternativo di leggere la storia, secondo il quale la vita diviene l'interesse principale; insieme con una descrizione di come ci\u00f2 potrebbe migliorare la salute di una societ\u00e0. Presenta altres\u00ec un attacco contro i precetti basilari dell'umanesimo classico.\nIn questo saggio, Nietzsche attacca sia lo storicismo relativo al concetto di umanit\u00e0 (l'idea che l'uomo sia creato attraverso la storia), sia l'idea che si possa eventualmente elaborare un concetto obiettivo dell'uomo, dato che un aspetto fondamentale dell'essere umano \u00e8 insito nella sua soggettivit\u00e0. Nel saggio seguente \"Schopenhauer als Erzieher\" (\"Schopenhauer come educatore\"), Nietzsche espande l'idea che l'essenza dell'uomo non alberghi dentro, ma al di sopra di lui. Glenn Most sostiene che la traduzione pi\u00f9 probabile per il titolo del saggio dovrebbe essere \"L'uso e l'abuso degli istituti di storia per la vita\", visto che Nietzsche us\u00f2 il vocabolo \"Historie\" e non \"Geschichte\". Inoltre, afferma che il titolo possa aver avuto origine da Jacob Burckhardt, che si sarebbe riferito al trattato di Leon Battista Alberti, \"De commodis litterarum atque incommodis\" (1428 \u2014 \"Sui vantaggi e gli svantaggi degli studi letterari\"). Glenn Most sostiene che la \"inattualit\u00e0' di Nietzsche consista nel richiamarsi, al di l\u00e0 dello storicismo, all'umanesimo di Humboldt, e \u2014 forse ancora pi\u00f9 in l\u00e0 \u2014 al primo umanesimo del Rinascimento.\n\"Schopenhauer come educatore\".\nIl saggio del 1874 (\"Schopenhauer als Erzieher\") descrive come il genio filosofico di Schopenhauer potesse portare a una rinascita della cultura tedesca. Nietzsche d\u00e0 grande attenzione all'individualismo, all'onest\u00e0 ed al coraggio di Schopenhauer, e perfino a una certa sua radiosit\u00e0, malgrado il notorio pessimismo del pensatore di Danzica.\n\"Richard Wagner a Bayreuth\".\nIl saggio del 1876 indaga sulla psicologia di Wagner \u2014 con molto meno compiacenza di quanto si sarebbe potuto prevedere in considerazione dell'amicizia tra Nietzsche e tale personaggio. Nietzsche, di conseguenza, medit\u00f2 di rinunciare alla relativa pubblicazione, ed alla fine si risolse a rendere manifeste le bozze in cui criticava il musicista meno di quanto avrebbe potuto. Ci\u00f2 nonostante, questo saggio prefigura l'imminente frattura nel rapporto fra i due."}
{"id": "2055826", "revid": "1155", "url": "https://it.wikipedia.org/wiki?curid=2055826", "title": "Pomatoschistus pictus", "text": "Il ghiozzetto pittato (Pomatoschistus pictus) \u00e8 un pesce di mare appartenente alla famiglia Gobiidae.\nDistribuzione e habitat.\nPresenta un areale disgiunto: l'areale principale \u00e8 sito sulle coste europee settentrionali tra la Norvegia e la Spagna settentrionale, mentre due stazioni relitte in mar Adriatico e golfo del Leone sono probabilmente dovute a popolazioni rimaste recluse nelle zone pi\u00f9 fredde del Mediterraneo al tempo delle glaciazioni.\nVive in acque marine su fondi di sabbia o ghiaia fine o tra le alghe.\nDescrizione.\n\u00c8 molto simile agli altri \"Pomatoschistus\" ma ha le pinne dorsali con una o due file di punti neri alternate a bande azzurre ed arancio e diverse macchie chiare a sella sul dorso. Colore generale oliva o bruno, con varie sfumature e decorazioni diverse da individuo ad individuo, \u00e8 sempre presente una reticolatura scura sul corpo. Molto pi\u00f9 colorato di tutti i congeneri, facilmente riconoscibile a prima vista.\nDimensioni massime: 6 cm.\nAlimentazione.\nBasata su piccoli Crostacei.\nRiproduzione.\nAvviene in primavera ed estate, con modalit\u00e0 simili a quelle degli altri \"Pomatoschistus\".\nBiologia.\nGregario, vive in gruppetti non particolarmente compatti."}
{"id": "2055828", "revid": "1573940", "url": "https://it.wikipedia.org/wiki?curid=2055828", "title": "Euomphalus", "text": "Euomphalus \u00e8 un genere estinto di molluschi gasteropodi appartenente alla famiglia Euomphalidae. I suoi fossili si rinvengono in un arco temporale assai lungo, dal Siluriano (circa 440 milioni di anni fa) al Permiano medio (255 milioni di anni fa) in tutto il mondo.\nDescrizione.\nQuesti primitivi gasteropodi possedevano una conchiglia dalla forma decisamente singolare: l'avvolgimento delle spire era discoidale, ma il bordo esterno possedeva un'angolatura caratteristica che percorreva l'intera conchiglia. \u00c8 probabile che questa zona, nell'animale vivente, fosse occupata da un canale esalante. Il margine inferiore era arrotondato, mentre le suture erano profonde. La superficie del guscio era ornata da alcune sottili coste di accrescimento e da tubercoli di piccole dimensioni. La parete della conchiglia, decisamente spessa, era costituita da uno strato interno lamellare e da uno strato esterno prismatico. L'animale intero doveva essere piuttosto grosso per un gasteropode: la sola conchiglia, infatti poteva misurare anche otto centimetri.\nBiologia.\nL'euonfalo si spostava per reptazione lungo il substrato marino, cibandosi di vegetali. Era una forma marina bentonica i cui fossili sono comuni sia nei depositi detritici di Siluriano, Carbonifero e Permiano, sia nelle scogliere formatesi nel Devoniano. Una delle specie pi\u00f9 comuni \u00e8 \"Euomphalus pentangulatus\"."}
{"id": "2055830", "revid": "281901", "url": "https://it.wikipedia.org/wiki?curid=2055830", "title": "Ghiozzetto pittato", "text": ""}
{"id": "2055833", "revid": "962319", "url": "https://it.wikipedia.org/wiki?curid=2055833", "title": "Palazzo dello Sport di Parigi-Bercy", "text": "Il Palazzo dello Sport di Parigi-Bercy () \u00e8 un impianto sportivo coperto polifunzionale francese che si trova nel quartiere parigino di Bercy, nel territorio amministrativo del dodicesimo \"arrondissement\".\nDal 2016, per ragioni commerciali, \u00e8 noto anche con il nome di AccorHotels Arena a seguito di accordo di \"naming\" con la catena alberghiera Accor.\nStoria.\nInaugurato nel 1984, progettato da un team di architetti composto da Andrault&amp;Parat, Jean Prouv\u00e9 e Aydin Guvan, e realizzato dal gruppo Eiffage, \u00e8 l'impianto dove si disputa il Masters 1000 di Parigi-Bercy, ma in cui trovano spazio anche gare di basket, concerti, incontri di pugilato ed altro. La capacit\u00e0 massima varia da 7.000 a 20300 persone a seconda dell'evento previsto.\nIl palazzetto, tra gli altri, ha ospitato anche i Campionati europei di ginnastica artistica nel 2000, le Final Four di basket nel 1991, 1996 e nel 2010 e i Campionati europei maschili di pallacanestro del 1999.\nIl 14 giugno 2007, ha ospitato il concerto tenuto dal duo elettronico francese Daft Punk. Il duo ha poi tratto dalle registrazioni tenutesi al Bercy, il loro secondo album dal vivo, Alive 2007 uscito nell'ottobre dello stesso anno.\nNel 1999 ha ospitato la finale del Campionato Europeo di Basket, vinta dall'Italia sulla Spagna.\nNel 2011 ha ospitato i campionati europei di atletica leggera indoor.\nDal 3 marzo 2014, la struttura \u00e8 stata chiusa, sino ad ottobre 2015 per permettere l'ampliamento e la ristrutturazione parziale, con un breve periodo di riapertura tra ottobre e novembre 2014.\nIl 24 gennaio 2020, si \u00e8 tenuto il match dell'NBA Europe Game tra Milwaukee Bucks e Charlotte Hornets, fortemente voluto dal patron degli Hornets, Michael Jordan."}
{"id": "2055837", "revid": "115584860", "url": "https://it.wikipedia.org/wiki?curid=2055837", "title": "Budapesti Torna Club", "text": "Il Budapesti Torna Club, noto anche con la sigla BTC, era una societ\u00e0 polisportiva con sede a Budapest, in Ungheria. Fondata nel 1885, fu una delle prime societ\u00e0 sportive dell'Impero austro-ungarico, e dal 1897 ebbe anche una sezione calcistica. \u00c8 stata campione nazionale per le prime due edizioni (1901 e 1902) del campionato nazionale, inoltre, nel 1902 raggiunse la finale di Challenge-Cup, la pi\u00f9 importante competizione calcistica dell'Impero, perdendo per 2-1 dal Vienna Cricket and Football-Club.\nStoria della sezione calcio.\nLa squadra prese parte al campionato di calcio ungherese di massimo livello (\"1. Oszt\u00e1ly\u00fa Bajnoks\u00e1g\") dall'edizione inaugurale del 1901 al 1904, quindi dal 1908 al 1915 e, infine, dal 1917 al 1925, anno in cui la sezione calcio del club venne dissolta.\nNel 1910 fu sconfitta in finale di Coppa d'Ungheria dal MTK per 3-1, nel replay della finale originariamente disputata e terminata in parit\u00e0 (1-1).\nSecondo alcune fonti d'epoca, il Budapesti TC avrebbe vinto la Challenge-Cup edizione 1909-1910, indicando una finale contro il Wiener Sport-Club terminata 2-1. Peraltro, la maggior parte delle fonti presenta l'indicazione della gara WSC-Ferencv\u00e1ros (3-0) come finale dell'edizione 1910-1911, l'ultima nella storia, mentre nel 1909-1910 non vi sarebbe stata alcuna competizione ufficiale.\nAltre sezioni.\nOltre al calcio, erano presenti all'interno del club sezioni di atletica, scherma e altri sport."}
{"id": "2055840", "revid": "287204", "url": "https://it.wikipedia.org/wiki?curid=2055840", "title": "Pomatoschistus bathi", "text": "Pomatoschistus bathi \u00e8 un pesce osseo marino della famiglia Gobiidae.\nDistribuzione e habitat.\n\u00c8 una specie endemica del mar Mediterraneo, \u00e8 stato ritrovato nel Golfo del Leone, in Corsica, in mar Tirreno, in mar Adriatico, nel mar Egeo e nel mar di Marmara. \nVive in mare, su fondi sabbiosi.\nDescrizione.\nMinuscolo (max 3 cm) con coda rotonda e testa piccola e molto appuntita. Livrea caratteristica, color sabbia con 6 macchie nere sui fianchi e molte macchiette bianche. Spesso 5 macchie a sella chiare sul dorso.\nBiologia.\nNuota spesso staccato dal fondo. Gregario."}
{"id": "2055849", "revid": "123962448", "url": "https://it.wikipedia.org/wiki?curid=2055849", "title": "Ectopia lentis", "text": " \nL'ectopia lentis \u00e8 uno spostamento del cristallino dell'occhio dalla sua normale posizione. Una parziale dislocazione di un obiettivo viene definita lente o sub-lussazione. Presente sporadicamente anche nell'essere umano, in particolar modo se \u00e8 presente la sindrome di Marfan.\nEctopia lentis in cani e gatti.\nL'ectopia lentis \u00e8 stata per\u00f2 riscontrata pi\u00f9 spesso nei cani. La lussazione pu\u00f2 anche essere una condizione secondaria, causata da traumi, alla formazione di cataratta. La lussazione della lente nei gatti pu\u00f2 verificarsi in modo secondario a uveite anteriore (infiammazione della parte interna dell'occhio).\nLussazione anteriore della lente.\nCon la lussazione anteriore, la lente spinge nell'iride o effettivamente entra nella camera anteriore dell'occhio. Ci\u00f2 pu\u00f2 causare glaucoma, uveite, o danni alla cornea.\nLa rimozione chirurgica della lente ha un alto tasso di successo (se si possiede comunque una visione intraoculare normale) quando viene eseguita prima l'insorgenza di glaucoma secondario. La lussazione anteriore \u00e8 meno comune nei gatti a confronto dei cani a causa della loro natura pi\u00f9 profonda della camera anteriore e la liquificazione del vitreo secondario all'infiammazione cronica.\nPredisposizione.\nLe razze di terrier sono predisposte per la lussazione della lente ed \u00e8 probabilmente ereditaria nel Sealyham Terrier, Jack Russell Terrier, Wirehaired Fox Terrier, Terrier tibetano, in miniatura Bull Terrier, Shar Pei, e Border Collie. Le modalit\u00e0 di eredit\u00e0 nel tibetano Terrier e Shar Pei sono probabilmente autosomiche recessive.\nSono inoltre predisposti il Labrador Retriever e l'Australian Cattle Dog."}
{"id": "2055854", "revid": "281901", "url": "https://it.wikipedia.org/wiki?curid=2055854", "title": "Ghiozzetto di Bath", "text": ""}
{"id": "2055856", "revid": "281901", "url": "https://it.wikipedia.org/wiki?curid=2055856", "title": "Ghiozzo di Bath", "text": ""}
{"id": "2055857", "revid": "1342360", "url": "https://it.wikipedia.org/wiki?curid=2055857", "title": "Dirk Scheringa", "text": "\u00c8 proprietario, nonch\u00e9 fondatore del gruppo bancario olandese DSB Bank. Inoltre era presidente della societ\u00e0 calcistica olandese . \n\u00c8 direttore del Basel art museum situato nei Paesi Bassi."}
{"id": "2055858", "revid": "281901", "url": "https://it.wikipedia.org/wiki?curid=2055858", "title": "Ghiozzetto di Crimea", "text": ""}
{"id": "2055859", "revid": "116944", "url": "https://it.wikipedia.org/wiki?curid=2055859", "title": "Simeone Logoteta", "text": ""}
{"id": "2055866", "revid": "112097091", "url": "https://it.wikipedia.org/wiki?curid=2055866", "title": "Gaetano Palmaroli", "text": "Gaetano Palmaroli, alias \"Cayetano Palmaroli\", dopo aver iniziato la sua carriera come incisore di pietre dure fu allievo del pittore Tommaso Minardi (1787-1871) all'Accademia di San Luca di Roma. \u00c8 stato pittore di soggetti storici, ritrattista, pi\u00f9 noto in Spagna per la sua attivit\u00e0 di litografo, dove soggiorn\u00f2 una prima volta dal 1829 al 1841 a Madrid. Dopo un breve rientro in Italia torn\u00f2 definitivamente in Spagna dove mor\u00ec di tifo il 4 dicembre 1853 all'et\u00e0 di 53 anni.\nEra padre del pi\u00f9 noto pittore spagnolo Vicente Palmaroli Gonzalez. Ebbe come allievo Luigi Fontana (1827-1908)."}
{"id": "2055871", "revid": "300067", "url": "https://it.wikipedia.org/wiki?curid=2055871", "title": "J.R. Pinnock", "text": "Carriera.\nVenne selezionato dai Dallas Mavericks nel secondo giro del draft NBA 2006 e subito ceduto ai Los Angeles Lakers. I Lakers lo tagliarono poco prima dell'inizio del campionato. Pinnock pass\u00f2 poi in Germania con i Gie\u00dfen 46ers, in D-League con gli Arkansas RimRockers, torn\u00f2 per poco tempo nella NBA con i Portland Trail Blazers, durante la pre-stagione del 2007-08, in Grecia con Rodi, a Puerto Rico con i Toros de Chorrillo ed in Venezuela con i Marinos de Anzoategui.\nNella stagione 2008-09, approda nel campionato italiano di LegA2 e milita nella Pallacanestro Roseto, dove si fa apprezzare per doti realizzative e atletismo. L'avventura italiana per\u00f2 termina anzitempo, a causa delle difficolt\u00e0 economiche del Club e dei ritardi nei pagamenti: dopo alcuni dissapori con i dirigenti e anche col pubblico, a met\u00e0 del girone di ritorno Pinnock decide di rescindere il contratto con Roseto e accettare le offerte che gli arrivano dall'Argentina.\nInizia cos\u00ec per lui un periodo da vero globetrotter, che lo porta a cambiare 12 squadre nel giro di quattro anni. Nel 2013 firma con gli Indios de Mayaguez, militanti nel massimo campionato portoricano."}
{"id": "2055872", "revid": "19891568", "url": "https://it.wikipedia.org/wiki?curid=2055872", "title": "Danilo Pinnock", "text": ""}
{"id": "2055877", "revid": "1819104", "url": "https://it.wikipedia.org/wiki?curid=2055877", "title": "Izzy Izumi", "text": " \u00e8 un personaggio immaginario delle prime due stagioni dell'anime dedicato all'universo di \"Digimon\", \"Digimon Adventure\" e \"Digimon Adventure 02\".\nIl suo Digimon partner \u00e8 Tentomon. Izzy \u00e8 un esperto di computer che trascorre larga parte del suo tempo provando a decifrare i misteri ed i segreti di Digiworld tramite il suo laptop \"PiBook\". Izzy vive con i suoi genitori adottivi. Quando inizialmente scopre di essere stato adottato, il ragazzo inizia a distaccarsi subconsciamente dai suoi genitori e a concentrarsi sui computer. Il problema tra di loro si risolve quando i genitori rivelano al figlio la verit\u00e0 e quest'ultimo li accetta come suoi veri genitori. La sua bevanda preferita \u00e8 l'oolong.\nNel doppiaggio italiano, Izzy esclama spesso \"Pazzesco!\".\n\u00c8 il possessore della Digipietra della Saggezza (della Conoscenza in \"Adventure 02\").\n\u00c8 doppiato in giapponese da Umi Tenjin in quasi tutti i media, da Mutsumi Tamura in \"Digimon Adventure tri.\" e e ', e da Yumiko Kobayashi in ' e in italiano da Maura Cenciarelli in quasi tutti i media e da Stefano Broccoletti in e \"\".\nPreludio a \"Digimon Adventure\".\n\u00c8 stato testimone del combattimento Greymon/Parrotmon ed \u00e8 cos\u00ec divenuto un Digiprescelto. I veri genitori di Izzy morirono in un incidente d'auto ed il bambino fu adottato da un lontano cugino di suo padre e da sua moglie, che avevano appena perso il loro figlio naturale. Apprende della sua adozione per caso e per un periodo ci\u00f2 porta ad una certa distanza tra lui ed i suoi genitori adottivi, in particolar modo con sua madre.\n\"Digimon Adventure\".\nIzzy ha dieci anni e frequenta la quarta elementare alla scuola elementare di Odaiba. \u00c8 l'esperto di computer del gruppo ed \u00e8 il pi\u00f9 curioso riguardo a Digiworld. Preferisce spesso stare da solo. Una volta arrivato nel mondo digitale, Izzy sviluppa una \"teoria aliena\" ed ha una bassa opinione dei Digimon. Per esempio, quando il suo Digimon partner, Tentomon ascolta la teoria aliena di Izzy, gli chiede \"Che mistero c'\u00e8 in me? Io sono ci\u00f2 che sono.\". Quando i Digiprescelti entrano in una fabbrica, Izzy trova un'enorme batteria e vi entra. Cancella quindi una parte dei geroglifici presenti sul muro al suo interno, causando l'immediato arresto della produzione della fabbrica. Izzy \u00e8 il primo a rendersi conto che tutto, anche i programmi, sono esseri viventi a Digiworld.\nLe abilit\u00e0 di Izzy con il computer, tuttavia, si dimostrano presto essere straordinariamente utili al gruppo. Durante la battaglia contro Andromon, Tentomon suggerisce a Izzy di reinserire il programma che aveva attivato il suo Digivice. Quando Izzy lo riscrive, Tentomon digievolve in Kabuterimon e distrugge l'Ingranaggio Nero che condiziona Andromon. Quando Mimi e Tentomon si perdono in un labirinto, Izzy trova la mappa della costruzione e localizza la posizione di Mimi grazie al suo Digivice. Quindi, guida i due al di fuori del labirinto.\nDopo la sconfitta di Devimon, i Digiprescelti vengono spediti nel continente di Server per sconfiggere Etemon. Mentre Piximon li allena, Matt e Izzy vedono le loro Digipietre brillare. I due sgaiattolano fuori e le trovano; Matt riceve la Digipietra dell'Amicizia, mentre Izzy riceve la Digipietra della Saggezza (\u77e5\u8b58\u306e\u7d0b\u7ae0, \"Chishiki no Monsh\u014d\"). La curiosit\u00e0 e l'intuito deduttivo di Izzy tornano utili in pi\u00f9 di un'occasione; quando Datamon cattura Sora, il ragazzo \u00e8 il primo a ipotizzare che il Digimon si trovi ancora all'interno della piramide. Tai e Izzy liberano quindi Sora. Etemon viene a sapere della loro presenza e li raggiunge, cercando di distruggere Datamon. Nella battaglia finale scatenatasi, Greymon superdigievolve con successo in MetalGreymon e sconfigge Etemon. Tai e il suo Digimon vengono risucchiati nel mondo reale; durante la loro breve permanenza l\u00ec, Izzy invia un messaggio delirante, avvisando Tai di non tornare a Digiworld.\nTuttavia, Tai torna a Digiworld comunque perch\u00e9 sa di dover ripristinare l'equilibrio tra i due mondi. Izzy si imbatte in Vademon, che lo inganna e si fa consegnare la mente avida di sapere del ragazzo, il quale regredisce ad una mente che accetta qualsiasi cosa e non mette in dubbio nulla. Tentomon cerca in qualche modo di riportarlo alla normalit\u00e0 ma non vi riesce; regredisce quindi lentamente in Motimon ed in Pabumon prima che Izzy si risvegli. Izzy recupera il suo Digimedaglione, la sua Digipietra e la sua mente avida di sapere. Nella battaglia susseguente, la sua conoscenza ed il suo cuore gli permettono di far brillare la sua Digipietra, causando cos\u00ec la Superdigievoluzione di Tentomon in MegaKabuterimon e la successiva sconfitta di Vademon.\nDurante la ricerca dell'ottavo bambino prescelto, i Digiprescelti inseguono Myotismon nel mondo reale. Gennai carica alcuni programmi nel laptop di Izzy per dargli qualche informazione in pi\u00f9. Il primo programma traccia i movimenti dei Digimon. Izzy vede Raremon attaccare la Baia di Tokyo e si precipita l\u00ec nonostante Tentomon provi a fermarlo. Il secondo programma carica una barriera digitale, che impedisce ai Bakemon di prendere Izzy ed i suoi genitori. Gennai dice inoltre a Izzy che la fonte del potere di Myotismon si trova alla stazione televisiva della Fuji TV e gli racconta della profezia. La profezia aiuta i ragazzi a distruggere VenomMyotismon; quando Izzy legge la profezia a voce alta (ai Digiprescelti serve un po' di tempo per comprenderla appieno), il gruppo segue le sue direttive. Angemon e Angewomon colpiscono Matt e Tai con le frecce della Speranza e della Luce, cosa che porta Agumon e Gabumon a megadigievolvere nelle loro forme di livello mega, fornendo un aiuto fondamentale nella battaglia.\nDurante questa saga, i genitori di Izzy gli rivelano che lui \u00e8 stato adottato. I veri genitori di Izzy rimasero uccisi in un incidente d'auto ed un lontano cugino di suo padre adott\u00f2 Izzy. Izzy spiega a sua volta ai suoi genitori che lui sapeva gi\u00e0 tutto questo dopo aver sentito ci\u00f2 che i due si dicevano durante una conversazione notturna e gli dice che si \u00e8 dedicato completamente ai computer per dimenticare ci\u00f2 che aveva sentito.\nIl computer portatile di Izzy si rivela un aiuto ancora pi\u00f9 prezioso per i Digiprescelti durante la battaglia con i Padroni delle Tenebre. Precedentemente, erano i Digimon partner che davano informazioni ai DIgiprescelti sui vari Digimon che il gruppo si trovava ad incontrare; tuttavia, Izzy carica nel suo computer un database di profili di Digimon. Quando un nuovo Digimon si fa vedere, Izzy ne rivela il nome e ne descrive le caratteristiche al resto del gruppo.\nNell'ultima battaglia contro Piedmon, Izzy viene trasformato in un portachiavi. Dopo la sconfitta di Apokarimon, Joe calcola che, poich\u00e9 un giorno a Digiworld corrisponde ad un minuto nel mondo reale, i Digiprescelti sarebbero potuti rimanere a Digiworld per centodiciotto anni (i ragazzi avevano pianificato di rimanere l\u00ec fino alla fine delle vacanze estive). Tuttavia, Gennai dice loro che la distorsione del tempo che causava le due diverse cronologie nei due mondi era stata eliminata dalla scomparsa di Apokarimon e che l'eclissi solare avrebbe sigillato la barriera tra i due mondi per un periodo di tempo indefinito. Izzy saluta quindi Tentomon, ringraziandolo per essere stato un cos\u00ec buon amico.\n\"Our War Game!\".\nIn \"Our War Game!\", Izzy, che indossa per l'occasione una versione sbottonata e senza guanti del suo abbigliamento della prima stagione, individua un Digiuovo generato da un virus nel computer e corre ad avvisare Tai della scoperta. Quando il Digimon appena nato digievolve a livello intermedio e inizia a cibarsi di dati all'interno della rete, i due inviano Agumon e Tentomon a sventare la minaccia, ma sono sconfitti quando la creatura passa direttamente al livello evoluto trasformandosi in Infermon e attaccando i due avversari mentre stanno digievolvendo. Pi\u00f9 tardi, aiutati da Gabumon e Patamon, i Digimon affrontano nuovamente Infermon, che digievolve ulteriormente diventando Diaboromon, ma nel mezzo della battaglia Izzy si ritrova costretto ad andare al bagno a causa della sua troppa indulgenza nei confronti delle discutibili bevande preparate dalla madre di Tai, cosa che permette a Tai di causare un crash al computer e compromettere il suo Digimon; nella versione originale del film, Izzy aveva bevuto troppo t\u00e8 semifermentato, anche se alla fine il risultato \u00e8 lo stesso. Le numerose e-mail che Izzy riceve sul computer rallentano l'elaborazione dei dati e impediscono a WarGreymon e MetalGarurumon di muoversi normalmente. Tai e Matt entrano in qualche modo nei rispettivi computer per aiutare i due Digimon di livello mega e, grazie al loro aiuto e a quello di tutti i giovani che stanno assistendo alla battaglia (che in seguito diventeranno Digiprescelti), WarGreymon e MetalGarurumon DNAdigievolvono in Omnimon ed eliminano tutti i cloni di Diaboromon. Tuttavia, il Diaboromon originale \u00e8 troppo veloce per Omnimon, saltando via continuamente non appena Omnimon lo localizza. Izzy alla fine elabora un piano, inoltrando tutte le e-mail a Diaboromon per rallentarlo. Omnimon riesce quindi a distruggere Diaboromon pochi millisecondi prima che il missile nucleare lanciato dal Digimon malvagio colpisca il Giappone.\nNel maggio del 2000, Izzy torna a Digiworld e rilascia il potere della sua Digipietra per liberare i Digimon Supremi. Conseguenza di ci\u00f2 \u00e8 l'impossibilit\u00e0 per Tentomon di raggiungere la sua forma al livello evoluto, MegaKabuterimon.\n\"Digimon Adventure 02\".\nTre anni dopo i fatti di \"Digimon Adventure\", Izzy \u00e8 ora al secondo anno di scuola media ed \u00e8 il presidente del Club di Computer. Izzy continua a giocare il suo ruolo tecnico; il ragazzo tiene d'occhio Digiworld e avverte i nuovi Digiprescelti di eventuali disagi e problemi. \u00c8 Izzy ad escogitare il piano per invadere la base di Ken; grazie all'informazione di Cody su una conduttura sulla quale l'Imperatore Digimon sar\u00e0 costretto a passare, Izzy riesce a mandare Agumon e Gabumon a creare un diversivo. Successivamente, quando la base di Ken sta per esplodere, Izzy individua il problema e lo rivela ai ragazzi, che ripristinano le cose.\nGrazie all'aiuto di un suo amico dagli Stati Uniti, il ragazzo capisce che i nuovi Digivice hanno tre nuove funzioni e li chiama Digivice D-3. Infine, dopo che la scuola diviene inagibile, Izzy ipotizza che sia il potere dei D-3 ad aprire realmente il passaggio verso Digiworld. La teoria si dimostra corretta e conferisce ai Digiprescelti l'abilit\u00e0 di aprire Digivarchi quando e dove vogliono, piuttosto che essere limitati al solo uso della sala computer della scuola per muoversi tra Digiworld ed il mondo reale.\n\"Digimon Adventure tri.\".\nTre anni dopo la sconfitta di Malomyotismon Izzy, bench\u00e9 vada ancora al liceo, ha avviato con successo una startup con un suo amico americano (probabilmente Willis), tanto da potersi permettere un prestigioso ufficio all'interno di un lussuoso complesso residenziale.\nQuando Tokyo viene nuovamente attaccata dai digimon, lui e i suoi vecchi compagni vengono arruolati in una divisione speciale dei Servizi Segreti giapponesi, e riunitosi a Tentomon aiuta Tai e gli altri a risolvere la crisi ad Haneda. In seguito, grazie ai mezzi a propria disposizione, crea uno speciale programma in grado di far passare istantaneamente Tentomon e gli altri dal piano digitale al mondo reale attraverso un qualunque dispositivo elettronico; inoltre modifica gli occhiali da motociclista di Tai per renderli in grado di scorgere le anomalie dello spaziotempo, grazie ai quali lui e gli altri prescelti scopriranno l'esistenza di un gigantesco portale sopra Odaiba da cui, poco dopo, emerger\u00e0 Alphamon.\nEpilogo.\nNell'anno 2027 Izzy organizza una squadra di ricerca per studiare Digiworld ed apprendere pi\u00f9 di quello che la popolazione umana gi\u00e0 conosce. Anche se sua moglie non \u00e8 menzionata, Izzy ha una figlia il cui Digimon partner \u00e8 un Motimon.\n\"Hurricane Touchdown/Supreme Evolution! The Golden Digimentals\".\nDurante la sigla iniziale, Izzy \u00e8 intento a potenziare il suo computer, ma viene successivamente rapito poco dopo da Wendigomon dopo che il suo Digivice reagisce in modo strano. A causa di Wendigomon, lui e gli altri Digiprescelti originali regrediscono all'et\u00e0 infantile mentre si trovano in una strana dimensione in cui il Digimon li ha portati. Dopo la sconfitta di Wendigomon, Izzy torna dove si trovava all'inizio del film.\n\"Diaboromon Strikes Back!\".\nCome in \"Our War Game!\", Izzy \u00e8 ancora il responsabile di un piano di attacco contro Diaboromon. \u00c8 colui che riunisce tutti i Digiprescelti (compresa Mimi, giunta in volo dagli Stati Uniti) per aiutare a sconfiggere Diaboromon e fermare il caos scoppiato in Internet e nel mondo reale.\n\"Michi e no Armor Shinka\".\nDavis si reca a casa di Izzy, chiedendo di dargli qualche lezione sui computer.\nNome.\nIl vero nome di Izzy \u00e8 traslitterato \"Koushiro\" nella versione inglese e \"Koushirou\" in quella giapponese.\nCharacter song.\nIzzy dispone di due \"image song\", \"Version Up\" (\"Aggiornamento\") e \"Open Mind\" (\"Mente aperta\"), cos\u00ec come una terza cantata insieme a Tentomon e chiamata \"Sekaijuu no Keshiki wo!\" (\"Il paesaggio del mondo intero!\"). In \"Digimon Adventure Tri.\" ne possiede una terza, intitolata \"Kioku no Kakera -Koushiro Side-\".\nAccoglienza.\nSecondo un sondaggio condotto da Manga Entertainment, Izzy \u00e8 risultato il quinto personaggio preferito dagli utenti, ottenendo l'8% delle preferenze, posizione e percentuale condivise con Sora e Ken."}
{"id": "2055879", "revid": "149727", "url": "https://it.wikipedia.org/wiki?curid=2055879", "title": "Wendisch Bork", "text": ""}
{"id": "2055880", "revid": "149727", "url": "https://it.wikipedia.org/wiki?curid=2055880", "title": "Schwina", "text": ""}
{"id": "2055883", "revid": "149727", "url": "https://it.wikipedia.org/wiki?curid=2055883", "title": "Boitzenburg", "text": ""}
{"id": "2055885", "revid": "729019", "url": "https://it.wikipedia.org/wiki?curid=2055885", "title": "SIAI S.8", "text": "Il SIAI S.8 era un idrovolante biplano da ricognizione e per attacco ai sommergibili prodotto dall'azienda italiana Societ\u00e0 Idrovolanti Alta Italia (SIAI) negli anni dieci del XX secolo.\nStoria del progetto.\nProgettato dall'ingegner Raffaele Conflenti, Il SIAI S.8 venne costruito in oltre duecento esemplari ed utilizzato dal Servizio Aeronautico della Marina alla fine della prima guerra mondiale.\nCaratterizzato dalla propulsione ad elica spingente e 2 persone di equipaggio, era armato con una mitragliatrice calibro 7,7 mm e bombe da caduta leggere. Risult\u00f2 di buona efficacia e diede seguito al modello SIAI S.9 non prodotto in Italia per la fine della guerra, ma in Francia su licenza dalla Chantiers A\u00e9ro-Maritimes de la Seine (CAMS).\nTecnica ed impiego operativo.\nCaratterizzato da un aspetto che poi diventer\u00e0 tradizionale per la sua epoca, l'S.8 conservava l'aspetto generale del Lohner L austro-ungarico catturato dopo un ammaraggio forzato alle bocche del Po e che fece da modello al Macchi L.1.\nPresentava uno scafo centrale realizzato in legno, dotato di un abitacolo aperto a due posti affiancati per il pilota ed il copilota osservatore. Posteriormente terminava in una coda collegata alla parte finale dello scafo tramite una struttura tubolare e caratterizzata da un impennaggio cruciforme, monoderiva e dai piani orizzontali controventati.\nLa configurazione alare era biplana, con ala superiore ed inferiore delle stesse dimensioni, la prima posizionata alta a parasole e la seconda montata alta sullo scafo, collegate, tra loro da una doppia coppia di montanti tubolari per lato integrati da tiranti in cavetto d'acciaio. La prima era collegata allo scafo centrale tramite un'incastellatura dove era anche collocato il motore e la seconda era dotata di due galleggianti equilibratori applicati sulla parte inferiore del profilo tramite una struttura tubolare.\nLa propulsione era affidata ad un motore Isotta Fraschini V.4B, un 6 cilindri in linea raffreddato a liquido in grado di erogare una potenza pari a 160 CV (118 kW), collocato in configurazione spingente ed abbinato ad un'elica bipala in legno a passo fisso. In alternativa era utilizzato anche un Colombo F-150 da 120 CV (88 kW).\nLa 266\u00aa Squadriglia ne riceve 3 dall'agosto 1918 ed al 4 novembre ne ha 8.\nLa 272\u00aa Squadriglia ne riceve 4 nell'estate 1918.\nLa 271\u00aa Squadriglia li riceve nel settembre 1918 ed alla fine della guerra ne ha 4.\nLa 279\u00aa Squadriglia ne riceve 2 nel settembre 1918.\nLa 269\u00aa Squadriglia nell'ottobre 1918 ne ha 3 per la Scuola Complementare Mitraglieri.\nLa 276\u00aa Squadriglia ne riceve 2 alla fine di ottobre 1918.\nLa 285\u00aa Squadriglia ne aveva 5 alla fine della guerra."}
{"id": "2055886", "revid": "1543377", "url": "https://it.wikipedia.org/wiki?curid=2055886", "title": "Herrau\u00f0r", "text": "Gli \u00e8 stata anche dedicata una saga intitolata \"Saga di B\u00f3si e Herrau\u00f0r\".\nDescrizione.\nIl suo ruolo principale nelle saghe \u00e8 quello di padre di \u00de\u00f3ra Town-Hart che don\u00f2 alla figlia uno o due piccoli serpenti, che crescendo si rivelarono due pericolosi lindorm, obbligandolo a promettere in sposa la figlia a colui che sarebbe stato in grado di ucciderii. Ragnar Lodbrok riusc\u00ec nell'impresa liberando la ragazza e diventandone il marito. La \"saga di B\u00f3si e Herrau\u00f0r\" funge da antefatto descrivendo la nascita dei dragoni.\nNel \"Kr\u00e1kum\u00e1l\" un Ragnar Lodbrok morente canta di un conte pi\u00f9 famoso di Herr\u00f6\u00f0r, il quale non condusse mai la sua drakkar in un porto.\nSaga di B\u00f3si e Herrau\u00f0r.\nLa \"Saga di B\u00f3si e Herrau\u00f0r\" dice che Herrau\u00f0r fu il figlio di re Ring dell'\u00d6sterg\u00f6tland, e nipote di Gautrekr, re del V\u00e4sterg\u00f6tland. Il nonno di Herrau\u00f0r era Gautr, uno dei figli di Odino.\nRing, padre di Herrau\u00f0r, prefer\u00ec a lui il figlio illegittimo Sj\u00f3\u00f0r. Quando B\u00f3si, miglior amico di Herrau\u00f0r, fu proscritto, i due amici decisero di passare qualche anno saccheggiando come vichinghi. Tornati in \u00d6sterg\u00f6tland, Sj\u00f3\u00f0r obblig\u00f2 il padre di B\u00f3si a pagare per compensare i crimini del figlio, cos\u00ec quando Sj\u00f3\u00f0r e B\u00f3si si incontrarono in Wendland inizi\u00f2 un combattimento in cui Sj\u00f3\u00f0r venne ucciso. Al ritorno dei due amici in \u00d6sterg\u00f6tland, Ring si rifiut\u00f2 di riappacificarsi con Herrau\u00f0r, finendo con l'incarcerare Herrau\u00f0r e B\u00f3si in attesa della loro esecuzione.\nCon magie e minacce, Busla (madrigna di B\u00f3si) convinse Ring a mandare i due ragazzi a svolgere una pericolosa ricerca, invece di ucciderli. Il loro obbiettivo era quello di trovare l'uovo dell'avvoltoio scritto con lettere d'oro.\nI due ragazzi raggiunsero Bjarmaland uccidendo l'avvoltoio che faceva da guardia al tempio di Jomali e la sacerdotessa Kolfrosta. Salvarono anche l'apprendista sacerdotessa Hlei\u00f0, sorella di Gudmundo di Gl\u00e6sisvellir. Hlei\u00f0 fu talmente felice del salvataggio da diventare la moglie di Herrau\u00f0r. Al ritorno in \u00d6sterg\u00f6tland, Ring accett\u00f2 l'uovo perdonando il figlio e B\u00f3si. Herrau\u00f0r e B\u00f3si partirono quindi verso la battaglia del Br\u00e1vellir per combattere al fianco di Harald Hildetand, sopravvivendo all'immensa battaglia.\nGudmundo di Gl\u00e6sisvellir, desideroso di rivedere la sorella, la promise a Siggeir, figlio di Harekr re di Bjarmaland, se questi l'avesse trovata. I Bjarmiani invasero l'\u00d6sterg\u00f6tland, uccidendo re Ring e riportando Hlei\u00f0 in Bjarmaland.\nQuando Herrau\u00f0r e B\u00f3si tornarono da Br\u00e1vellir, si organizzarono per recuperare Hlei\u00f0 grazie alla madrigna di B\u00f3si, Busla, ed alla sorella Smi\u00f0r. Salvarono Hlei\u00f0 rapendo anche Edda, figlia del re. Re Harek mor\u00ec nel tentativo di fermarli.\nHerrau\u00f0r divenne il nuovo re dell'\u00d6sterg\u00f6tland, mentre B\u00f3si sal' al trono di Bjarmaland con la sua regina Edda. Herrau\u00f0r e Hlei\u00f0 ebbero una figlia di nome \u00de\u00f3ra Town-Hart. Quando l'uovo di avvoltoio si schiuse, ne usc\u00ec un lindworm che ben presto accerchi\u00f2 il palazzo di \u00de\u00f3ra Town-Hart. Herrau\u00f0r promise la figlia a colui che avrebbe ucciso il serpente. Fu Ragnar Lodbrok a compiere l'impresa.\nStoria dei figli di Ragnar.\nNella \"Storia dei figli di Ragnar\" Herrau\u00f0r \u00e8 il jarl del G\u00f6taland, uno dei vassalli di Ragnar Lodbrok (questo fatto \u00e8 coerente con la \"saga di B\u00f3si e Herrau\u00f0r\" dato che Sigurd Ring, vittorioso nella battaglia del Br\u00e1vellir, mor\u00ec lasciando il regno al figlio Ragnar).\nLa figlia di Herrau\u00f0r, \u00de\u00f3ra Town-Hart, era molto bella. Il padre gli don\u00f2 un lindworm, ma dopo qualche tempo egli crebbe finch\u00e9 accerchi\u00f2 il suo palazzo minacciando chiunque si avvicinasse, eccetto i servitori che gli portavano un bue al giorno. Durante il suo symbel, Herrau\u00f0r promise la figlia a chi avrebbe ucciso il serpente.\nQuando Ragnar lo seppe si port\u00f2 in V\u00e4sterg\u00f6tland vestendosi con abiti ispidi trattati con catrame e sabbia. Prese una lancia avvicinandosi al drago che gli soffi\u00f2 contro del veleno, tuttavia, proteggendosi con lo scudo e i vestiti, lo colp\u00ec con la lancia. Quando i paesani scoprirono l'accaduto, pot\u00e9 sposare \u00deora.\nGesta Danorum.\nNel \"Gesta Danorum\" Herodd \u00e8 il re di Svezia. Un giorno, mentre stava cacciando in un bosco, trov\u00f2 alcuni serpenti che diede alla figlia Tora. Essa li allev\u00f2 dandogli da mangiare un bue al giorno, finch\u00e9 crebbero tanto da terrorizzare l'intero paese. Spaventato, Herrod promise la figlia a chiunque fosse riuscito ad ucciderli.\nRagnar Lodbrok confezion\u00f2 alcuni abiti in pelo per proteggersi, andando in Svezia. Qui si immerse in acqua fredda aspettando che l'acqua, ghiacciando, si trasformasse in uno strato di ghiaccio che proteggesse i propri abiti. A palazzo si trov\u00f2 di fronte ai due serpenti che lo attaccarono. Protetto dai vestiti riusc\u00ec a ucciderli trafiggendone i cuori con una lancia."}
{"id": "2055887", "revid": "1543377", "url": "https://it.wikipedia.org/wiki?curid=2055887", "title": "Colony of Birchmen", "text": "Colony of Birchmen \u00e8 il quarto singolo estratto da \"Blood Mountain\", il terzo album della band statunitense Mastodon.\nAd oggi \u00e8 il singolo di maggior successo della band, capace di raggiungere la 33\u00aa posizione della Billboard Magazine's Mainstream Rock Chart, la canzone inoltre \u00e8 stata suonata al Late Night with Conan O'Brien nella puntata del 1\u00ba novembre 2006 e ha ricevuto una nomination per i Grammy Awards nella categoria \"Best Metal Performance\".\nIl titolo \u00e8 un tributo alla canzone dei Genesis \"The Colony of Slippermen\", infatti il batterista della band Brann Dailor ha dichiarato che \"The Lamb Lies Down on Broadway\", album nel quale \u00e8 contenuta la canzone, \u00e8 il suo preferito di sempre.\nLa canzone \u00e8 inoltre presente tra quelle disponibili nel videogioco Rock Band 2 e nella colonna sonora di Saint's Row 2."}
{"id": "2055890", "revid": "149727", "url": "https://it.wikipedia.org/wiki?curid=2055890", "title": "Watenstedt-Salzgitter", "text": ""}
{"id": "2055891", "revid": "377499", "url": "https://it.wikipedia.org/wiki?curid=2055891", "title": "Psicologia nello sport", "text": ""}
{"id": "2055893", "revid": "31886", "url": "https://it.wikipedia.org/wiki?curid=2055893", "title": "John Winthrop il Giovane", "text": "Biografia.\nFormazione.\nJohn Winthrop nacque in una famiglia della piccola nobilt\u00e0 puritana dell'Essex (Inghilterra), figlio di John Winthrop il Vecchio e di Mary Forth, a sua volta figlia di un gentiluomo di campagna dell'Essex. Frequent\u00f2 la scuola di grammatica Bury St Edmunds, il Trinity College di Dublino e infine studi\u00f2 per qualche tempo legge all'Inner Temple di Londra, una delle quattro associazioni professionali degli avvocati della corte reale. Nel 1628 accompagn\u00f2 il Duca di Buckingham nella sfortunata spedizione in aiuto degli ugonotti di La Rochelle assediati dall'esercito di Luigi XIII di Francia. Fece subito dopo un viaggio di istruzione in Italia e in Grecia, ritornando in Inghilterra nel 1629. \nEt\u00e0 adulta.\nNella primavera del 1630 si imbarc\u00f2 sulla nave Arbella alla volta del Nuovo Mondo nella spedizione guidata da suo padre, neoeletto governatore della Colonia della baia del Massachusetts. John Winthrop il giovane ne fu uno degli assistenti negli anni dal 1635 al 1641 e dal 1644 al 1649. Nel 1633 fu uno dei fondatori di Agawam, attualmente Ipswich (Massachusetts). Trascorse l'anno successivo in Inghilterra, per tornare nel 1635 come governatore del Connecticut su incarico del Barone Saye e Sele. Fece costruire il forte Saybrook alla foce del fiume Connecticut.\nFece ritorno nel Massachusetts per studiare scienze naturali e reclutare coloni per lo sfruttamento dei minerali. Soggiorn\u00f2 poi temporaneamente in Inghilterra dal 1641 al 1643. Di nuovo nel Massachusetts, allest\u00ec fonderie a Lynn e a Braintree. Nel 1645 acquist\u00f2 dei terreni nel sud-est del Connecticut e nel 1646 fond\u00f2 la citt\u00e0 che pi\u00f9 tardi fu chiamata New London (Connecticut). \nSi dedic\u00f2 di nuovo alla politica della colonia del Connecticut, diventandone magistrato nel 1651 e governatore negli anni 1657-58 e dal 1659 fino alla morte. Nel 1662 ottenne da Carlo II l'unificazione delle colonie del Connecticut e del New Haven.\nScritti.\nFu membro della Royal Society, per le cui \"Philosophical Transactions\" contribu\u00ec con due lavori: \"Some Natural Curiosities from New England\" e \"Description, Culture and Use of Maize\". La sua corrispondenza con la Royal Society \u00e8 pubblicata nel serie I, vol. XVI del \"Massachusetts Historical Society's Proceedings\"."}
{"id": "2055896", "revid": "104265", "url": "https://it.wikipedia.org/wiki?curid=2055896", "title": "Mazisi Kunene", "text": "Si \u00e8 distinto come leader anti-apartheid.\nVita.\nKunene nacque a Durban, il padre Mdabuli Albert Kunene apparteneva al clan Swazi. \nSeppur giovanissimo, all'et\u00e0 di 12 anni, era gi\u00e0 riuscito a pubblicare sui giornali locali un buon numero di poesie.\nFrequent\u00f2 il \"\"Master of Arts\" alla Universit\u00e0 di Natal.\nVinse nel 1956, la \"Bantu Literary Competition\" e si rec\u00f2 a Londra per intraprendere gli studi alla \"School of Oriental and African Studies\". All'universit\u00e0 londinese ottenne il dottorato con una tesi sulla letteratura zulu.\nMa proprio in quel periodo concentr\u00f2 le sue energie sulle ingiustizie sociali della sua terra divenendo un leader del movimento anti-apartheid.\nKunene fu affiliato all'\"African National Congress\" durante l'arco della sua carriera.\nLa sua carriera cattedratica lo port\u00f2 a dirigere il dipartimento del \"University College\"\" in Lesotho, ma anche a divenire docente di Letteratura africana alla \"University of California\" a Los Angeles.\nNel 1972 organizz\u00f2 una storica manifestazione nella quale artisti come Picasso, Marc Chagall, Henry Moore, donarono alcune loro opere con lo scopo di attirare l'attenzione del mondo intero sul regime razzista sudafricano.\nKunene ritorn\u00f2 in Sudafrica nel 1992, e fino alla sua pensione insegn\u00f2 alla Universit\u00e0 di Natal. \n\u00c8 deceduto nel 2006 a Durban dopo una lunga malattia.\nIl Presidente del Sudafrica Thabo Mbeki lo ha ricordato definendolo uno straordinario connazionale, che ha saputo integrare nella sua personalit\u00e0 il passato, il presente ed il futuro del suo popolo; inoltre \u00e8 stato un pensatore ed un artista capace di riconsegnare a tutti gli africani quella dignit\u00e0 mai cancellata, ma messa un po' in ombra da secoli di oppressione.\nOpere e pensiero.\nScrisse i suoi lavori, originariamente, in lingua zulu e solo in un secondo tempo li tradusse in lingua inglese.\nKunene prese spunto dalla tradizione orale della letteratura zulu per disegnare poemi riguardanti la storia zulu ed il loro pensiero, ma anche celebranti i valori dell'intera Africa.\nSul senso da attribuire alla sua attivit\u00e0 poetica Kunene afferm\u00f2 che uno scrittore non dovrebbe essere attratto eccessivamente dal successo, quanto piuttosto dal tentativo di offrire un contributo alla comunit\u00e0 che assieme ai natali gli ha donato il genio che \u00e8 in lui. \nLa sua opera pi\u00f9 nota, \"\"Emperor Shaka the Great\", pubblicata in inglese nel 1979, ricevette ampi consensi da parte della critica internazionale e venne definita una monumentale epica africana paragonabile all'Iliade; narra, infatti, la storia della rinascita del popolo zulu nell'epoca del dominio shaka. Questa opera \u00e8 stata poi tradotta in varie lingue, tra le quali, il francese, l'inglese, il tedesco e il giapponese.\nAltre opere fondamentali furono \"Anthem on the Decades: A Zulu Epic\", pubblicata in inglese nel 1981, che descrive le leggende del popolo zulu; \"The Ancestors and the Sacred Mountain: Poems\", un'antologia contenente cento sue poesie, uscita alle stampe nel 1982.\nNegli anni novanta ha proseguito la sua carriera pubblicando vari libri in zulu, tra i quali \"Isibusiso sikamhawu\" (1994), \"Indida yamancasakazi\" (1995), \"Umzwilili wama-Afrika\" (1996) e \"Igudu likaSomcabeko\"\" (1997)."}
{"id": "2055902", "revid": "55935", "url": "https://it.wikipedia.org/wiki?curid=2055902", "title": "John Winthrop il giovane", "text": ""}
{"id": "2055904", "revid": "1543377", "url": "https://it.wikipedia.org/wiki?curid=2055904", "title": "Mimi Tachikawa", "text": " \u00e8 un personaggio immaginario delle prime due stagioni dell'anime dedicato all'universo di \"Digimon\", \"Digimon Adventure\" e \"Digimon Adventure 02\".\nMimi \u00e8 spesso descritta come una ragazza molto femminile - \u00e8 viziata, svampita, vanitosa, egoista, formale e si lamenta di ogni cosa, ma \u00e8 anche sensibile, ricercata, dolce e premurosa. Parla spesso dello shopping e della moda in generale. Mimi \u00e8 anche abbastanza infantile ed \u00e8 una ragazza innocente. Il suo Digimon partner \u00e8 Palmon.\nPossiede la Digipietra della Purezza (della Sincerit\u00e0 in \"Adventure 02\").\n\u00c8 doppiata in giapponese da Ai Maeda in quasi tutti i media, da Hitomi Yoshida in \"Digimon Adventure tri.\" e da Monica Volpe in ', e da Marika K\u014dno in ' e in italiano da Michela Alborghetti in quasi tutti i media e da Monica Volpe in \"\". Nell'episodio 25 della prima serie, entrambe le doppiatrici del personaggio (Maeda e Alborghetti), hanno cantato una versione ridotta di \"I Wish\", opening della prima serie.\nPreludio a \"Digimon Adventure\".\n\u00c8 stata testimone del combattimento Greymon/Parrotmon ed \u00e8 cos\u00ec divenuta un Digiprescelto.\n\"Digimon Adventure\".\nQuando arriva per la prima volta a Digiworld, Mimi ha dieci anni e frequenta la quarta elementare alla scuola elementare di Odaiba. Inizialmente sembra la classica ragazzina viziata che aggiunge un tocco di superficialit\u00e0 ad ogni situazione in cui si viene a trovare (nella versione americana, ad esempio, la si vede spesso notare quanto sia o non sia \"elegante\" un Digimon appena digievoluto). Nella versione giapponese, invece, \u00e8 una ragazza ingenua e spensierata. Ha preso di nascosto l'attrezzatura da campeggio del padre per il campo estivo, pur sapendo che non le sarebbe servito, fino al momento del suo arrivo sull'Isola di File, facendo di lei una ragazza previdente, ma degli oggetti portati verr\u00e0 utilizzata solo la bussola, resa smagnetizzata e inservibile a causa della polvere metallica che copre il mondo digitale. Sembra inoltre avere strani gusti in fatto di cucina, ereditati dai genitori, prediligendo il Natt\u014d e lo zucchero, facendo presagire in anticipo il suo futuro visto nel finale della seconda stagione. Per la sua bellezza e innocenza, diventa il pi\u00f9 delle volte l'oggetto del desiderio di Digimon dall'aspetto sgradevole quali Numemon, Sukamon e Chuumon. Possiede la Digipietra della Purezza (\u7d14\u771f\u306e\u7d0b\u7ae0, \"Junshin no Monsh\u014d\" - traducibile anche come Digipietra dell'Empatia), che attiva durante una battaglia in cui Togemon sta combattendo contro DarkTyrannomon, quando Mimi \u00e8 finalmente sincera con s\u00e9 stessa e capisce che i suoi amici e la sua famiglia hanno bisogno del suo aiuto. Dopo aver versato una lacrima (simbolo della sua Digipietra), la sua Digipietra inizia a brillare, portando Togemon a superdigievolvere Lillymon, che si sbarazza facilmente di DarkTyrannomon. Quando Myotismon entra in scena e Lillymon prova a fermarlo, il Digimon malvagio usa la sua Ombra Paralizzante, la quale spedisce Lillymon in uno stato simile al coma. Il Digimon viene guarito successivamente da Wizardmon per la battaglia finale contro Myotismon. Mimi viene da una famiglia molto amorevole che sembra non avere mai problemi. Dopo avere visto i suoi genitori, risulta facile capire da dove la ragazza abbia preso il suo atteggiamento apparentemente spensierato; i genitori di Mimi sono molto emotivi, oltremodo viziati e persone molto espansive che si dimostrano a vicenda l'amore che provano in tutti i modi possibili.\nNonostante a volte non sembri assolutamente in contatto con la realt\u00e0, Mimi \u00e8 senza dubbio uno dei personaggi pi\u00f9 realistici ed espressivi della prima stagione, come dimostra quasi alla fine della serie quando decide (temporaneamente) di non poter pi\u00f9 combattere al fianco degli altri Digiprescelti dopo aver visto tanti amici morire per il loro bene. La sua pi\u00f9 cara amica nel gruppo sembra essere Sora, che \u00e8 sempre la prima a confortare la ragazza nella maggior parte delle situazioni che la spaventano ed \u00e8 la ragione principale del suo ravvedimento quando imprigiona Tai e Joe nel castello dei Gekomon e degli Otamamon, \"colpevoli\" di volerla portare via con loro dal castello.\n\"Our War Game!\".\nMimi \u00e8 in vacanza alle Hawaii durante gli avvenimenti del film e pronuncia poche battute all'interno di esso; una delle quali \u00e8 la sua segreteria telefonica, che parte quando Tai prova a chiamarla in preda al panico (nella versione americana la ragazza dice di \"lasciare un brevissimo messaggio dopo il bip\", lasciando al ragazzo giusto il tempo di dire \"Mimi...\" prima che la linea cada. Nella versione originale, la battuta di Mimi non \u00e8 cos\u00ec lunga e Tai riesce a lasciare un messaggio appropriato). Un'altra delle battute di Mimi si pu\u00f2 sentire nella cartolina che la ragazza manda a Tai, raccontando dettagli della sua vacanza. Un'altra ancora si sente in sottofondo ai \"fuochi d'artificio\" che esplodono nel cielo. Questi fuochi sono in realt\u00e0 un tentativo del governo di intercettare una bomba nucleare che gli Stati Uniti avevano erroneamente lanciato a causa di Infermon. Durante la sigla finale del film (lasciata fuori dalla versione americana \"Digimon - Il film\") si pu\u00f2 vedere una foto di Mimi e della sua famiglia di ritorno dalle Hawaii, molto pi\u00f9 abbronzati di quando sono partiti.\nDurante il film, Mimi ha una lettera a forma di cuore attaccata al muro della sua stanza mentre si trova alle Hawaii. Su di essa c'\u00e8 scritto \"A Mimi da Joe\". Questo si \u00e8 rivelato essere solo un errore di traduzione della versione americana, poich\u00e9 in realt\u00e0 questa \u00e8 solamente una targhetta con il nome della ragazza.\nNel maggio del 2000, Mimi torna a Digiworld e rilascia il potere della sua Digipietra per liberare i Digimon Supremi. Conseguenza di ci\u00f2 \u00e8 l'impossibilit\u00e0 per Palmon di superdigievolvere Lillymon.\n\"Digimon Adventure 02\".\nIn \"Adventure 02\", si apre improvvisamente un Digivarco per Digiworld dagli Stati Uniti, permettendo a Mimi di entrarvi. Come la ragazza faccia ad entrare non \u00e8 mai completamente svelato; il Digivice originale non pu\u00f2 aprire un varco, perlomeno a partire dal misterioso ingresso di Tai del primo episodio. Oltre al cambio di abbigliamento a cui vanno incontro tutti i Digiprescelti originali, Mimi cambia anche colore ai capelli prima di tornare al suo colore naturale. Un altro importante cambiamento avviene nel suo carattere, non pi\u00f9 da ragazza svampita ed oltremodo viziata, come si pu\u00f2 vedere quando spedisce lontano Sukamon e Chuumon con un pugno. Inoltre, Mimi torna in Giappone solo per partecipare al matrimonio della cugina.\nMimi gioca un importante ruolo nell'episodio che segna la prima apparizione di Arakenimon. La ragazza \u00e8 intenta a giocare con diversi YukimiBotamon, mentre Palmon \u00e8 alla ricerca di cibo. Mentre \u00e8 in esplorazione, Palmon nota Arakenimon convertire un Obelisco di Controllo in un Rockmon. Arakenimon ordina quindi a Rockmon di distruggere la diga. Palmon corre ad avvisare Mimi, che avverte a sua volta tutti gli altri. Durante la battaglia, dopo che tutti e cinque i Digimon partner sono esausti e sconfitti, Mimi invia un messaggio a Ken per chiedergli aiuto nonostante le proteste di Cody e Yolei.\n\"Digimon Adventure tri.\".\nNel 2005 Mimi torna dagli Stati Uniti per frequentare lo stesso liceo di Tai e degli altri, ma lo stesso giorno del suo arrivo Tokyo si ritrova nuovamente sotto attacco da parte dei digimon, e per questo motivo non arriva in tempo per prendere parte alla battaglia all'aeroporto di Haneda.\nIn seguito, si unisce ai suoi vecchi compagni nel tentativo di scoprire la causa della nuova crisi digimon, ed \u00e8 testimone della comparsa di Alphamon, cui lei e Palmon tentano vanamente di opporsi per poi venire salvate dal ritorno di Omnimon.\nGli anni passati in America hanno modificato profondamente il suo carattere, e da ragazzina viziata ed immatura si \u00e8 tramutata invece in uno spirito libero, vivace e iperattiva. \u00c8 la prima ad entrare in sintonia con Mei, la nuova prescelta del gruppo, che chiama affettuosamente Meimei.\nQuando, durante il festival scolastico, Palmon e Gomamon vengono trasportati all'interno di una spaccatura dimensionale, dove si trovano costretti a combattere contro un apparentemente redivivo Imperatore Digimon (che in realt\u00e0 \u00e8 Gennai travestito) e il suo nuovo servitore Imperialdramon, Mimi riesce a far evolvere per la prima volta Palmon al livello Mega e a sconfiggere il nemico, che batte in ritirata.\nEpilogo.\nNell'anno 2027, Mimi diventa una famosa cuoca che possiede un suo show televisivo di cucina il quale viene trasmesso in tutto il mondo. A Palmon piace aiutare Mimi nel suo show, ma il Digimon tende ad essere abbastanza goffo. Mimi ha anche un figlio che le somiglia molto. Il Digimon partner di suo figlio \u00e8 un Tanemon, mentre suo marito non \u00e8 mai menzionato.\n\"Hurricane Touchdown!/Supreme Evolution! The Golden Digimentals\".\nTK e Kari sono in visita a New York. Mentre Mimi sta facendo una foto con una fotocamera digitale, accade qualcosa di strano. La ragazza entra in una cabina telefonica per connettervi il suo computer portatile e testare la connessione, ma scompare pochi istanti dopo. TK e Kari la vedono svanire e decidono di scoprire quale sia stata la causa di ci\u00f2.\n\"Diaboromon Strikes Back!\".\nNella prima parte del film, Mimi \u00e8 su un aereo, in viaggio verso il Giappone dopo aver ricevuto una chiamata da parte di Izzy, e successivamente raggiunge l'aula computer dove si trovano lo stesso Izzy, TK e Kari, dalla quale osserva la battaglia finale tra i Digimon partner e Armageddemon.\n\"Michi e no Armor Shinka\".\nMimi si trova in un negozio con Sora e Kari. Le tre vengono per\u00f2 prese in ostaggio da Boltmon. Alla fine i Digiprescelti di \"Adventure 02\" riescono ad usare le loro Digiuova per permettere ai loro Digimon di digievolvere e sconfiggere Boltmon.\n\"Natsu e no Tobira\".\nMimi, Willis e Davis si incontrano a New York durante una vacanza di Davis. Tuttavia, i tre vengono sorpresi da una tempesta di neve improvvisa, da strane lucciole e da una misteriosa ragazza che Mimi affettuosamente chiama Piccola Nat (\"Nat-chan\" in originale), dalla parola giapponese \"natsu\", \"estate\". La Piccola Nat si rivela per\u00f2 essere un terrificante Digimon artigliato e Mimi \u00e8 costretta a rimanere a guardare la conclusione dello spaventoso incontro. Alla fine i ragazzi scoprono che la Piccola Nat vuole solamente essere il Digimon partner di Davis, cos\u00ec i tre si impegnano per trovarle un partner umano.\nGiochi di Digimon per Wonderswan.\nIn \"\" (il penultimo gioco della serie Wonderswan), Mimi \u00e8 una dei tanti Digiprescelti reclutati dai Digimon Supremi per prendere parte ad un falso torneo che dovrebbe fungere da allenamento per Ry\u014d Akiyama per la battaglia con la divinit\u00e0 malvagia Millenniummon. La ragazza inizialmente flirta con Ryo, chiedendogli anche un appuntamento quando viene sconfitta. Sfortunatamente, Ryo \u00e8 affetto da amnesia e si limita a guardarla, confuso. Dopo che l'inganno viene svelato, Mimi \u00e8 una dei primi a scusarsi, nonostante sia stata imbrogliata a sua volta.\nCharacter song.\nMimi possiede quattro \"image song\", \"Itsudemo Aeru Kara\" (\"Perch\u00e9 possiamo sempre rincontrarci\"), \"Super Girl\" (\"Super ragazza\"), \"Open Your Heart\" (\"Apri il tuo cuore\") e \"Tomadoi\" (\"Confusione\"), pi\u00f9 una quinta con Palmon (Shihomi Mizowaki) chiamata \"Happy Smile\" (\"Sorriso felice\"). In \"Digimon Adventure Tri.\" ne possiede una quinta intitolata \"Go My Way\".\nAccoglienza.\nJustin Carter di Twinfinite ha classificato Mimi come il quarto miglior Digiprescelto. Honey's Anime ha considerato Mimi come il decimo personaggio pi\u00f9 adorabile della serie.\nSecondo un sondaggio condotto da Manga Entertainment, Mimi \u00e8 risultata il quarto personaggio preferito dagli utenti, ottenendo il 10% delle preferenze."}
{"id": "2055912", "revid": "107567474", "url": "https://it.wikipedia.org/wiki?curid=2055912", "title": "Phecda", "text": "Phecda (\u03b3 UMa / \u03b3 Ursae Majoris / Gamma Ursae Majoris) \u00e8 una stella situata nella costellazione dell'Orsa Maggiore. Il nome tradizionale, noto anche nelle varianti \"Phekda\" e \"Phad\", deriva dalla parola araba\n\u0641\u062e\u0630 \"fakhdh\" [fax\u00f0], \"coscia\" (del Grande Orso).\nL'astro \u00e8 familiare alla gran parte degli osservatori dell'emisfero boreale, in quanto fa parte dell'asterismo del Grande Carro, di cui costituisce il vertice sudorientale. Assieme a quattro altre stelle di questo famoso asterismo Phecda costituisce un'associazione stellare nota come associazione dell'Orsa Maggiore.\nOsservazione.\nSi tratta di una stella situata nell'emisfero boreale. La sua posizione \u00e8 fortemente boreale e ci\u00f2 comporta che la stella sia osservabile prevalentemente dall'emisfero nord, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a +2,41 fa s\u00ec che possa essere scorta anche con un cielo affetto da inquinamento luminoso.\nCaratteristiche fisiche.\nPhecda \u00e8 propriamente una stella bianca di classe spettrale A0 Ve; si tratta quindi di una stella che, come buona parte delle stelle della nostra Galassia, si trova nella sequenza principale, una lunga fase di stabilit\u00e0 durante la quale fonde l'idrogeno del nucleo in elio. Phecda \u00e8 2,4 volte pi\u00f9 massiccia del Sole, 75 volte pi\u00f9 luminosa e con un raggio 3 volte superiore. Lo spettro della stella \u00e8 caratterizzato dalla presenza di linee di emissione (indicate dalla \"e\" nella classe spettrale), che la rendono affine alle pi\u00f9 calde stelle Be."}
{"id": "2055913", "revid": "287204", "url": "https://it.wikipedia.org/wiki?curid=2055913", "title": "Psychotheque", "text": "Psychotheque, pubblicato nel gennaio del 2006, \u00e8 il primo album ufficiale in studio del gruppo italiano SHW. Il disco, uscito nei negozi per New LM Records/Crotalo Edizioni Musicali, contiene 11 brani in stile BritPop/Rock ed \u00e8 distribuito nei negozi ed on-line da \"Masterpiece Distribution\"."}
{"id": "2055923", "revid": "19933", "url": "https://it.wikipedia.org/wiki?curid=2055923", "title": "Herrauor", "text": ""}
{"id": "2055924", "revid": "287204", "url": "https://it.wikipedia.org/wiki?curid=2055924", "title": "E-life", "text": "e-life, pubblicato nell'ottobre del 2008, \u00e8 il secondo album ufficiale in studio del gruppo italiano SHW. Il disco, uscito nei negozi per Incipit Recordings/Alkemist Fanatix Europe, contiene 10 brani in stile BritPop/Rock ed \u00e8 distribuito nei negozi ed on-line da Andromeda (Italia), Plastic Head (U.K. ed Europa) e Code7 (worldwide)."}
{"id": "2055926", "revid": "648716", "url": "https://it.wikipedia.org/wiki?curid=2055926", "title": "Megrez", "text": "Megrez (Delta UMa, \u03b4 Ursae Majoris, \u03b4 UMa), \u00e8 una stella nella costellazione dell'Orsa Maggiore. Megrez ha una magnitudine apparente di +3,32 che la rende la meno luminosa delle sette stelle del Grande Carro. Fa parte dell'associazione dell'Orsa Maggiore e dista dal sistema solare.\nIl suo nome significa \"l'inizio (della coda)\" e un altro nome di questa stella, peraltro poco usato, \u00e8 \"Kaffa\".\nOsservazione.\nSi tratta di una stella situata nell'emisfero boreale. La sua posizione \u00e8 fortemente boreale e ci\u00f2 comporta che la stella sia osservabile prevalentemente dall'emisfero nord, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alla fascia tropicale e risulta invisibile pi\u00f9 a sud della latitudine 33\u00b0 S. La sua magnitudine pari a +3,32 fa s\u00ec che possa essere scorta anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero nord \u00e8 visibile anche per un periodo maggiore, grazie alla declinazione boreale della stella, mentre nell'emisfero sud pu\u00f2 essere osservata limitatamente durante i mesi dell'autunno australe.\nCaratteristiche fisiche.\nMegrez \u00e8 di tipo spettrale A3V, cio\u00e8 \u00e8 una stella bianca di sequenza principale; ha una massa ed un raggio che sono circa il doppio ed una luminosit\u00e0 26 volte superiore a quella del Sole. Megrez \u00e8 anche una stella variabile, la sua magnitudine infatti fluttua tra +3,27 a + 3,34. Le sue caratteristiche sono simili a quelle di Denebola o della vicina Merak, anche se rispetto a quest'ultima \u00e8 un po' meno massiccia e luminosa. Presenta un eccesso di radiazione infrarossa nel suo spettro, dovuto alla presenza di un disco circumstellare distante circa . La distanza del disco \u00e8 insolitamente piccola per una stella con un'et\u00e0 stimata in 300 milioni di anni, che \u00e8 l'et\u00e0 stimata di Megrez. Si pensa che ci\u00f2 sia dovuto all'effetto Poynting-Robertson che ha trascinato verso l'interno in un vortice a spirale la polvere precedentemente pi\u00f9 lontana dalla stella.\nMegrez ha due compagne visuali separate da 186 e 190 secondi d'arco di distanza."}
{"id": "2055928", "revid": "19892332", "url": "https://it.wikipedia.org/wiki?curid=2055928", "title": "Delta Ursae Majoris", "text": ""}
{"id": "2055931", "revid": "797136", "url": "https://it.wikipedia.org/wiki?curid=2055931", "title": "Ismail Matar", "text": "Carriera.\nClub.\nProdotto del settore giovanile dell'Al-Wahda, debutta in prima squadra nel 2002 contro l', segnando il gol del momentaneo pareggio nella sfida persa per 3-1. Con 14 gol stagionali \u00e8 eletto miglior giovane del campionato emiratino, che vince insieme alla Coppa del Presidente.\nNella stagione 2004-2005 segna 11 gol, tra cui tre doppiette, affermandosi come uno dei calciatori pi\u00f9 forti della sua squadra, vincitrice del titolo e finalista di coppa.\nIl 6 maggio 2009 passa in prestito per una stagione all'. L'11 giugno 2009 torna all'Al-Whada, con cui firma un rinnovo contrattuale valido fino al 2014.\nNazionale.\nNel 2003, al mondiale Under-20 disputato nella sua nazione, riceve il Pallone d'oro come miglior giocatore della competizione, anche se la sua nazionale non va oltre i quarti di finale.\nNel 2007 disputa e vince la Coppa delle Nazioni del Golfo con la sua nazionale, segnando 5 gol in 5 partite. Per gli Emirati Arabi Uniti \u00e8 il primo trofeo della storia. Matar si aggiudica anche il titolo di miglior giocatore e quello di capocannoniere del torneo.\nNel 2012 partecipa a Londra 2012, prima volta che la sua nazionale si qualifica a un'Olimpiade. Segna 2 gol e diventa il miglior marcatore dell'UAE ai Giochi Olimpici."}
{"id": "2055932", "revid": "599013", "url": "https://it.wikipedia.org/wiki?curid=2055932", "title": "Pablo Gui\u00f1az\u00fa", "text": "Carriera.\nInizi e Newell's Old Boys.\nGuinazu nasce alle porte di Cordoba. Ammirando in televisione le prodezze di Diego Armando Maradona, Pablo si appassiona al mondo del calcio all'et\u00e0 di 5 anni: \"All'epoca non avevo altri giocattoli, solo il pallone\". Tira i primi calci nella piccola scuola calcio del quartiere, poi a 15 anni si trasferisce nella Primavera dell'\u00c9cija, minuscolo club che ha sede a Rosario.\nNel '95 lo notano alcuni osservatori del Newell's Old Boys, che lo portano nel loro settore giovanile; Pablo nel frattempo entra a far parte del giro della Nazionale Under 20. Per arrivare al debutto in prima squadra ci impiega solamente un anno; sar\u00e0 l'inizio di un'ascesa inarrestabile. Inoltre il Newell's di quegli anni comincia a far parlare di s\u00e9 per i tanti giovani promettenti in rosa, che nelle Nazionali giovanili fanno fuoco e fiamme. Oltre a Guinazu, in rosa compaiono tra gli altri Diego Mateo, Facundo Quiroga, Sebastian Cejas e Lucas Bernardi. Tutti sono giovani e sconosciuti, alla loro prima esperienza in un campionato professionistico, e formano una sorta di \"blocco\" intoccabile, essendo cresciuti per la maggior parte nelle giovanili del club.\nPablo, in particolare, \u00e8 amato alla follia per la sua tipica \"garra\" argentina: centrocampista centrale puro, fa dell'intensit\u00e0 e della combattivit\u00e0 le sue doti principali, e pare percorra in media pi\u00f9 di 13 chilometri a partita. Ma tra il 2000 e il 2001, dopo cinque anni di buone soddisfazioni, il gruppo a poco a poco si decompone, lasciando spazio a nuovi talenti da mettere in vetrina; non fa eccezione Pablo, che nell'estate del 2000 viene acquistato dal multietnico Perugia di Gaucci, assieme a Claudio Martin Paris, altro centrocampista della gi\u00e0 citata \"generazione Newell's\". I due vengono acquistati per una cifra mai precisata.\nL'avventura al Perugia.\nL'avventura italiana di Guinazu non inizia certamente con il piede giusto: il centrocampista deve accontentarsi di scendere in campo solo per le amichevoli, a causa di problemi con il suo transfer internazionale. Newell's e Perugia, infatti, sono in disaccordo sul prezzo da attribuire al giocatore: almeno 4 milioni di dollari secondo i primi, molto meno secondo Gaucci. La FIFA, coinvolta dal club argentino nella faccenda, inizialmente ne sospende il trasferimento, ma poi il giudice del lavoro del tribunale di Perugia impone alla FIGC di convalidare l'operazione. Secondo la sentenza finale, le liti tra club per ragioni attinenti l'indennit\u00e0 di trasferimento non possono pregiudicare la carriera sportiva del giocatore, il quale \u00e8 un lavoratore subordinato che, proprio grazie alle sue prestazioni sportive, si garantisce il futuro professionale. In quest'ottica, pertanto, la sua attivit\u00e0 non pu\u00f2 essere interrotta.\nDunque alla fine tutto si sblocca, e Pablo pu\u00f2 scendere in campo in occasione del match contro la Lazio, il 15 settembre 2000, dove verr\u00e0 mandato in campo solo per gli ultimi venti minuti di partita. A dicembre interviene nuovamente la FIFA, che fa ricorso e ottiene il riconoscimento della validit\u00e0 del precedente contratto tra Guinaz\u00f9 e il Newell's, costringendo il Perugia a cancellarlo dalla rosa. Si va avanti cos\u00ec, tra carte bollate ed esposti, fino al nuovo anno, quando l'argentino pu\u00f2 essere finalmente reintegrato con gli umbri. Ritorna in campo a febbraio nella partita contro il Lecce. Da l\u00ec in poi seguiranno vari spezzoni di partita, quasi sempre molto brevi e a risultato gi\u00e0 acquisito; gioca soltanto una partita da titolare, quella contro la Juventus. A fine stagione, dopo aver festeggiato la salvezza, di Guinazu (come pure di Paris) si perdono completamente le tracce.\nIndependiente.\nIl centrocampista viene richiesto dall'Independiente di Avellaneda, il Perugia prova a cederlo a titolo definitivo, e chiede due milioni di dollari, ma l'Independiente dopo una trattativa-lampo riesce ad ottenerlo con la formula del prestito secco. Gaucci riesce a piazzare nel contratto una clausola che permette al club sudamericano di riscattare il cartellino pagando solo cinque miliardi di lire: opzione che effettivamente gli argentini eserciteranno, l'anno successivo. Il giovane Pablo lascia a malincuore l'Italia con il dubbio di non aver potuto esprimere appieno le sue potenzialit\u00e0.\nNell'estate del 2001, affronta il suo ritorno in Argentina: i risultati testimoniano il suo pieno recupero, tanto che l'Independiente nel 2002 conquista per la prima volta nella sua storia il Torneo di Apertura. Dopo due anni giocati ad altissimi livelli, nell'estate 2003 Pablo si mette sul mercato; nel frattempo \u00e8 riuscito anche ad entrare nel giro della Nazionale maggiore allenata da Bielsa, debuttando a gennaio nel match contro l'Honduras. Alla fine la spunta il Newell's, ma a gennaio Pablo \u00e8 di nuovo con le valigie in mano, proprio verso l'Europa.\nSaturn e Libertad.\nPablo sceglie i ricchissimi russi del Saturn, raggiungendo cos\u00ec gli amici Lucas Pusineri e Daniel Montenegro, con lui ai tempi dell'Independiente. L'allegria sudamericana non basta al club moscovita per vincere il campionato; cos\u00ec nell'estate del 2005 Guinazu torna a giocare a temperature pi\u00f9 miti. Stavolta, a sorpresa, si accasa in Paraguay, firmando un triennale con il Club Libertad di Asuncion. Qui non trova moltissimo spazio, ma contribuisce comunque alla vittoria del campionato 2006 e al raggiungimento delle semifinali di Copa Libertadores.\nInternacional, il ritorno al Libertad e il Vasco da Gama.\nNel giugno del 2007, un altro colpo di scena: inseguito a lungo dal River Plate e da altri club argentini, alla fine Guinazu firma per i brasiliani dell'Internacional di Porto Alegre. Qui, a 30 anni da poco compiuti, pare aver trovato finalmente la quadratura del cerchio. Tanto che in 5 anni riuscir\u00e0 a vincere tutto quello che \u00e8 possibile con la maglia dell'internacional, diventandone anche il capitano.\nDopo 5 anni in Brasile decide di ritornare in Paraguay, sempre al Libertad dove per\u00f2 star\u00e0 solo un anno, per ritornare ancora in Brasile per\u00f2 al Vasco da Gama."}
{"id": "2055934", "revid": "599013", "url": "https://it.wikipedia.org/wiki?curid=2055934", "title": "Kevin Van Dessel", "text": ""}
{"id": "2055935", "revid": "599013", "url": "https://it.wikipedia.org/wiki?curid=2055935", "title": "Jorge Otero", "text": ""}
{"id": "2055939", "revid": "339392", "url": "https://it.wikipedia.org/wiki?curid=2055939", "title": "La palla n.13", "text": ""}
{"id": "2055945", "revid": "767487", "url": "https://it.wikipedia.org/wiki?curid=2055945", "title": "Psycho EP", "text": "Psycho EP, pubblicato nel maggio del 2004, \u00e8 il primo EP del gruppo SHW. Il disco contiene anche il videoclip del brano inedito \"Momentary Visions\"..."}
{"id": "2055947", "revid": "767487", "url": "https://it.wikipedia.org/wiki?curid=2055947", "title": "Italia ai V Giochi olimpici invernali", "text": "L'Italia partecip\u00f2 ai V Giochi olimpici invernali, svoltisi a Sankt Moritz, Svizzera, dal 30 all'8 febbraio 1948, con una delegazione di 54 atleti, 3 dei quali donne. In questa edizione arrivarono contemporaneamente la prima medaglia assoluta e la prima medaglia d'oro per il paese, ad opera di Nino Bibbia nello skeleton."}
{"id": "2055956", "revid": "767487", "url": "https://it.wikipedia.org/wiki?curid=2055956", "title": "SHW (gruppo musicale)", "text": "Gli SHW sono una band britpop/rock alternative, formatasi in provincia di Cremona nel 1995.\nLa formazione era composta da Roberto Bonazzoli (tastiere e voce del gruppo), Diego Capelli (chitarra e cori), Graziano Capelli (batteria e piano), Matteo Tartari (basso).\nBiografia.\nGli SHW nascono ufficialmente nel 1995. Inizialmente il gruppo era composto da Roberto Bonazzoli \"Bona Head\", Diego Capelli, Graziano Capelli.\nL'esordio avviene con l'EP \"Psycho EP\" del 2004, contenente 5 brani di stampo rock psichedelico pi\u00f9 il videoclip di \"Momentary Visions,\" che permette alla band di partecipare a pi\u00f9 di venti festival e contest nazionali.\nDue anni pi\u00f9 tardi, nel gennaio 2006, esce il primo album \"Psychotheque\" (per l'etichetta ravennate New LM Records). L'album \u00e8 composto da 11 canzoni di genere Britpop/Rock di cui vengono estratti due videoclip (\"Broken\" ed E\"pochal Babel\"). .\nDopo l'album e il tour promozionale, il bassista Stefano Sarzi abbandona la band e viene sostituito da Matteo Tartari.\nA distanza di due anni, nell'ottobre 2008, la band produce il secondo disco in studio intitolato \"e-life\" per l'etichetta fiorentina Incipit Recordings/Alkemist Fanatix Europe e distribuito da Andromeda (in Italia), Plastic Head (in Europa) e Code7 (internazionalmente). L'album ripropone la matrice britpop/rock.\nNel novembre 2008 parte la promozione di \"e-life\" e nel dicembre 2008 il magazine online musicale \"Rockit\" trasmette in anteprima assoluta il videoclip del primo singolo \"TC\". Nel luglio 2009 la band parte per \"e-life UK Tour 2009\": un tour di 10 giorni (dal 16 al 25 luglio) composto da 6 concerti attraverso il Regno Unito.\nBona Head: carriera solista (2010-presente).\nDopo le 3 sopracitate produzioni con la band, Roberto Bonazzoli \"Bona Head\", giunge alla realizzazione degli album solisti \u201cColours Doors Planet\" (febbraio 2011), \"The Path\" (maggio 2012), \"Keys for Healing\" (febbraio 2016) e \"Noises from Melancholia\" (febbraio 2018)..."}
{"id": "2055959", "revid": "1543377", "url": "https://it.wikipedia.org/wiki?curid=2055959", "title": "Giulianello", "text": "Giulianello \u00e8, con 2436 abitanti, l'unica frazione di Cori in provincia di Latina.\nBorgo rinascimentale, circondato da un territorio naturale incontaminato, \u00e8 situato a cavallo tra la provincia di Roma e quella di Latina. Dista pochi chilometri da Velletri, Lariano, Cori ed Artena. Distante 51\u00a0km da Roma, 30\u00a0km da Latina e 40\u00a0km da Frosinone, \u00e8 raggiungibile dall'autostrada A1 (uscita Valmontone) dalla quale dista solo 10\u00a0km. Appendice dei Castelli Romani, \u00e8 la porta naturale d'ingresso alla catena dei Monti Lepini.\nStoria.\nLe origini di Giulianello sono molto antiche, si pensa che l'antico castello l'ex feudo sia appartenuto alla famiglia Giulia (ovvero la famiglia di Giulio Cesare l'ex dittatore romano morto nel 44 a.C.), il cui castello fu donato alla nipote di Giulio Cesare una certa Giulia. Ne \u00e8 testimone un'urna sepolcrale dedicata ad una Giulia della famiglia di Giulio Cesare scoperta nel 1684 dai Frati Minori del colle di S. Lucia.\nGiulianello nacque nel 143 a.C. sotto l'Impero romano d'occidente. La presenza dei castelli di Guliano (Gulianello attualmente) e Roccamassima, ancora oggi cos\u00ec ben conservati con tutta la cinta muraria, sono il segno che il sistema castrense interess\u00f2 Giulianello e Roccamassima. \nIl territorio di Giulianello e quindi anche il Monte Massimo che ne costituiva parte integrante, era intorno al VI secolo d.C. pressoch\u00e9 coperto da macchia mediterranea.\nTassi, caprini, crognali, querce secolari e soreca rivestivano tanto le colline formatesi con i detriti lavici eruttati nel pleistocene dal vulcano laziale, tanto le zone calcaree del monte massimo.\nRari erano gli insediamenti abitativi posti per lo pi\u00f9 nelle sommit\u00e0 dei colli e sulle pendici del Monte Massimo.\nAd abitarvi erano soprattutto pastori semi-nomadi che profittavano degli enormi spazi a loro disposizione per procurare cibo agli armenti, senza bisogno di arare sfruttando i pascoli ed i terreni pi\u00f9 umidi dove le erbe nascevano spontaneamente. Le comunit\u00e0 pastorali vivevano in piccoli villaggi di capanne e non avevano grandi aperture verso l'esterno.\nLa loro economia era di autosussistenza: la quasi totalit\u00e0 del prodotto era destinato al sostenimento del proprio nucleo familiare.\nFu nel periodo tardo-imperiale che il patriziato romano cominci\u00f2 ad interessarsi di questo territorio che era pur sempre sottoposto all'imperatore. Prima di allora la lontananza delle grandi vie di comunicazione lo avevano reso impervio e scarsamente abitato.\nI desideri del patriziato di insediarsi nel Fundus Julianus (attualmente territorio di Gulianello), erano legati ad utilizzi in chiave economico-produttiva; essi vi edificarono delle ville rustiche, abitazioni simili a grandi fattorie che, data l'amenit\u00e0 del luogo venivano utilizzati per brevi soggiorni estivi o per battute di caccia.\nAll'interno di queste abitazioni i nobili patrizi vi ponevano a risiedere una o pi\u00f9 famiglie di schiavi che lavoravano per sostenere la famiglia Patrizia.\nNel Fendus Julianus in pi\u00f9 siti vi sono resti di ville rustiche. Baster\u00e0 recarsi nelle sommit\u00e0 di rilievi, alle pendici del Monte Massimo o sui colli e si rinverranno quelli che nel dialetto giulianese vengono chiamati \"casalinacci\", in tufo ma anche in pietra. Sono testimonianze della presenza di insediamenti abitativi sin dall'epoca romana.\nIn questo periodo il Feudus Julianus aveva 1-2 abitanti circa, invece attorno l'anno 1000 c'\u00e8 un aumento della popolazione.\nL'anno 1000 fu un periodo importante per Giuliano, soprattutto nel 1202 per aver stretto un accordo con il pontefice Innocenzo III.\nLa bolla di Papa Innocenzo III del 1020, in cui si afferma che il Monte Massimo venne donato al Papa dagli \"Homines de Juliano\", rappresenta la pi\u00f9 probabile testimonianza dell'esistenza di una comunit\u00e0 nella quale conflu\u00ec ogni pater familias in rappresentanza di tutti in nuclei residenti del territorio.\nE notevole \"auctoritas\" doveva aver raggiunto questa comunit\u00e0 nella quale conflu\u00ec se, come \u00e8 dato leggere da tanta fonte, alla stessa veniva riconosciuta la capacit\u00e0 di donare una parte del territorio. \nEsistono altres\u00ec documenti circa la esistenza di una comunit\u00e0 organizzata all'interno del Fundus Julianus gi\u00e0 agli inizi del XIII secolo. \nSi legge nel \"Registro delle congregazioni economiche di casa Salviati che il duca Giuliano, Signore di Giuliano e Roccamassima in data 1731, ribadiva che i vassalli godevano del diritto di lavorare con l'unico onere della corresponsione del quarto del prodotto ed ove il Feudatario avesse voluto disporre di mano d'opera doveva retribuire la prestazione con generi alimentari o denaro.\nNel 1870 Giuliano pass\u00f2 dallo Stato Pontificio al Regno d'Italia, divenendo frazione del Comune di Cori e mutando il nome in Giulianello, per distinguersi dall'omonimo paese del frusinate. \nCuriosit\u00e0.\nLe origini di Giulianello sono molto antiche, si pensa che l'antico castello l'ex feudo si appartenuto alla famiglia Giulia (ovvero la famiglia di Giulio Cesare l'ex dittatore romano morto nel 44 a.C.), il cui castello fu donato alla nipote di Giulio Cesare una certa Giulia. Ne \u00e8 testimone un'urna sepolcrale dedicata ad una Giulia della famiglia di Giulio Cesare scoperta nel 1684 dai Frati Minori del colle di S. Lucia.\nA ponente del Castello un certo Antonio Maria figlio di una duchessa vi fece costruire nel XV secolo la chiesa. Misurava 58 palmi di lunghezza e 30 di larghezza, era dedicata a S. Giovanni Battista.\nLe notizie di Giulianello risalgono all'anno 1000, se \u00e8 vero ci\u00f2 che asserisce il Piazza, che in un codice dell'archivio Vaticano esiste la memoria della traslazione nella chiesa di Giuliano del corpo di S. Marco papa, che venne dai romani trasportato nella basilica Marciana di Roma, quando essi incendiarono, sotto Eugenio III, il detto castello.\nNel 1520 ha inizio la storia di Ges\u00f9 Bambino nella chiesa di S. Giovanni Battista di Giulianello. \nChi dominava il territorio dell'attuale Giulianello negli anni 1700-1870 era il regno della Chiesa Romana, dalla quale si crede sia stata concessa in feudo per opera di Innocenzo III alla propria famiglia dei Conti.\nIl Castello e il paese di Giulianello \u00e8 stato abitato e governato come feudo da vari nobili dei quali: soprattutto i membri della Famiglia Salviati a partire dal Quattrocento passando ai Borghese a fine Settecento come ducato.\nCultura.\nIl \"Canto della Passione\" di Giulianello, custodito nel Centre Pompidou di Parigi, \u00e8 considerato una delle testimonianze pi\u00f9 rare e preziose della musica contadina al pari delle celebri melodie liturgiche trecentesche dedicate alla Passione. Recuperato da Raffaele Marchetti agli inizi degli anni '70, grande ricercatore di cultura e musica popolare della provincia romana, ormai scomparso, col sostegno di ricercatori della musica popolare come Giovanna Marini, Ambrogio Sparagna ed Erasmo Treglia, il canto della Passione del Venerd\u00ec Santo \u00e8 legato a tradizioni remote, a lungo tramandato oralmente dalle donne che lavoravano nei campi. Un canto polifonico e paraliturgico intonato dalle \"Donne di Giulianello\", voci femminili soliste che si alternano con un coro che risponde.\nIstruzione.\nLe sottoelencate scuole fanno parte dell\"Istituto Comprensivo Chiominto\", che comprende tutti gli istituti scolastici del Comune di Cori e di Roccamassima.\nSport.\nCalcio.\nLa principale squadra di calcio della citt\u00e0 \u00e8 l\"A.S.D. Giulianello 2006 Calcio\" che milita nel girone H laziale di Seconda Categoria. \u00c8 nata nel 2006."}
{"id": "2055963", "revid": "363629", "url": "https://it.wikipedia.org/wiki?curid=2055963", "title": "Storia dell'anatomia", "text": "L'anatomia \u00e8 una branca della scienza medica che studia la forma e la struttura del corpo umano (anatomia umana), del corpo degli animali (anatomia animale), delle piante (anatomia vegetale) e che deve il suo nome al metodo principale d'indagine, la dissezione, la quale a tutt'oggi resta, per quanto integrata da altri moderni e perfezionati metodi di indagine, di fondamentale importanza.\nStoria.\nL'anatomia nel corso dei secoli ha assunto fisionomie non sempre equivalenti a quella attuale; fu dapprima in rapporti stretti con i riti religiosi e le pratiche magiche e per lunghissimo tempo si identific\u00f2 quasi completamente con la scienza medica. L'affermazione dell'anatomia come scienza \u00e8 legata al fiorire delle scuole filosofiche greche (Alcmeone di Crotone, Empedocle, scuole di Cnido e di Coo, di Alessandria e ancora ai nomi di Erofilo, Erasistrato) che, per quanto frenate da concezioni religiose, portarono a scoperte precise e notevoli. Di certo il non poter avvalersi della pratica dissettoria sul cadavere costrinse gli studiosi a ripiegare sulle analisi dei reperti animali, con grave nocumento per la validit\u00e0 dei risultati. Ci\u00f2 si rivela ad esempio nelle opere di Galeno, che riport\u00f2 le scoperte sugli animali direttamente al campo umano senza alcuna correzione. \nSolo verso il 1315, grazie a Mondino de' Liuzzi, l'anatomia ritrov\u00f2 il suo vero volto e si posero le basi per il rigoglioso sviluppo di tale scienza nel Rinascimento, soprattutto per merito di Berengario da Carpi, Leonardo da Vinci, di Vesalio e di Falloppio. \nNella toscana del Quattro e Cinquecento il corpo umano assume un ruolo da protagonista, in un percorso di riscoperta che accomuna l'esperienza artistica e quella scientifica. Dalla visione medievale pi\u00f9 simbolica, si passa alla ricerca di verifica diretta sul tavolo anatomico . Nel quadro di questo rinnovato amore per l'anatomia vanno altres\u00ec ricordate le osservazioni di Fabrizio di Acquapendente, di B. Eustachio, del Casserio, di Spigelio, Johann Georg Wirsung, Wharton, Stenone. \nI contributi pi\u00f9 validi nel XVII secolo vennero ad opera di Malpighi (che per primo ricorse al microscopio), strenuo assertore della preminenza dell'osservazione diretta e dell'indagine sperimentale su qualsiasi dogmatismo aprioristico. Accanto al Malpighi \u00e8 giusto ricordare l'olandese Leeuwenhoek, il Ruysch, il Valsalva, il Santorini e G. B. Morgagni, iniziatore dell'anatomia patologica sulla laringe, sul canale digerente, sui polmoni, sulle vie biliari e sul tessuto adiposo e ancora W. Hunter per i suoi studi sull'utero gravido, Cotugno per le sue ricerche sul liquor cefalorachidiano.\nNei secoli successivi, grazie ad una tecnica sempre pi\u00f9 perfetta, si addivenne ad un maggior approfondimento analitico e presero impulso in seno alla comune dottrina le branche specializzate. Se l'anatomia sistematica ricorda G. Henle, L. Rolando per i suoi studi sul cervello, Filippo Pacini sulle terminazioni sensitive, Corti sull'organo dell'udito, Malacarne approfondisce gli studi di anatomia topografica e chirurgica, e cos\u00ec lo Scarpa; acquistano inoltre sempre pi\u00f9 importanza l'anatomia patologica e l'anatomia comparata, con cui appunto, comparando le varie forme zoologiche, si cerca di risalire alle leggi dell'organizzazione animale, di scoprire attraverso quali processi si sia stabilita una cos\u00ec immensa variet\u00e0 di forme e i possibili rapporti tra di esse.\nFin dal medioevo si cerca di conoscere il corpo umano e si fanno piccoli interventi chirurgici, ma con la scarsa igiene i pazienti morivano molto spesso. "}
{"id": "2055968", "revid": "287204", "url": "https://it.wikipedia.org/wiki?curid=2055968", "title": "Epochal Babel", "text": "Epochal Babel \u00e8 una canzone degli SHW apparsa nell'album \"Psychotheque\" uscito nei negozi nel gennaio 2006 per l'etichetta ravennate New LM Records. \u00c8 stata pubblicata nel 2006 dall'editore Crotalo Edizioni Musicali come secondo singolo dell'album e la versione studio dura 3 minuti e 30 secondi.\nLa canzone \u00e8 una ballata pop rock.\nNel maggio 2006 \u00e8 stato anche girato un videoclip visionario del brano sotto la guida del regista fiorentino Michele Rosania del Dirac Studio."}
{"id": "2055969", "revid": "1442080", "url": "https://it.wikipedia.org/wiki?curid=2055969", "title": "European Student Moon Orbiter", "text": "ESMO (acronimo di European Student Moon Orbiter) \u00e8 una sonda spaziale che costituir\u00e0 la prima missione studentesca europea verso la Luna. Attualmente 19 team di studenti provenienti da diverse universit\u00e0 europee stanno lavorando al progetto. ESMO \u00e8 nato in seno al SSETI Student Space Exploration &amp; Technology Initiative, ma nel 2008 la responsabilit\u00e0 della gestione del programma \u00e8 passata direttamente all'Agenzia Spaziale Europea (ESA).\nIl lancio di ESMO \u00e8 previsto per fine 2013 / 2014.\nIl progetto ESMO \u00e8 stato pensato come un'opportunit\u00e0 per gli studenti universitari di lavorare concretamente allo sviluppo di un vero e proprio progetto spaziale, con lo scopo di preparare del personale qualificato che abbia la possibilit\u00e0 in futuro di partecipare tramite aziende del settore, o l'agenzia stessa, alle prossime missioni promosse dall'ESA, in particolare quelle pianificate per i prossimi decenni all'interno dei programmi scientifici e di esplorazione.\nGruppi attuali del progetto.\nAttualmente sono al lavoro 21 team universitari provenienti da tutta Europa. I nomi dei team identificano la loro area di responsabilit\u00e0.\nStato del progetto.\nDopo che Surrey Satellite Technology Ltd \u00e8 stata selezionata come Prime Contractor per la missione, ESMO \u00e8 entrato nella Fase B2 e ha superato a marzo 2010 la Revisione dei Requisiti di Missione (\"System Requirements Review - SRR\"). A giugno 2010 \u00e8 stata completata la Revisione del Progetto di Sistema (\"System Design Review - SDR\").\nLa progettazione \u00e8 attualmente in corso e la prossima revisione sar\u00e0 la \"Preliminary Design Review\" al momento prevista per aprile 2011.\nCollegamenti esterni.\nI siti dei Team:"}
{"id": "2055970", "revid": "400694", "url": "https://it.wikipedia.org/wiki?curid=2055970", "title": "Stretching (piercing)", "text": "Lo stretching (in inglese \"dilatare\") o dilatazione del piercing indica la pratica di allargare il diametro di un piercing successivamente alla perforazione e alla cicatrizzazione, al fine di inserire gioielli di maggiori dimensioni.\nLa forma pi\u00f9 comune di dilatazione \u00e8 quella al lobo dell'orecchio, ma \u00e8 possibile dilatare praticamente ogni tipo di piercing, compresi labbra, naso, guance, capezzoli, genitali, ecc.\nStoria.\nLa pratica della dilatazione del foro di un piercing si attesta nella storia dell'umanit\u00e0 connessa principalmente a pratiche tribali quali ad esempio il disco labiale e il Tembet\u00e1, in uso presso molte popolazioni africane e sudamericane, nel qual caso viene dilatato il foro del labbro con l'inserimento di \"dischi\" o \"tappi\" di ampie dimensioni.\nIn India tale pratica \u00e8 connessa con la foratura della narice, dove presso alcune popolazioni come ad esempio gli Apatani, prevede la dilatazione con l'inserimento di grossi \"tappi\".\nProcedura.\nLa procedura della dilatazione di un piercing consta di due fasi:\nQuesto processo viene ripetuto nel tempo aumentando ciascuna volta il diametro del dilatatore e di conseguenza del foro.\nTra una dilatazione e l'altra \u00e8 importante attuare un'accurata cura del lobo (o della zona dilatata) per evitare il manifestarsi di complicanze.\nMetodi.\nEsistono vari metodi per poter dilatare il buco di un piercing:\nGioielleria.\nCi sono varie tipologie di dilatatori che presentano caratteristiche differenti:\nI dilatatori sono costruiti in diversi materiali. I pi\u00f9 utilizzati sono:\nAltri materiali vengono normalmente utilizzati solo a foro guarito e non durante la fase di dilatazione, perch\u00e9 essendo porosi favoriscono il ristagno di batteri.\nQuesti materiali sono:"}
{"id": "2055974", "revid": "1005847", "url": "https://it.wikipedia.org/wiki?curid=2055974", "title": "Giuseppe Romele", "text": "Biografia.\nAttivit\u00e0 politica.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nA Roma, dove siede in Parlamento da tre legislature, ; , . Nel dicembre 2016 aderisce al movimento di Daniela Santanch\u00e8 \"Noi Repubblicani - Popolo Sovrano\".\nNon ricandidato nel 2018, il 25 luglio abbandona Forza Italia per aderire a Fratelli d'Italia. Candidatosi alle elezioni europee del 2019, raccoglie 978 preferenze nel Nord-Ovest non risultando eletto.\nNote.\nTifossimo del Milan ne segue spesso le vicende sportive."}
{"id": "2055976", "revid": "183694", "url": "https://it.wikipedia.org/wiki?curid=2055976", "title": "Ferdinand von Hebra", "text": "Biografia.\nNacque in Moravia, regione appartenente all'epoca all'Impero austriaco, da una relazione extraconiugale fra Johann Hebra, un militare austriaco, e Friederike Slawik Aloysia, una donna separata dal marito. I genitori si sposarono nel 1830, dopo che la donna era rimasta vedova; Ferdinand fu riconosciuto dal padre, ma pot\u00e9 portarne il cognome solo nel 1840, al raggiungimento della maggiore et\u00e0. Assunse il prefisso nobiliare \"von\" nel 1877 dopo essere stato ordinato \"Ritter\" (cavaliere) da Francesco Giuseppe.\nStudente in medicina all'Universit\u00e0 di Vienna, Ferdinand Hebra sub\u00ec l'influenza di Karl Rokitansky, uno dei fondatori della moderna anatomia patologica. Laureatosi nel 1841, si interess\u00f2 di malattie della pelle di molte delle quali (per esempio, la scabbia) stabil\u00ec l'origine parassitaria. Il suo titolo di merito \u00e8 stato l'aver messo in relazione le malattie della pelle con le lesioni anatomo patologiche. Medico al Wiener Allgemeinen Krankenhaus (Ospedale Generale di Vienna), da \"Privatdozent\" nel 1842 tenne un corso intitolato \"Systemen und Theorien in der Dermatologie\" (I sistemi e le teorie in dermatologia) e nel 1845 divenne professore ordinario all'Universit\u00e0 di Vienna e caposcuola della moderna dermatologia. Fra i suoi allievi anche gli italiani Vincenzo Tanturri e Tommaso De Amicis. Sposatosi, ebbe sette figli, uno dei quali, Hans divenne anch'egli professore di dermatologia a Vienna, e Martha che spos\u00f2 Moritz Kaposi.\nFra le sue opere pi\u00f9 importanti:"}
{"id": "2055982", "revid": "1005847", "url": "https://it.wikipedia.org/wiki?curid=2055982", "title": "Heros Cuzari", "text": "Biografia.\nCuzari \u00e8 stato un combattente della Seconda guerra mondiale. Ha ricoperto l'incarico di Direttore del Teatro sperimentale di Messina, fu anche autore teatrale drammatico. Giornalista pubblicista, \u00e8 stato direttore del mensile \"Rassegna delle attivit\u00e0 economiche e d'arte\" e di \"Terra sicula\". Fu anche presidente dell'Ente Nazionale Zolfi Italiani.\nDa politico fu eletto segretario provinciale della Democrazia Cristiana di Messina dal 1953 al 1955 e deputato dell'Assemblea Regionale Siciliana nella III legislatura. Venne poi eletto Senatore in Sicilia nelle liste della Democrazia Cristiana nella IV e nella V Legislatura; a seguito della contestazione dell'elezione a senatore, in quanto incompatibile con la presidenza dell'Ente, lascia quest'ultima carica annunciando le proprie dimissioni il 12 dicembre 1963.\nDurante la V legislatura, entra a far parte del Governo Rumor II quale sottosegretario al Ministero dei trasporti e dell'aviazione civile.\nHa fatto parte del Consiglio d'Europa dal 27 gennaio 1969 al 1\u00ba maggio 1970."}
{"id": "2055987", "revid": "47767", "url": "https://it.wikipedia.org/wiki?curid=2055987", "title": "Winifred del Galles", "text": " \n\u00c8 venerata come santa dalla Chiesa cattolica, dalla Chiesa ortodossa e dalla Comunione anglicana e, in particolare, \u00e8 la santa gallese pi\u00f9 venerata, anche al di fuori del Galles. \nStoria.\nTutte le notizie che abbiamo su di lei risalgono a due \"Vite\" scritte diversi secoli dopo la sua morte, la prima scritta da un monaco di Basingwerk \u00e8 in latino, la seconda, pi\u00f9 tardiva, \u00e8 di Roberto di Shrewsbury, per cui molti episodi della sua vita sono avvolti nella leggenda.\nWinifred era figlia di Tyfid ap Eiludd, ricco soldato e proprietario terriero di Tegeingl. La madre, Wenlo, era sorella di San Beuno e lontanamente imparentata con i re del Galles del sud.\nDi lei si era innamorato il giovane guerriero Caradog di Hawarden, il quale ricevette da lei ripetuti rifiuti. Un giorno, esasperato, Caradog tent\u00f2 di farle violenza, costringendo Winifreda a fuggire; lui la insegu\u00ec fino alla cappella fatta costruire da San Beuno e le tagli\u00f2 la testa. Dal terreno dove era caduta la testa di Gwenfrewi sgorg\u00f2 subito una sorgente. Sopraggiunse San Beuno che invoc\u00f2 il castigo di Dio su Caradog, il quale cadde al suolo morto. Secondo una credenza popolare il terreno si apr\u00ec per inghiottire Caradog. Poi San Beuno prese la testa recisa, la pos\u00f2 sul collo e Winifreda miracolosamente resuscit\u00f2.\nDopo questo evento, Winifred entr\u00f2 in un monastero a Gwytherin, nel Denbighshire, dove rest\u00f2 per altri quindici anni, fino alla morte, divenendone la badessa.\nCulto.\nDopo la sua morte, avvenuta nel 660, Winifred venne sepolta nella sua abbazia. Nel 1138, le sue reliquie furono trasportate con grande solennit\u00e0 nell'abbazia di Shrewsbury. Il suo santuario divenne una delle principali mete di pellegrinaggio nel Tardo Medioevo fino alla sua distruzione avvenuta nel 1540 su ordine di Enrico VIII.\nWinifred \u00e8 stata venerata come santa fin dal momento della sua morte. Il suo culto \u00e8 legato principalmente alla sua sorgente miracolosa di Sychant, che viene chiamata ancora oggi dagli inglesi \"Holy Well\" (sorgente santa) e dai gallesi \"Treffynnon\". Dopo il bagno in essa, dal VII secolo fino ai nostri giorni, si sono verificate molte guarigioni miracolose ed \u00e8 il luogo pi\u00f9 frequentato dai pellegrini nel Galles; il luogo \u00e8 chiamato Fonte di Santa Winifred (\"St Winifred's Well\") e si trova nella cittadina gallese di Holywell, che \u00e8 considerata la Lourdes del Galles.\nMartirologio romano.\nNell'edizione 2004 del Martirologio romano, Santa Winifred \u00e8 riportata in data 2 novembre con il nome latino \"Winefr\u00eddae\". Di lei il martirologio dice: \"Presso la fonte in localit\u00e0 Holywell in Galles, santa Winifred, vergine, venerata come illustre monaca\".\nNel corrente calendario liturgico Cattolico romano in uso nel Galles, la santa \u00e8 commemorata il 3 novembre visto che il 2 novembre \u00e8 designato come il giorno dei defunti.\nIl martirio della santa viene invece ricordato il 22 giugno.\nRiferimenti nella letteratura moderna.\nLa traslazione della salma nell'Abbazia di Shrewsbury \u00e8 l'evento attorno a cui ruota la trama di \"La Bara d'Argento\", primo romanzo del Ciclo delle \"Indagini di fratello Cadfael\" di Ellis Peters. La devozione alla Santa \u00e8 comunque un tema ricorrente in quasi tutti i venti romanzi della serie."}
{"id": "2055991", "revid": "287204", "url": "https://it.wikipedia.org/wiki?curid=2055991", "title": "Broken (SHW)", "text": "Broken \u00e8 una canzone degli SHW apparsa nell'album \"Psychotheque\" uscito nei negozi nel gennaio 2006 per l'etichetta ravennate New Lm Records. \u00c8 stata pubblicata nel 2006 per Crotalo Edizioni Musicali come primo singolo dell'album e la versione studio dura 4 minuti e 13 secondi.\nLa canzone \u00e8 una ballata rock piuttosto diretta caratterizzata da un arrangiamento psichedelico e spicca nell'album per i ritornelli in stile grunge con suoni noise.\nNel gennaio 2006 \u00e8 stato anche girato un videoclip del brano sotto la guida del regista fiorentino Michele Rosania del Dirac Studio."}
{"id": "2056002", "revid": "767487", "url": "https://it.wikipedia.org/wiki?curid=2056002", "title": "Jeff Keith", "text": "Dotato di una voce particolarmente rauca, il suo stile canoro \u00e8 ispirato soprattutto a quello di artisti come Steven Tyler degli Aerosmith.\nNegli anni si \u00e8 saputo distinguere anche per diverse attivit\u00e0 di beneficenza a favore di animali e bambini."}
{"id": "2056003", "revid": "712828", "url": "https://it.wikipedia.org/wiki?curid=2056003", "title": "Pipin", "text": ""}
{"id": "2056005", "revid": "7", "url": "https://it.wikipedia.org/wiki?curid=2056005", "title": "Camilla Vittoria Ferranti", "text": ""}
{"id": "2056006", "revid": "125171928", "url": "https://it.wikipedia.org/wiki?curid=2056006", "title": "Hubert Houben", "text": "Interessi di studio.\nHouben \u00e8 dal 2001 Professore ordinario di Storia medievale nell'Universit\u00e0 del Salento a Lecce.\nHa insegnato nelle Universit\u00e0 di Potenza (Universit\u00e0 della Basilicata) (1983-84) e di Bologna (1992-94); \u00e8 stato Senior Visiting Research Fellow al St John's College di Oxford (1991/92), Direttore reggente dell'Istituto Internazionale di Studi Federiciani del CNR a Potenza-Castel Lagopesole (1994), \u00e8 stato anche Visiting Professor nelle Universit\u00e0 di Vienna (1997) e Berlino (FU Berlin, 1999).\nDal 2017 \u00e8 Socio dell'Accademia Nazionale dei Lincei, Roma, e Presidente della Commissione Storica Internazionale per la ricerca sull\u2019Ordine Teutonico (\"Internationale Historische Kommission zur Erforschung des Deutschens Ordens\") (Vienna), dal 2016 membro del Consiglio scientifico del progetto \"L'edizione dei diplomi dell'imperatore Federico II\" della Commissione Storica dell'Accademia Bavarese delle Scienze (\"Bayerische Akademie der Wissenschaften\") a Monaco di Baviera, dal 2010 Socio ordinario dell'Accademia Pontaniana a Napoli, dal 2002 membro della \"Commission internationale pour l\u2019histoire des villes,\" dal 2002 membro del Comitato scientifico del Centro di Studi normanno-svevi dell\u2019Universit\u00e0 di Bari; dal 2007 al 2015 \u00e8 stato membro del Consiglio scientifico dell\u2019Istituto Storico Germanico di Roma."}
{"id": "2056007", "revid": "767487", "url": "https://it.wikipedia.org/wiki?curid=2056007", "title": "Brann Dailor", "text": "Il suo stile \u00e8 influenzato da generi come il jazz e il prog-rock, inoltre in un'intervista ha dichiarato che i suoi album preferiti sono \"Innervisions\" di Stevie Wonder e \"The Lamb Lies Down on Broadway\" dei Genesis.\nPrima di entrare nei Mastodon ha fatto parte, insieme a Bill Kelliher, della band technical death metal Lethargy ed ha partecipato all'album \"In the Eyes of God\" dei Today is the Day. \u00c8 stato inoltre un membro fondatore della band di Atlanta Gaylord.\nCon la crescente fama della band ha acquisito una certa notoriet\u00e0, tanto da esibirsi al Modern Drummer Festival 2006 e ricevendo numerosi attestati di bravura tra cui quello di Dave Grohl.\n\u00c8 sposato con Susanne Gibboney, chitarrista e cantante dei Lust, batterista dei Catfight e bassista dei Tiger!Tiger!. Come dichiarato in un'intervista ha un'ossessione per il chitarrista Randy Rhoads, scomparso il giorno della sua nascita, infatti la sua batteria presenta una fantasia che consiste in pois bianchi su sfondo nero come la famosa \"Polka Dot V\" di Rhoads, raffigurato inoltre sulla grancassa.\nEquipaggiamento.\nDailor \u00e8 endorser Tama per quanto riguarda batterie e hardware, Meinl per i piatti, Evans per le pelli e Vater Percussion per le bacchette."}
{"id": "2056012", "revid": "339392", "url": "https://it.wikipedia.org/wiki?curid=2056012", "title": "Power Rangers SPD Space Patrol Delta", "text": ""}
{"id": "2056020", "revid": "110157", "url": "https://it.wikipedia.org/wiki?curid=2056020", "title": "Kirnitzschtal", "text": "Kkirnitzschtal \u00e8 un comune tedesco del libero stato della Sassonia, nel circondario della Svizzera Sassone-Monti Metalliferi Orientali (\"S\u00e4chsische Schweiz-Osterzgebirge\"). Fa parte della comunit\u00e0 amministrativa di Sebnitz.\nStoria.\nNel territorio comunale si trova il sottocampo di concentramento di Schwarzheide, usato dalle SS per l'internamento di cechi e di ebrei nel periodo della seconda guerra mondiale.\nGeografia fisica.\nIl comune \u00e8 situato nella parte meridionale della Svizzera Sassone ed inserita nel contesto naturalistico di quest'ultima. Sorge al centro della valle del fiume Kirnitzsch ed a breve distanza dai confini con la Repubblica Ceca, con cui il territorio comunale confina. Da Sebnitz dista circa 5\u00a0km, 10 da Bad Schandau, 27 da Pirna, 30 da D\u011b\u010d\u00edn e 52 da Dresda.\nSuddivisione amministrativa.\nKirnitzschtal, costituito nella medesima forma che in Italia si ha per i comuni sparsi, si compone di 5 frazioni:"}
{"id": "2056022", "revid": "1810027", "url": "https://it.wikipedia.org/wiki?curid=2056022", "title": "Ligorio (famiglia)", "text": "Meglio nota come de' Liguoro, de' Liguori, oppure semplicemente Liguori \u00e8 una famiglia del Regno delle Due Sicilie, i rami nobili erano aggregati al Seggio di \"Portanova\" di Napoli. La famiglia trae origine da Marcus Ligorio console di Napoli. La traslazione del cognome da Ligorio a de' Liguoro \u00e8 avvenuta in area partenopea nel corso del XVII secolo.\nRami.\nErano membri dei sedili di numerose citt\u00e0 e comuni del Regno delle Due Sicilie."}
{"id": "2056025", "revid": "1305772", "url": "https://it.wikipedia.org/wiki?curid=2056025", "title": "Mittelndorf", "text": "Mittelndorf \u00e8 una frazione tedesca di 500 abitanti del comune di Kirnitzschtal. Appartiene al circondario della Svizzera Sassone-Osterzgebirge (\"S\u00e4chsische Schweiz-Osterzgebirge\"), nel \"Land\" di Sassonia, ed \u00e8 una delle 5 frazioni che compongono il comune.\nStoria.\nTra le strutture pi\u00f9 antiche del paese vi \u00e8 il locale mulino (\"Mittelndorfer M\u00fchle\"), risalente all'anno 1518.\nGeografia fisica.\nIl villaggio \u00e8 situato nel contesto naturalistico della Svizzera Sassone, non lontano dalle rive del fiume Kirnitzsch. Sorge lungo la strada S 154 a met\u00e0 strada fra le altre frazioni del proprio comune quali Altendorf e Lichtenhain, e l'abitato si sviluppa sul lato meridionale della strada. Da Sebnitz (nord) e Bad Schandau (sud) dista circa 8\u00a0km, 25 da Pirna (ovest), 27 da D\u011b\u010d\u00edn (sud-est, nella vicina Repubblica Ceca) e circa 50 da Dresda (ovest).\nInfrastrutture e trasporti.\nA livello ferroviario Mittelndorf conta una fermata sulla linea secondaria DB Pirna/Bautzen-Neustadt in Sachsen-Sebnitz-Bad Schandau, situata nella vicina zona boschiva, nella tratta panoramica nota come \"Sebnitztalbahn\". I treni vi fermano solo periodicamente, fra marzo e novembre, anche a causa del fatto che essa \u00e8 priva di collegamenti stradali, caso molto raro e simile a quello italiano della stazione di Pertosa.\nEsso \u00e8 altres\u00ec interessato dalla ferrovia tranviaria turistica \"Kirnitzschtalbahn\" Bad Schandau-Lichtenhainer Wasserfall, e conta 2 fermate: Mittelndorfer M\u00fchle presso il locale mulino fuori dall'abitato e Forsthaus, in una localit\u00e0 non lontana dal paese."}
{"id": "2056028", "revid": "19893786", "url": "https://it.wikipedia.org/wiki?curid=2056028", "title": "Saupsdorf", "text": ""}
{"id": "2056034", "revid": "72396", "url": "https://it.wikipedia.org/wiki?curid=2056034", "title": "Teorema di Hahn-Kolmogorov", "text": "In teoria della misura, il teorema di Hahn-Kolmogorov stabilisce che data un'algebra di sottoinsiemi di un insieme \"X\", ed una funzione a valori reali non negativi, nulla sul vuoto, e numerabilmente additiva (nel senso che se l'unione di una famiglia numerabile appartiene ancora all'algebra allora per questa famiglia vale la \u03c3-additivit\u00e0), esiste un'unica misura che la estende alla \u03c3-algebra generata dall'algebra di partenza.\nIl primo a dimostrare il teorema fu Fr\u00e9chet, ma la sua dimostrazione non usava il teorema di Carath\u00e9odory. La dimostrazione pi\u00f9 moderna, qui riportata, \u00e8 stata scoperta indipendentemente da Hahn e Kolmogorov. Per questo motivo il teorema si pu\u00f2 trovare in letteratura sotto il nome di Hahn (da non confondere col teorema di decomposizione di Hahn) o Hahn-Kolmogorov. Spesso, comunque, non viene neanche assegnato un nome, o lo si chiama semplicemente teorema di estensione.\nEnunciato.\nSia formula_1 un'algebra di sottoinsiemi di formula_2 e formula_3 una funzione \u03c3-additiva, nel senso che se formula_4 \u00e8 una famiglia numerabile di elementi disgiunti di formula_1 e l'unione di tutti gli formula_6 sta in formula_1 allora:\ne tale che formula_9 (si dice che formula_10 \u00e8 una premisura, o semplicemente misura se non c'\u00e8 pericolo di confusione). \nIndicata con formula_11 la \u03c3-algebra generata da formula_1, esiste una misura formula_13 su formula_11 che estende formula_10, cio\u00e8 tale che ristretta ad formula_1 \u00e8 uguale a formula_10.\nSe formula_10 \u00e8 sigma-finita, cio\u00e8 esiste una famiglia numerabile formula_19 che ricopre formula_2, con formula_21 per ogni formula_22, allora l'estensione \u00e8 unica.\nDimostrazione.\nLa dimostrazione si divide in due parti. Nella prima si dimostra l'esistenza costruendo una misura esterna in modo da poter usare il teorema di Carath\u00e9odory, e poi si verifica che la misura esterna ristretta ad formula_1 \u00e8 uguale a formula_10 e che gli elementi di formula_1 sono misurabili. La seconda parte si occupa invece dell'unicit\u00e0 nel caso in cui formula_10 \u00e8 \u03c3-finita nel senso indicato nell'enunciato.\nEsistenza.\nMisura esterna e teorema di Carath\u00e9odory.\nLa funzione formula_27 costruita a partire da formula_10 \u00e8 definita come:\ne gode delle tre propriet\u00e0 di una misura esterna (monotonia, subadditivit\u00e0 numerabile, assegna 0 al vuoto). Il teorema di Carath\u00e9odory fornisce allora uno spazio di misura completo formula_30, dove:\n\u00e8 una \u03c3-algebra e formula_13 \u00e8 la restrizione di formula_33 a formula_34.\n\u03bc* ristretta ad A \u00e8 uguale a \u03bc0.\nSi vuole dimostrare che per ogni formula_35 in formula_1 vale:\ndove l'inf \u00e8 preso su tutte le famiglie numerabili formula_19 che ricoprono formula_35. In particolare, prendendo la famiglia formula_40 si ha subito:\nSia formula_19 una famiglia che ricopre formula_35. L'idea per ottenere l'altra disuguaglianza \u00e8 che se si prende la famiglia disgiunta associata formula_44 si pu\u00f2 spezzare formula_45 sfruttando la \u03c3-additivit\u00e0 (sempre nel senso indicato nell'enunciato) di formula_10, da l\u00ec in poi si tratta di sfruttare semplici maggiorazioni. Si ricorda che ad ogni famiglia formula_44 \u00e8 associata una famiglia formula_48 di insiemi a coppie disgiunti tale che l'unione dei primi \"n\" formula_6 \u00e8 uguale a quella dei primi \"n\" formula_50, questo per tutti gli \"n\" naturali. Tale famiglia si ottiene ponendo formula_51. Per quanto detto l'unione di tutti i formula_50 contiene formula_35, quindi:\ndove le diseguaglianze seguono dalla monotonia di formula_10. Ora, questo vale per qualsiasi formula_19 che ricopre formula_35, quindi:\nM contiene A.\nDimostrare che formula_59 sta in formula_34 significa dimostrare che:\nqualsiasi sia formula_62. Per farlo si approssima formula_63 usando una famiglia formula_19 che copre formula_65, poi con formula_35 si spezza l'approssimazione invece che formula_65, cos\u00ec da poter usare l'additivit\u00e0 di formula_10. Nel dettaglio, per ogni formula_69 esiste una famiglia formula_4 che copre formula_65 e tale che:\ndove l'uguaglianza si ottiene scrivendo formula_6 come formula_74 e usando l'additivit\u00e0 di formula_10, mentre la seconda disuguaglianza si ottiene notando che formula_76 \u00e8 un ricoprimento di formula_77, e analogamente per formula_78. Si nota che essendo formula_79 arbitrario:\nL'altra disuguaglianza \u00e8 regalata dalla subadditivit\u00e0 di formula_33:\nConclusione.\nRicapitolando, partendo da formula_10 si \u00e8 costruita una misura esterna formula_33 che ristretta alla \u03c3-algebra formula_34 \u00e8 una misura formula_13. Si \u00e8 dimostrato che l'algebra formula_1 \u00e8 contenuta in formula_34 e che formula_13 sugli elementi di formula_1 si comporta come la premisura formula_10 da cui si era partiti. Per concludere la prima parte del teorema si nota che essendo formula_11 la pi\u00f9 piccola \u03c3-algebra contenente formula_1, ed formula_94, si ha formula_95. Se con abuso di notazione si continua a denotare con formula_13 la misura su formula_34 ristretta ad formula_11, lo spazio di misura formula_99 \u00e8, per quanto detto, quello cercato.\nIn generale, mentre formula_100 \u00e8 completo (fa parte della tesi del teorema di Carath\u00e9odory), lo spazio formula_99 pu\u00f2 benissimo non esserlo (un esempio noto si ha quando formula_11 \u00e8 la \u03c3-algebra dei boreliani di formula_103 e formula_13 \u00e8 la misura di Lebesgue).\nUnicit\u00e0.\nIn questa parte si suppone che formula_10 sia \u03c3-finita nel senso indicato nell'enunciato. Sia formula_106 una misura su formula_11 che estende formula_10, mentre si continua ad indicare con formula_13 la misura, sempre su formula_11, costruita sopra. Per dimostrare che sono uguali si comincia usando la \u03c3-finitezza per restringersi a lavorare in uno spazio di misura finita. Sia formula_19 una famiglia di insiemi di misura finita la cui unione \u00e8 formula_2. Si pu\u00f2 supporre che gli formula_6 siano a coppie disgiunti (al limite basta prendere la famiglia formula_114 con formula_51 al posto di formula_116 ). Le due misure danno lo stesso valore ad un insieme misurabile formula_35 se e solo se concordano su tutte le intersezioni formula_118, perch\u00e9 in questo caso sarebbe:\nCi si \u00e8 ridotti a dover dimostrare che se formula_120 ha misura finita e formula_121 \u00e8 contenuto in formula_122, allora formula_123. Per confrontare le due misure, si consideri una famiglia formula_124 che ricopre formula_35. Si ha:\nda cui:\ne quindi formula_128 perch\u00e9 la disuguaglianza vale per tutte le famiglie formula_124 che coprono formula_35 e formula_131 \u00e8 l'inf dei termini di destra. Ma vale anche formula_132. Ricordando che formula_122 sta in formula_1 e spezzandolo come formula_135 si conclude:\ncio\u00e8:\nda cui:"}
{"id": "2056037", "revid": "4114", "url": "https://it.wikipedia.org/wiki?curid=2056037", "title": "El hijo de la novia", "text": ""}
{"id": "2056040", "revid": "287204", "url": "https://it.wikipedia.org/wiki?curid=2056040", "title": "Ottendorf", "text": ""}
{"id": "2056041", "revid": "19893970", "url": "https://it.wikipedia.org/wiki?curid=2056041", "title": "Ottendorf (Kirnitzschtal)", "text": ""}
{"id": "2056047", "revid": "1494169", "url": "https://it.wikipedia.org/wiki?curid=2056047", "title": "Lichtenhain", "text": "Il termine Lichtenhain pu\u00f2 riferirsi alle seguenti localit\u00e0 della Germania:"}
{"id": "2056048", "revid": "19894022", "url": "https://it.wikipedia.org/wiki?curid=2056048", "title": "Lichtenhain (Kirnitzschtal)", "text": ""}
{"id": "2056050", "revid": "279556", "url": "https://it.wikipedia.org/wiki?curid=2056050", "title": "Deontologia professionale", "text": ""}
{"id": "2056051", "revid": "279556", "url": "https://it.wikipedia.org/wiki?curid=2056051", "title": "Scientificit\u00e0", "text": ""}
{"id": "2056056", "revid": "767487", "url": "https://it.wikipedia.org/wiki?curid=2056056", "title": "Come sar\u00e0 mio figlio", "text": "Come sar\u00e0 mio figlio \u00e8 il sesto album di Mario Castelnuovo.\nIl disco.\nL'ultimo disco pubblicato da Castelnuovo per l'RCA Italiana, prima del passaggio alla Fonit Cetra \u00e8 una raccolta di sei vecchi brani riarrangiati da Fabio Pianigiani, con tre inediti di cui uno, \"Come sar\u00e0 mio figlio\", apre l'album e gli d\u00e0 il titolo, ed \u00e8 una riflessione sul desiderio di paternit\u00e0.\nLe altre due canzoni sono \"L'istrice\", brano d'amore, e \"La guerra \u00e8 finita\", canzone antimilitarista con accompagnamento di pianoforte.\nTra le reincisioni particolarmente riuscito \u00e8 l'arrangiamento di \"Rondini nel pomeriggio\", basato sulla fisarmonica di Gianni Coscia.\nL'album \u00e8 registrato negli studi \"San Martino\" di Arezzo, i tecnici del suono sono Franco Finetti e Maurizio Fontanesi, mentre i mixaggi sono eseguiti da Finetti negli studi \"Mulinetti\" di Recco.\nLa copertina raffigura una donna vestita di rosso, fotografata da Peppe D'Arvia.\nTracce.\nLATO A\nLATO B\nTesti e musiche di Mario Castelnuovo\nProdotto da Mario Castelnuovo e Fabio Pianigiani"}
{"id": "2056060", "revid": "765341", "url": "https://it.wikipedia.org/wiki?curid=2056060", "title": "Federazione europea dei centri di ricerca e di informazione sul settarismo", "text": "La Federazione europea dei centri di ricerca e di informazione sul settarismo (in francese \"F\u00e9d\u00e9ration europ\u00e9enne des centres de recherche et d'information sur le sectarisme\" (FECRIS), \u00e8 un'associazione no-profit con sede a Marsiglia, fondata a Parigi il 30 giugno 1994 . Si propone come organizzazione ombrello che racchiude le associazioni che difendono le vittime degli abusi delle sette e di tutti i gruppi costrittivi e totalitari in pi\u00f9 di trenta paesi, cinque dei quali non europei.\nLa Fecris si definisce come \"neutrale dal punto di vista politico, filosofico e religioso\".\nIl FECRIS ha ottenuto nel 2005 il Participatory Status dal Consiglio d'Europa.\nNel 2009 alla FECRIS \u00e8 stato concesso lo status consultivo speciale presso l'ECOSOC, il Consiglio economico e Sociale delle Nazioni Unite (ONU).\nNel 2010 la FECRIS \u00e8 diventata una ONG con la piattaforma dei diritti fondamentali dell'Unione Europea, FRP, che promuove il rispetto dei diritti umani e delle libert\u00e0 fondamentali.\nL'attuale presidente \u00e8 Dani\u00e9le Muller-Tulli, che succede al politico britannico Thomas Geoffrey Sackville.\nIl Comitato Scientifico \u00e8 costituito da Janja Lalich, David Clark, Luigi Corvaglia, Jean-Pierre Jougla."}
{"id": "2056061", "revid": "256896", "url": "https://it.wikipedia.org/wiki?curid=2056061", "title": "FECRIS", "text": ""}
{"id": "2056065", "revid": "122469719", "url": "https://it.wikipedia.org/wiki?curid=2056065", "title": "Alkaid", "text": "Alkaid (\u03b7 UMa / \u03b7 Ursae Majoris / Eta Ursae Majoris, chiamata anche Benetnash) \u00e8 la terza stella pi\u00f9 brillante della costellazione dell'Orsa Maggiore. Di magnitudine +1,85, si trova a 104 anni luce dal sistema solare. A differenza della maggior parte delle stelle di questa costellazione non \u00e8 un membro del movimento del gruppo dell'Orsa Maggiore.\nOsservazione.\nSi tratta di una stella situata nell'emisfero celeste boreale e quindi osservabile prevalentemente dall'emisfero nord della Terra, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alle regioni temperate settentrionali e alla fascia tropicale, pi\u00f9 a nord della latitudine 41\u00b0 S. La sua magnitudine pari a +1,85 fa s\u00ec che possa essere scorta anche con un cielo moderatamente affetto da inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero nord \u00e8 visibile anche per un periodo maggiore, grazie alla declinazione boreale della stella, mentre nell'emisfero sud pu\u00f2 essere osservata limitatamente durante i mesi dell'autunno australe.\nCaratteristiche fisiche.\nAlkaid ha magnitudine apparente di +1,85, il che la rende la 35\u00aa stella pi\u00f9 brillante nel cielo. Si tratta di una giovane stella bianco-bluastra di tipo spettrale B3 V. Con una temperatura di circa \u00e8 una delle pi\u00f9 calde stelle visibili ad occhio nudo. La sua luminosit\u00e0 \u00e8 equivalente a 700 volte quella del Sole; se Alkaid fosse al posto del sistema solare la distanza della zona abitabile sarebbe posta a circa , cio\u00e8 quasi quanto la distanza di Nettuno dal Sole. Ha una massa stimata in 6 volte quella del Sole, ed un'et\u00e0 stimata di \"soli\" 10 milioni di anni.\nEtimologia.\nIl nome Alkaid deriva dall'arabo \u0642\u0627\u0626\u062f \u0628\u0646\u0627\u062a \u0646\u0639\u0634 q\u0101'id bin\u0101t na\u02bfsh, \"Il capo delle figlie della bara\". Le figlie della bara, vale a dire le fanciulle in lutto, sono le tre stelle del manico del Grande Carro, Alkaid, Mizar, e Alioth, mentre le quattro stelle della ciotola, cio\u00e8 Megrez, Phecda, Merak e Dubhe rappresentano la bara stessa. Un altro nome tradizionale proveniente dall'arabo \u00e8 Benetnasch, proveniente dalla frase \"Ka'id Banat al Na'ash\" (la prima delle fanciulle a lutto).\nAlkaid \u00e8 nota come \u5317\u6597\u4e03 (la settima Stella del Nord) o \u6447\u5149 (la Stella di scintillio Brillante) in cinese ed \u00e8 la pi\u00f9 orientale (a sinistra) delle stelle del Grande Carro, mentre l'astronomo persiano Al B\u012br\u016bn\u012b le diede il nome di Marici, uno dei sette \u1e5a\u1e63i o saggi d'India."}
{"id": "2056066", "revid": "287204", "url": "https://it.wikipedia.org/wiki?curid=2056066", "title": "Decin", "text": ""}
{"id": "2056067", "revid": "19894431", "url": "https://it.wikipedia.org/wiki?curid=2056067", "title": "Eta Ursae Majoris", "text": ""}
{"id": "2056068", "revid": "12109", "url": "https://it.wikipedia.org/wiki?curid=2056068", "title": "Unzeitgem\u00e4sse Betrachtungen", "text": ""}
{"id": "2056072", "revid": "1591878", "url": "https://it.wikipedia.org/wiki?curid=2056072", "title": "Giuseppe Balsamo Crivelli", "text": "Biografia.\nDi casato nobile, si laure\u00f2 all'Universit\u00e0 degli Studi di Pavia in Medicina e chirurgia nel 1824 (tredici anni pi\u00f9 tardi conseguir\u00e0 anche la laurea in Zooiatria). Rientrato a Milano, si interess\u00f2 di varie branche della storia naturale, disciplina che insegn\u00f2 nei licei di Sant'Alessandro e di Porta Nuova, curando a beneficio dei suoi studenti sia l'edizione vallardiana in due volumi della \"Botanica\" di Jussieu, sia la traduzione italiana del \"Compendio d'ornitologia\" di Drapiez. Diresse l'Orto botanico di Brera dal 1827 al 1851.\nNel 1835, dopo una serie di ricerche svolte con Giuseppe De Notaris sulle crittogame del milanese, identific\u00f2 il fungo responsabile del moscardino, malattia del baco da seta, che ha chiamato \"Beauveria bassiana\" in onore del naturalista e botanico italiano Agostino Bassi. Nel 1839 descrisse per primo, ne \"Il Politecnico\", il fossile di Lariosauro, poi classificato con il nome di \"Lauriosaurus balsami\". Dal 1850 tenne anche la libera docenza di geologia nell'Istituto tecnico privato milanese di Ambrogio Robiati: gli esiti di quelle lezioni confluirono, per opera dei suoi studenti, nella pubblicazione \"Schizzi geologici dell'Italia\" (1851). Gi\u00e0 nel 1847, tuttavia, per integrare il manuale di geologia di Beudant nella parte relativa all'Italia, aveva dato alle stampe un \"Prospetto elementare\" sulla costituzione geologica dei terreni della Penisola, con il tentativo, per quanto espressamente rivolto ai giovani che si affacciavano per la prima volta allo studio della disciplina, di sistematizzarvi le evenienze topografiche fino ad allora susseguitesi, emendando, l\u00e0 dove possibile, la carta geologica di Giacinto Collegno.\nIl 29 gennaio 1837 divenne socio dell'Accademia delle scienze di Torino.\nNel 1851 fu nominato professore di Mineralogia e Zoologia all'Universit\u00e0 di Pavia e dal 1863 professore di Anatomia comparata nello stesso ateneo. Dal 1852 al 1874 fu direttore del Museo di storia naturale di Pavia, contribuendo a incrementare notevolmente le collezioni zoologiche di questa istituzione.\nTra i promotori della Societ\u00e0 Italiana di Scienze Naturali e membro dell'Istituto Lombardo, Balsamo Crivelli fu anche socio corrispondente dell'Accademia delle Scienze di Torino. Carlo Vittadini gli ha dedicato il genere di fungo \"Balsamia\"."}
{"id": "2056079", "revid": "124123", "url": "https://it.wikipedia.org/wiki?curid=2056079", "title": "Vladimir Grigor'evi\u010d \u0160uchov", "text": "Vladimir \u0160uchov, nel 1890-1892 invent\u00f2 un nuovo tipo di caldaie tubolari: verticali ed orizzontali.\nNel 1919 Vladimir \u0160uchov ricevette, per volont\u00e0 di Lenin il suo pi\u00f9 importante incarico, o perlomeno quello che gli ha dato maggiore visibilit\u00e0: la costruzione di una antenna per la stazione radio del nuovo Stato sovietico, nel villaggio Shabolovka a Mosca. Originariamente progettata di 350 metri d'altezza, la torre fu poi costruita, per la carenza d'acciaio, alta 150 metri.\nLa torre \u0160uchov \u00e8 una rielaborazione delle torri iperboloidi per l'acqua ed \u00e8 composta da 6 segmenti sovrapposti di quella forma. Pur fra enormi difficolt\u00e0 a met\u00e0 del marzo 1922 la stazione radio fu attivata. \nQuesta antenna, di forma originale, estremamente leggera e raffinata, con dettagli semplici, costituisce un modello delle pi\u00f9 brillanti strutture al vertice dell'arte del costruire.\nNel 1927 \u00e8 eletto nell'Accademia russa delle scienze e dal 1929 membro onorario. \nNel 1928 viene nominato eroe del lavoro e nel 1929 insignito del premio Lenin."}
{"id": "2056084", "revid": "162719", "url": "https://it.wikipedia.org/wiki?curid=2056084", "title": "Palinuro (veliero)", "text": ""}
{"id": "2056085", "revid": "48344", "url": "https://it.wikipedia.org/wiki?curid=2056085", "title": "Pannello solare termodinamico", "text": ""}
{"id": "2056088", "revid": "256896", "url": "https://it.wikipedia.org/wiki?curid=2056088", "title": "Buenia affinis", "text": "Il ghiozzetto di de Buen (Buenia affinis) \u00e8 un pesce di mare appartenente alla famiglia Gobiidae.\nDistribuzione e habitat.\nEndemico del mar Mediterraneo occidentale e dell'Adriatico (golfo del Quarnaro). La specie fino a qualche tempo fa era ritenuta rara ovunque ma ora le centinaia di esemplari catturati in Croazia fanno ritenere che questa specie sia comune almeno in queste coste.\nSembra legato a fondali a sabbia grossa o ciottoli a profondit\u00e0 comprese tra 2 e 25 m.\nDescrizione.\nLa colorazione del corpo pu\u00f2 essere molto sfumata su fondali con colori omogenei (tipicamente di sabbia) oppure piuttosto variegata su fondali con colori contrastati (tipicamente di ghaia). \nQuando presenta la livrea chiara risulta simile a Deltentosteus quadrimaculatus da cui si distingue per il peduncolo caudale pi\u00f9 largo e per l'assenza di macchie nere sulla prima pinna dorsale.\nQuando presenta la livrea pi\u00f9 scura e variegata risulta simile a Pomatoschistus sp.\nBiologia.\nNon molto conosciuta.\nNota tassonomica.\nLa specie \u00e8 simile a \"Buenia jeffreysii\", specie dell'Oceano Atlantico settentrionale da cui si riconosce per le squame pi\u00f9 numerose e per una differente forma della prima dorsale."}
{"id": "2056089", "revid": "281901", "url": "https://it.wikipedia.org/wiki?curid=2056089", "title": "Ghiozzetto di de Buen", "text": ""}
{"id": "2056090", "revid": "281901", "url": "https://it.wikipedia.org/wiki?curid=2056090", "title": "Ghiozzetto reticolato", "text": ""}
{"id": "2056098", "revid": "729019", "url": "https://it.wikipedia.org/wiki?curid=2056098", "title": "Castello di Torre Ratti", "text": "Il castello di Torre Ratti si trova nella frazione di Torre Ratti nel comune di Borghetto di Borbera, nella parte bassa della val Borbera, in provincia di Alessandria (Piemonte). La bassa val Borbera ha fatto parte per secoli del Ducato di Milano ed \u00e8 stata infeudata dalla famiglia tortonese Rati-Opizzoni.\nStoria.\nSicuramente il castello esisteva gi\u00e0 intorno al 1000 quando arriv\u00f2 Federico Barbarossa, ma \u00e8 citato per la prima volta nel 1413 perch\u00e9 il duca di Milano Filippo Maria Visconti aveva richiesto dei lavori di ampliamento per controllare l'estremo confine meridionale del Ducato di Milano con la Repubblica di Genova e i Feudi Imperiali. L'attuale costruzione del castello si sviluppa su diversi periodi (prima del 1413, 1413-1629, 1560 e dopo il 1629.\nStruttura.\nOggi l'edificio si presenta come una dimora residenziale fortificata con tratti architettonici tardo-rinascimentali e barocchi.\nNel 1629 venne aggiunto il torrione quadrato e vennero apportati alcuni cambiamenti interni, successivamente vi fu l\u00b4ampliamento costruito fra le due torri e l'ala sul lato nord.\nSul camino del castello campeggia il quadro del Doge della Repubblica di Genova Costantino Balbi dipinto da Enrico Weimer nel 1738 e nel \"Salone delle specchiere\" ci sono due specchiere seicentesche, una con relativa consolle, dello scultore architetto genovese Filippo Parodi.\nIl cardinale Achille Ratti, divenuto papa Pio XI, chiese ai Rati-Opizzoni, alla fine del XIX secolo, di poter usare il loro stemma, data l'omonimia, che diviene cos\u00ec lo stemma di papa Ratti, concedendo in cambio il titolo ducale."}
{"id": "2056101", "revid": "180559", "url": "https://it.wikipedia.org/wiki?curid=2056101", "title": "ABA Rookie of the Year Award", "text": "L'ABA's Rookie of the Year Award \u00e8 stato un riconoscimento che ogni anno la American Basketball Association conferiva al miglior \"rookie\" della stagione."}
{"id": "2056104", "revid": "599013", "url": "https://it.wikipedia.org/wiki?curid=2056104", "title": "Etienne P\u00e9rier", "text": ""}
{"id": "2056107", "revid": "287204", "url": "https://it.wikipedia.org/wiki?curid=2056107", "title": "Etienne Perier", "text": ""}
{"id": "2056126", "revid": "729019", "url": "https://it.wikipedia.org/wiki?curid=2056126", "title": "Castello di Novi Ligure", "text": "Il castello di Novi Ligure si trova in prossimit\u00e0 del centro storico di Novi Ligure, in Piemonte ad una ventina di chilometri da Alessandria. Novi Ligure fu per secoli l'estremo confine settentrionale della Repubblica di Genova. Fa parte del circuito dei \"Castelli Aperti\" del Basso Piemonte.\nStoria.\nLa prima menzione certa appare in un documento risalente al 1153, che attestava la presenza del castello costituito da un luogo fortificato sulla rocca a protezione di un gruppo di case poste ai suoi piedi non protetto da mura. Aveva un recinto a pianta irregolare con la torre quadrata alta trenta metri, venne potenziata dai Visconti (1353-1392 e 1412-1447). La prima immagine risale al 1594, \u00e8 un disegno schematico che riporta una torre coronata da merli ghibellini e una cinta muraria. In un disegno del 1648, pi\u00f9 dettagliato, si notano due costruzioni, l'abitazione del castellano e gli alloggi per le truppe, la torre e le mura che li circondavano. Passata ai genovesi nel 1447 venne ulteriormente potenziata e venne brevemente occupata dagli austriaci nel 1746 per poi rimanere in mano genovese fino al 1797 (se si considera la Repubblica Ligure fino al 1805), poi venne smantellata dai francesi.\nStruttura.\nDel castello rimangono solo la torre e alcuni tratti delle mura di cinta, che delimitano oggi parte dell'ampio parco. Era coronata da una merlatura ghibellina andata persa ma ancora percepibile, nonostante l'attuale copertura con tetto in coppi."}
{"id": "2056127", "revid": "729019", "url": "https://it.wikipedia.org/wiki?curid=2056127", "title": "Sindrome da iperproliferazione batterica", "text": "In gastroenterologia la sindrome da iperproliferazione batterica (o SIBO, acronimo inglese di \"Small intestine bacterial overgrowth\"), conosciuta anche come \"sindrome da contaminazione batterica del tenue\", \"sindrome da proliferazione batterica intestinale\", \"sindrome da sovracrescita batterica nel tenue\", \u00e8 una sindrome determinata da un aumentato numero di batteri commensali nell'intestino tenue e/o dalla proliferazione di specie normalmente non presenti in tale tratto. I sintomi pi\u00f9 comuni sono diarrea, flatulenza, dolore addominale e meteorismo. Si tratta di una forma di disbiosi intestinale. Attualmente non esiste un esame che permetta di diagnosticare con precisione questa patologia, ma sono disponibili solo test dall'accuratezza limitata. \u00c8 associata con un'ampia gamma di disordini della motilit\u00e0 intestinale o con procedure chirurgiche che possono determinare una stasi intestinale.\nDefinizione.\nStoricamente la definizione di SIBO era basata sull'iperproliferazione batterica in un contesto di anomalie anatomiche dell'intestino, a carattere genetico o postoperatorio (in particolare nei pazienti affetti da sindrome dell'ansa cieca). Venne allora stabilito come criterio diagnostico il riscontro di una conta batterica superiore a 1x105 cfu/ml.\nTuttavia negli ultimi trent'anni \u00e8 maturato il sospetto che tale iperproliferazione batterica potesse essere presente in molti altri disordini intestinali; in alcuni di questi la conta batterica \u00e8 superiore ai soggetti sani, ma inferiore a 1x105 cfu/ml. Ci\u00f2 ha portato a concludere che il criterio classico \u00e8 pi\u00f9 indicato per la diagnosi di sindrome dell'ansa cieca piuttosto che di SIBO. I criteri per la diagnosi sono quindi stati allargati e oggi prevedono semplicemente che nell'aspirato digiunale vi sia una presenza di batteri coliformi superiore alla concentrazione normalmente presente in questo tratto dell'intestino (ovvero superiore a 1x103 cfu/ml).\nEziologia.\nEstistono numerosi meccanismi di difesa endogeni per prevenire la sovracrescita batterica nell'intestino tenue: la secrezione di acido gastrico, la motilit\u00e0 intestinale, la valvola ileo-cecale, le immunoglobuline contenute nelle secrezioni intestinali e le propriet\u00e0 batteriostatiche della bile e del succo pancreatico.\nL'eziologia della SIBO \u00e8 solitamente complessa. \u00c8 associata con disturbi nei meccanismi di protezione antibatterica, anomalie anatomiche e/o disturbi della motilit\u00e0. In alcuni pazienti pu\u00f2 essere presente pi\u00f9 di un fattore allo stesso tempo. Nel 90% dei casi sono presenti disturbi della motilit\u00e0 intestinale o pancreatite cronica.\nAcloridria.\nL'acloridria (dovuta alla gastrite cronica atrofica) o la somministrazione a lungo termine di IPP (inibitori della pompa protonica) possono causare una iperproliferazione batterica nello stomaco e nel duodeno. Gli IPP non solo incrementano la colonizzazione batterica del duodeno, ma accelerano anche il transito intestinale.\nInsufficienza pancreatica esocrina.\nLa pancreatite cronica \u00e8 aggravata dalla SIBO nel 30-40% dei casi. Possono essere coinvolti diversi fattori: insufficienza pancreatica esocrina con l'assenza degli effetti antibatterici degli enzimi proteolitici, chimo anomalo nell'intestino tenue, disordini della motilit\u00e0, somministrazione di analgesici o consumo continuo di alcol. Anche la fibrosi cistica \u00e8 associata a un maggior rischio per la SIBO. La SIBO potrebbe essere la causa principale della diarrea nei pazienti con carcinoma pancreatico avanzato, precedendo in importanza l'insufficienza pancreatica esocrina, la chemioterapia e le operazioni chirurgiche.\nSindromi da immunodeficienza.\nVarie sindromi da immunodeficienza (come il deficit di IgA, l'immunodeficienza comune variabile, AIDS) hanno come complicanze diversi tipi di infezione, tra le quali la SIBO.\nOstruzione e stagnazione dell'intestino tenue.\nTutte le patologie anatomiche che determinano ostruzione e stagnazione nell'intestino tenue possono essere associate con la SIBO: stenosi, aderenze, tumori, grandi e/o multipli diverticoli nel duodeno e nel digiuno; conseguenze di precedenti operazioni chirurgiche addominali, come la sindrome dell'ansa afferente dopo la Billroth-II, la sindrome da stasi dopo la Roux-en-Y, o complicanze derivanti da operazioni di chirurgia bariatrica. Nelle pseudo-ostruzioni e in alcuni disturbi neurologici (come distrofia miotonica, malattia di Parkinson, malattia di Chagas) la SIBO che ne deriva \u00e8 responsabile del malassorbimento e della perdita di peso; in rari casi \u00e8 possibile che si verifichi una produzione endogena di etanolo in questi pazienti.\nSindrome del colon irritabile.\nL'eziopatogenesi della sindrome del colon irritabile (IBS) non \u00e8 ancora stata chiarita del tutto. I sintomi della SIBO e della IBS si possono largamente sovrapporre. A seconda degli studi, tra il 30% e l'85% delle persone con SIBO rientra nei criteri per una diagnosi di sindrome del colon irritabile. Le opinioni tra i ricercatori sono divergenti. Alcuni autori hanno formulato la cosiddetta \"ipotesi batterica\", secondo la quale la SIBO \u00e8 la patologia primaria, mentre l'IBS \u00e8 un effetto secondario che da essa deriva; difatti in alcuni pazienti la comparsa del colon irritabile \u00e8 preceduta da una gastroenterite infettiva e analisi genomiche hanno evidenziato una diversa composizione del microbiota fecale tra persone sane e pazienti affetti da IBS. Altri autori ritengono che la relazione sia inversa, cio\u00e8 che l'IBS sia il fattore primario (derivante da disfunzioni motorie, ipersensibilit\u00e0 viscerale, disfunzioni psicosociali) e che i disordini nella motilit\u00e0 favoriscano un'iperproliferazione batterica secondaria. Un terzo gruppo di autori pensa che, nonostante le analogie tra i sintomi, vada fatta una stretta distinzione tra sindrome del colon irritabile (nella quale il breath test al lattulosio risulta negativo) e SIBO (nella quale non c'\u00e8 sindrome del colon irritabile nonostante i criteri per tale diagnosi siano soddisfatti). Un ultimo gruppo di autori \u00e8 dell'opinione che la SIBO non giochi un ruolo significante nella patogenesi dell'intestino irritabile.\nCeliachia.\nTra il 9% e il 55% dei pazienti affetti da celiachia hanno come complicanza una sovraccrescita batterica. La prevalenza della SIBO in questi pazienti \u00e8 alta, specialmente in coloro che non rispondono a una dieta senza glutine e/o coloro che hanno un'intolleranza al lattosio.\nMalattia di Crohn.\nLa SIBO \u00e8 di frequente riscontro nella malattia di Crohn, infatti affligge circa il 25% di questi pazienti. Importanti fattori di predisposizione sono la perdita della valvola ileo-ciecale in seguito a una resezione intestinale e la presenza di fistole entero-enteriche o entero-coliche. Inoltre la SIBO, causando un aumento dei movimenti intestinali e la diminuzione del peso corporeo, potrebbe essere scambiata per un episodio di riacutizzazione della malattia di Crohn. Secondo altri autori una flora intestinale alterata potrebbe essere un fattore determinante nella genesi della malattia di Crohn.\nSindrome dell'intestino corto.\nI problemi della sindrome dell'intestino corto non sono limitati solamente alla ridotta superficie di assorbimento. La perdita della valvola ileo-ciecale e del freno ileale (in seguito a una resezione) accelerano il transito del chimo attraverso l'intero tratto gastrointestinale; gli alimenti non digeriti diventano un substrato per la fermentazione batterica e il microbiota dell'intestino crasso colonizza le parti pi\u00f9 prossimali dell'intestino tenue generando la SIBO. La digestione e l'assorbimento non possono essere portati a compimento se gli alimenti non permangono abbastanza a lungo nell'apparato digerente, perci\u00f2 questi pazienti vanno spesso incontro a una diarrea postprandiale. Questo problema pu\u00f2 essere ulteriormente esacerbato dalla SIBO che accelera ancor pi\u00f9 il transito e peggiora sia la digestione che l'assorbimento.\nSteatopatia non-alcolica.\nIn due studi \u00e8 stato rilevato che nei pazienti affetti da steatopatia non alcolica (NASH) vi \u00e8 una pi\u00f9 alta prevalenza di SIBO rispetto ai soggetti sani. Valori pi\u00f9 alti nel test allo xilosio-lattulosio erano correlati a un maggiore livello di TNF-\u03b1 nel sangue, ma non erano associati a una maggiore permeabilit\u00e0 intestinale o a un aumento delle endotossine sieriche. La terapia antibiotica ha soppresso la sovraccrescita batterica e migliorato alcuni parametri ematochimici correlati alla NASH. In un modello animale di NASH si sono osservate analoghe correlazioni e un miglioramento in seguito alla terapia antibiotica. Alla luce di questi studi la SIBO potrebbe giocare un ruolo importante nella patogenesi della NASH.\nCirrosi epatica.\nLa cirrosi epatica \u00e8 un fattore di rischio indipendente per la SIBO. Infatti in questa malattia l'ipertensione portale modifica in modo sostanziale l'ambiente intraluminale dell'intestino, inoltre una cirrosi epatica avanzata causa disordini nella motilit\u00e0 dell'intestino tenue, rallentando il transito; questi due fattori determinano l'insorgenza della SIBO. La SIBO \u00e8 stata diagnosticata nel 50-60% dei pazienti con cirrosi epatica e pu\u00f2 essere un fattore di rischio per lo sviluppo di una peritonite batterica spontanea, ma il suo ruolo nel causare tale complicanza non \u00e8 stato ancora pienamente chiarito. La SIBO potrebbe essere correlata con il livello di endotossine nel sangue. Bisogna per\u00f2 sottolineare che nella cirrosi epatica il breath test al glucosio e l'analisi microbiologica dell'aspirato digiunale hanno uno scarso grado di correlazione.\nSclerodermia.\nLa sclerodermia \u00e8 un disturbo cronico del tessuto connettivo che in pi\u00f9 dell'80% dei pazienti colpisce anche il tratto gastrointestinale. Un coinvolgimento grave dell'intestino tenue pu\u00f2 manifestarsi come pseudo-ostruzione intestinale e SIBO. La prevalenza della SIBO nella sclerodermia va dal 43% al 56%, a seconda delle stime.\nNeuropatia autonomica diabetica.\nSintomi gastrointestinali sono presenti nel 50-70% dei pazienti con diabete mellito. I pi\u00f9 comuni sono rallentamento dello svuotamento gastrico (fino alla gastroparesi) e disordini della motilit\u00e0 intestinale; questi disordini dipendono dalla neuropatia che comunemente si associa al diabete e rendono pi\u00f9 difficile il controllo della glicemia. La motilit\u00e0 intestinale compromessa spesso determina l'insorgenza di una SIBO. In un terzo dei pazienti diabetici la SIBO pu\u00f2 essere associata con una neuropatia autonomica cardiovascolare.\nEnteropatia da radiazioni.\nLa SIBO e l'intolleranza al lattosio possono presentarsi durante o dopo una radioterapia pelvica o addominale.\nFibromialgia.\nDa uno studio \u00e8 risultato che il 100% dei pazienti con fibromialgia avevano un test del respiro al lattulosio anomalo, un risultato significativamente maggiore rispetto ai pazienti con sindrome dell'intestino irritabile (84%) e rispetto alle persone sane (20%). In questi pazienti una maggiore produzione di idrogeno era correlata all'entit\u00e0 del dolore.\nAltri disturbi associati.\nDiversi altri disturbi sono stati associati alla SIBO: disordini linfoproliferativi (linfoma, leucemia linfatica cronica), iperplasia linfoide benigna dell'ileo, malattie del metabolismo osseo, acromegalia, ipotiroidismo, alcolismo, rosacea, sindrome delle gambe senza riposo. La prevalenza della malattia cresce con l'et\u00e0 (arrivando a colpire il 50% delle persone con pi\u00f9 di 75 anni).\nPatogenesi.\nNelle persone sane la conta batterica totale nel digiuno prossimale \u00e8 minore di 104 CFU/mL. Nell'ileo la popolazione batterica cresce, fino ad arrivare a 109 CFU/mL nell'ileo terminale. Una normale popolazione batterica intestinale (microbiota) \u00e8 fondamentale per la morfologia e la funzione dell'intestino e dell'organismo in generale. Essa infatti partecipa alla protezione dell'essere umano contro i microrganismi patogeni, stimolando il sistema immunitario umano e influenzando il metabolismo e il trofismo della mucosa intestinale. Queste popolazioni batteriche producono anche alcuni nutrienti (come acidi grassi a catena corta, folati, vitamina K) e modulano le funzioni motorie e sensoriali dell'intestino. Esse possono essere per\u00f2 influenzate da molti fattori, in primis dalla quantit\u00e0 e dalla composizione del cibo, ma anche da fattori ambientali (e geografici), dai farmaci, dall'alcol e probabilmente da diversi altri fattori come lo stile di vita o lo stress. Le differenze nella quantit\u00e0 e nella tipologia dei batteri in differenti parti del tratto gastrointestinale sembrano dipendere da diversi fattori, come il pH, la peristalsi, il potenziale redox, l'affinit\u00e0 o l'antagonismo tra le diverse specie batteriche, la secrezione di mucina, la dieta e la disponibilit\u00e0 di nutrienti.\nL'intestino dispone di diversi meccanismi di difesa per evitare un'eccessiva colonizzazione del tenue da parte dei batteri: la peristalsi anterograda che previene l'adesione dei microrganismi ingeriti; l'acido gastrico e la bile che distruggono molti microrganismi prima che escano dallo stomaco; gli enzimi proteolitici che svolgono anch'essi un'azione distruttiva contro i batteri; lo strato di muco dell'intestino che intrappola una parte dei batteri; la valvola ileo-cecale che blocca la migrazione retrograda dei batteri dal colon verso il tenue; anche il sistema immunitario gioca un ruolo protettivo, infatti la pi\u00f9 grande frazione delle immunoglobuline prodotte dal corpo umano sono le IgA secretorie, queste vengono generate nel tratto gastrointestinale dove aiutano a prevenire la proliferazione batterica. Quando qualcuno di questi meccanismi difensivi naturali viene meno si sviluppa la SIBO.\nNella maggior parte dei pazienti, la SIBO non \u00e8 causata da una singola specie batterica, ma, in generale, da un'espansione dei batteri del colon verso il tenue. Sono meno frequenti i casi in cui sono gli stessi batteri normalmente presenti in questo tratto intestinale ad aumentare di numero.\nLa SIBO pu\u00f2 essere accompagnata sia da dispepsia che da malassorbimento. I batteri possono interferire con i processi enzimatici, di assorbimento e metabolici dell'organismo. Un danneggiamento dell'orletto a spazzola degli enterociti pu\u00f2 compromettre l'attivit\u00e0 delle disaccaridasi; se al contempo i batteri metabolizzano fruttosio, lattosio e sorbitolo pu\u00f2 manifestarsi un malassorbimento dei carboidrati. Una mucosa intestinale danneggiata incrementa la permeabilit\u00e0 intestinale e pu\u00f2 dare origine a un'enteropatia proteino-disperdente; i batteri possono inoltre metabolizzare le proteine, determinando un'eccessiva produzione di ammoniaca e una carenza proteica per l'organismo. Questi batteri possono anche deconiugare i sali biliari producendo un malassorbimento di lipidi e vitamine liposolubili. I microrganismi anaerobi possono consumare la vitamina B12 determinandone una carenza. Inoltre possono produrre troppo acido litocolico, che in grandi quantit\u00e0 risulta poco assorbibile e tossico per l'intestino.\nI batteri producono varie sostanze tossiche che possono avere sorprendenti effetti a livello sistemico. Queste sostanze sono ammoniaca, D-lattato, peptoglicani (provenienti dalla parete cellulare dei batteri stessi) e altro. La SIBO \u00e8 regolarmente associata con un incremento delle endotossine seriche e di composti batterici che stimolano la produzione di citochine proinfiammatorie. \u00c8 anche possibile che si presenti una produzione endogena di etanolo.\nLa sovracrescita batterica ha un impatto negativo non solo sul funzionamento ma anche sulla struttura morfologica dell'intestino tenue. Cambiamenti infiammatori microscopici (specialmente sulla lamina propria) e atrofia dei villi sono un riscontro usuale (in tal caso questa atrofia va distinta da quella prodotta dal morbo celiaco), in alcuni pazienti pu\u00f2 manifestarsi anche un cambiamento macroscopico (erosioni o ulcere).\nIn alcuni pazienti la sovracrescita batterica pu\u00f2 produrre paradossalmente un effetto benefico per l'organismo, infatti i batteri possono metaboizzare parzialmente i carboidrati e produrre un substrato energetico pi\u00f9 facilmente assimilabile.\nClinica.\nSegni e sintomi.\nSi presenta solitamente con sintomi aspecifici come gonfiore, flatulenza, dolori addominali e diarrea. La maggior parte dei pazienti affetti da SIBO non mostra segni clinici di malassorbimento, come perdita di peso, steatorrea, malnutrizione, artralgia; questi si presentano principalmente nei pazienti in cui la SIBO \u00e8 associata a una Billroth II e solo nei casi estremi (per lo pi\u00f9 in pazienti con bypass digiuno-ileale o con sindrome dell'intestino corto) si evidenziano deficit di vitamine e minerali (vitamine liposolubili A e D, vitamina B12, ferro). Siccome la SIBO pu\u00f2 dipendere da diversi disordini locali o sistemici, la sintomatologia pu\u00f2 variare sulla base del problema sottostante. Non \u00e8 ben chiaro se la gravit\u00e0 dei sintomi sia proporzionale alla quantit\u00e0 di batteri presenti nell'intestino tenue. Le recenti ricerche dimostrano che la SIBO \u00e8 comunemente associata con la sindrome dell'intestino irritabile e che l'iperproliferazione batterica possa contribuire alla patogenesi di tale sindrome.\n La SIBO \u00e8 stata anche associata con la rosacea, un disturbo dermatologico della pelle che si manifesta sul volto. L'acidosi D-lattica \u00e8 una grave complicanza che pu\u00f2 manifestarsi nei pazienti con sindrome dell'intestino corto che hanno il colon intatto; \u00e8 causata da un'iperproliferazione di lattobacilli e si manifesta con anomalie neurologiche come confusione, atassia cerebellare, parlare strascicato, perdite di memoria e stato mentale alterato.\nDiagnosi.\nPer la diagnosi di certezza \u00e8 necessaria la coltura del materiale aspirato dal digiuno del paziente, sebbene non sia stato individuato un valore soglia condiviso per la concentrazione batterica. Un'importante indicazione diagnostica pu\u00f2 essere fornita dal test del respiro al lattulosio o all'idrogeno, alla luce della storia clinica e della sintomatologia del soggetto.\nTerapia.\nSi somministrano farmaci quali antibiotici per via orale, \nSe si evidenzia deficit di vitamine deve essere corretta l'alimentazione. La sindrome tende molto facilmente alla resistenza e alle recidive per cui spesso si rende necessario pi\u00f9 di un ciclo di antibiotici, fermo restando la cura delle cause primarie sottostanti e seguire particolari diete alimentari. A volte si prescrive l'uso di probiotici per il riequilibrio della flora intestinale, ma non tutti concordano su questo."}
{"id": "2056128", "revid": "729019", "url": "https://it.wikipedia.org/wiki?curid=2056128", "title": "Sallapadan", "text": "Sallapadan \u00e8 una municipalit\u00e0 di Quinta classe delle Filippine, situata nella Provincia di Abra nella Regione Amministrativa Cordillera.\nSallapadan \u00e8 formata da 9 baranggay:"}
{"id": "2056129", "revid": "121209154", "url": "https://it.wikipedia.org/wiki?curid=2056129", "title": "Ivano Bertini", "text": "Biografia.\nSi laure\u00f2 nel 1964 presso l'Universit\u00e0 di Firenze con una tesi di chimica inorganica, allievo di Luigi Sacconi, divent\u00f2 suo assistente dopo la laurea e inizi\u00f2 a fare ricerca occupandosi di chimica fisica inorganica e di isomeria nei composti di coordinazione. I primi viaggi all'estero furono quelli al Politecnico di Zurigo e presso l'Universit\u00e0 di Princeton dove inizi\u00f2 i suoi studi di chimica bioinorganica mediante NMR. Nel 1975 divent\u00f2 professore presso la facolt\u00e0 di Farmacia dell'Universit\u00e0 di Firenze e dal 1981 presso la facolt\u00e0 di Scienze matematiche fisiche e naturali. Nel 1999 fond\u00f2 il Centro di risonanze magnetiche (CERM) che ha sede presso il Polo scientifico di Sesto Fiorentino..\nI suoi studi sulla struttura delle metalloproteine che hanno prodotto una gran quantit\u00e0 di pubblicazioni gli valsero rilevanza internazionale testimoniata dalle lauree \"ad honorem\" conferitegli: in chimica dalle Universit\u00e0 di Stoccolma (1998) e Ioannina (2002) e in biologia dall'Universit\u00e0 di Siena (2003). Oltre ad altri riconoscimenti internazionali fu membro dell'Academia Europ\u00e6a e dell'Accademia Nazionale dei Lincei.\nSuoi recenti studi hanno permesso di identificare mediante metodica di spettrometria a NMR un'impronta digitale corrispondente del metaboloma nel sangue e nelle urine specifica per ogni essere umano; questa scoperta potrebbe avere importanti applicazioni in medicina.\nInfatti, \u00e8 gi\u00e0 possibile identificare alcune impronte specifiche di alcune condizioni fisiologiche e patologiche prima ancora che esse si manifestino fenotipicamente o clinicamente."}
{"id": "2056131", "revid": "287204", "url": "https://it.wikipedia.org/wiki?curid=2056131", "title": "Abbazia di Saint-G\u00e9nis-des-Fontaines", "text": "Labbazia di Saint-G\u00e9nis-des-Fontaines \u00e8 un'abbazia benedettina originaria della fine dell'VIII o degli inizi del IX secolo, intorno alla quale si form\u00f2 il villaggio di Saint-G\u00e9nis-des-Fontaines (cantone di Argel\u00e8s-sur-Mer nel dipartimento dei Pirenei Orientali) in Francia.\nStoria.\nIl monastero \u00e8 per la prima volta menzionato nell'anno 819 in un documento che cita il suo fondatore, l'abate Sentimir. Distrutto a causa di un saccheggio, venne ricostruito per volere del re carolingio Lotario nel 981.\nFu in seguito sotto la protezione prima dei conti di Rossiglione e poi dei re d'Aragona. La chiesa venne ingrandita e nuovamente consacrata nel 1153. Nel XIII secolo fu aggiunto alla chiesa abbaziale un chiostro marmoreo sul suo lato nord-orientale. Un capitello reca l'aquila sveva ed i fiordalisi plantageneti.\nIn seguito entr\u00f2 in declino e fu riunita con l'abbazia di Montserrat.\nIn occasione della Rivoluzione francese i monaci furono scacciati e il complesso conventuale venne suddiviso tra diversi proprietari. Solo nel 1846 la chiesa fu riaperta al culto e divenne la chiesa parrocchiale del villaggio. Il chiostro era stato smontato e venduto a pezzi ad un antiquario, ma \u00e8 stato riacquistato e rimontato al suo posto negli anni 1980.\nArchitetture.\nChiesa abbaziale.\nLa chiesa abbaziale \u00e8 dedicata a San Michele.\nIn origine fu probabilmente costruita insieme al primo impianto del monastero, nell'VIII secolo. Di questa chiesa primitiva restano alcune strutture nelle fondazioni della chiesa attuale, che permettono di ricostruirne la pianta, con un'abside maggiore e due laterali piuttosto profonde e con un pronunciato transetto.\nL'ingrandimento del 1153, con la copertura a volta del transetto e della navata, comport\u00f2 il rifacimento delle murature che dovettero essere rese pi\u00f9 robuste per sostenere il peso delle volte. Furono rimaneggiate anche le coperture delle absidi, decorate da affreschi di cui restano scarse tracce.\nLa chiesa conserv\u00f2 una pianta a croce latina, tipica dell'architettura romanica, con navata unica e transetto dotato di tre absidi.\nNel XVII secolo fu arricchita con la costruzione di altari barocchi.\nAll'esterno sono presenti due campanili, entrambi esito di diverse fasi costruttive. Il maggiore di essi si eleva al di sopra dell'incrocio del transetto con la navata.\nNella facciata sono inserite diverse sculture romaniche e lapidi funerarie dei monaci o di personalit\u00e0 vicine all'abbazia.\nIl portale di accesso reca un architrave scolpito a bassorilievo, che fu commissionato dall'abate Guillaume e realizzato nel 1019-1020 in marmo bianco di C\u00e9ret. Vi \u00e8 rappresentato al centro Cristo in maest\u00e0, iscritto in una mandorla con orlo perlinato, sostenuta da due arcangeli e inquadrata da due gruppi di tre personaggi iscritti sotto delle arcate.\nAl di sopra dei gruppi di personaggi laterali si trova un'iscrizione: . La datazione \u00e8 riferita al ventiquattresimo anno di regno del re Roberto II, figlio di Ugo Capeto.\nIn origine la scultura fu probabilmente utilizzata come supporto dell'altare, ma venne collocata come architrave del portale nel corso dei rifacimenti del XII secolo. Un simile architrave scolpito, forse opera dello stesso scultore, si trova nell'abbazia di Sant'Andrea, a soli 4\u00a0km di distanza.\nChiostro.\nIl chiostro venne realizzato nel corso del XIII secolo ed era gi\u00e0 completato nel 1271. \u00c8 stato ipotizzato che vi fosse anche un chiostro precedente, che sarebbe raffigurato nelle arcate in cui sono inseriti i personaggi ai lati del Cristo nel rilievo dell'architrave del portale, ma non se ne \u00e8 rinvenuta traccia.\nI capitelli che sorreggono le arcate del chiostro duecentesco sono in stile tardo-romanico. Sono scolpiti in forme diverse, con rilievo pi\u00f9 pronunciato agli angoli e che si appiattisce sulle facce principali. Si \u00e8 ipotizzato che i rilievi potessero essere in origine dipinti. Giochi di colore sono presenti nelle variet\u00e0 di marmo utilizzate per i capitelli e i fusti delle colonnine.\nSmantellamento e restauro del chiostro.\nCon l'abolizione dell'abbazia il chiostro venne suddiviso tra diversi proprietari privati. Nel 1924 un antiquario parigino ne acquist\u00f2 i tre quarti e li fece smantellare, sostituendo alle colonnine dei pilastrini in mattoni. Fatte realizzare delle copie, l'antiquario pot\u00e9 vendere due chiostri completi pi\u00f9 piccoli: uno fu sistemato in una residenza privata in Francia e l'altro and\u00f2 al museo archeologico di Philadelphia. La motivazione che i capitelli e i crittogrammi dovessero essere bonificati da un fungo e per questo trasportati in laboratori specializzati degli Usa, era in realt\u00e0 un espediente per consentire l'esportazione. Due archi con le loro tre colonnine furono donati al Louvre nel 1925, mentre il quarto lato del chiostro, ancora \"in situ\", venne in tale occasione dichiarato monumento nazionale.\nNegli anni settanta lo Stato riacquist\u00f2 gli elementi del chiostro che erano stati sistemati nella residenza privata, comprendenti la maggior parte dei capitelli originali, e il Louvre cedette le arcate in suo possesso, mentre i materiali esportati negli Stati Uniti non poterono essere recuperati. Gli elementi recuperati furono nuovamente sistemati al loro posto tra il 1986 e il 1987, rimpiazzando quelli mancanti con copie moderne scolpite nella stessa pietra. Il restauro \u00e8 stato completato nel 1994."}
{"id": "2056133", "revid": "729019", "url": "https://it.wikipedia.org/wiki?curid=2056133", "title": "San Isidro (Abra)", "text": "San Isidro \u00e8 una municipalit\u00e0 di Sesta classe delle Filippine, situata nella Provincia di Abra nella Regione Amministrativa Cordillera.\nSan Isidro \u00e8 formata da 9 baranggay:"}
{"id": "2056134", "revid": "260676", "url": "https://it.wikipedia.org/wiki?curid=2056134", "title": "Formattazione del testo", "text": "La formattazione del testo \u00e8 il procedimento di strutturazione e decorazione grafica che rende un testo puro adeguato alla stampa su libri, periodici o quotidiani o alla visualizzazione su supporti digitali come i documenti dei programmi di videoscrittura, siti web o libri elettronici.\nDescrizione.\nLa formattazione si compone solitamente di pi\u00f9 livelli. La strutturazione consiste della suddivisione del testo in unit\u00e0 logiche, come i capitoli, i paragrafi, i capoversi o le liste, puntate o numerate, o le note a pi\u00e9 di pagina.\nLa decorazione assegna uno stile di presentazione agli elementi del testo, decidendo ad esempio il rientro dei paragrafi, la suddivisione in pagine e le caratteristiche dei caratteri: tipi, dimensioni, grassetti, corsivi, interlinee, apici e pedici, ecc.\nNel caso particolare di ipertesti \u00e8 presente un terzo livello di formattazione, oltre a questi primi due: quello dei collegamenti che costituiscono rinvii ad altri ipertesti.\nNell'era dell'informazione, all'inizio della diffusione di Internet, erano di uso comune alcune convenzioni di formattazione per l'utilizzo di strumenti di comunicazione come e-mail, LISTSERV, Usenet, ecc.:\nOggi sono disponibili numerose applicazioni per leggere, scrivere e modificare testo formattato (vedi \"Infra\").\nUtilizzo di un linguaggio di markup.\nQualora non sia possibile formattare il testo con strumenti di supporto visuali inclusi in molti elaboratori testuali che propongono anche un'anteprima di come il testo comparir\u00e0 sul supporto di destinazione (video, materiale cartaceo) \u00e8 possibile utilizzare un linguaggio di markup (il pi\u00f9 noto di essi \u00e8 l'HTML) che produce gli stessi risultati anche se presenta l'inconveniente di una complessit\u00e0 di scrittura in genere pi\u00f9 elevata. La stessa Wikipedia, nella modifica delle pagine tramite l'editor di testo, utilizza un linguaggio di markup molto semplificato interpretato dal software MediaWiki.\nUn essere umano potrebbe trovare pi\u00f9 o meno comprensibile un certo testo formattato a seconda della complessit\u00e0 del linguaggio di markup in cui il testo \u00e8 scritto. Esistono linguaggi di markup leggeri che consentono di scrivere testo formattato estremamente semplice da comprendere perch\u00e9 differisce poco dal relativo testo puro. In altri casi (SGML, XHTML, DocBook, ...) la complessit\u00e0 \u00e8 cos\u00ec alta che una persona deve prima studiare il linguaggio stesso per essere in grado di comprendere il significato del relativo testo formattato.\nCSS.\nI CSS hanno diverse opzioni per formattare i font:\ncodice_7\nEsiste solo un numero limitato di caratteri disponibili su tutti i sistemi: essi possono quindi essere utilizzati senza troppe preoccupazioni. In inglese sono detti \"web safe font:\"\nPoich\u00e9 non si pu\u00f2 garantire la disponibilit\u00e0 dei caratteri che si desidera utilizzare sulle pagine web (anche un carattere web \"potrebbe\" non funzionare per qualche motivo), si possono definire dei \"font stacks\" in modo che il browser abbia pi\u00f9 caratteri tra cui scegliere. Ci\u00f2 implica un valore codice_8 costituito da pi\u00f9 nomi di caratteri separati da virgole, ad esempio:\n codice_9\nIn tal caso, il browser si avvia all'inizio dell'elenco e verifica se quel carattere \u00e8 disponibile sulla macchina. In caso affermativo, applica quel carattere agli elementi selezionati. In caso contrario, passa al carattere successivo e cos\u00ec via.\nSta per: Web Open Font Format.\nCreati per l'uso sul Web e sviluppati da Mozilla insieme ad altre organizzazioni, i caratteri WOFF spesso si caricano pi\u00f9 velocemente di altri formati perch\u00e9 utilizzano una versione compressa della struttura utilizzata dai caratteri OpenType (OTF) e TrueType (TTF). Questo formato pu\u00f2 anche includere metadati e informazioni sulla licenza all'interno del file del carattere.\nWOFF2 \u00e8 la prossima generazione di WOFF e vanta una compressione migliore dell'originale.\nSta per: Scalable Vector Graphics (Font)\nSVG \u00e8 una ricreazione vettoriale del carattere, che lo rende molto pi\u00f9 leggero nelle dimensioni del file e lo rende ideale anche per l'uso mobile.\nSVGZ \u00e8 la versione zippata di SVG.\nSta per: Embedded Open Type.\nQuesto formato \u00e8 stato creato da Microsoft ed \u00e8 uno standard di file proprietario.\nSta per: OpenType Font e TrueType Font.\nIl formato WOFF \u00e8 stato inizialmente creato come reazione a OTF e TTF, in parte perch\u00e9 questi formati potevano essere facilmente (e illegalmente) copiati, tuttavia, OpenType ha funzionalit\u00e0 a cui molti designer potrebbero essere interessati (legature e simili).\nLa dimensione del carattere (impostata con la propriet\u00e0 codice_10) pu\u00f2 assumere valori misurati nella maggior parte di queste unit\u00e0 (e altre, come le percentuali), tuttavia le unit\u00e0 pi\u00f9 comuni per ridimensionare il testo sono:\nIl CSS fornisce quattro propriet\u00e0 comuni per modificare il peso visivo e l'enfasi del testo:\nOmbra singola:\ncodice_39\nOmbra multipla:\ncodice_40\nLa propriet\u00e0 codice_41 viene utilizzata per controllare il modo in cui il testo \u00e8 allineato all'interno della sua casella di contenuto. I valori disponibili sono i seguenti (funzionano pi\u00f9 o meno allo stesso modo di un qualsiasi programma di elaborazione testi):\nLa propriet\u00e0 codice_46 imposta l'altezza di ogni riga di testo. Esempio:\ncodice_47\ncodice_48\nCome nei file vettoriali per la stampa, anche i font web hanno riempimento e contorno (stroke).\ncodice_75\nEsempio. Tipologie di stroke:\nUtilizzo nei software.\nPer scrivere del testo formattato \u00e8 possibile usare editor di testo puro, come Blocco note o gedit, e aggiungere le informazioni di stile utilizzando un particolare linguaggio di markup, in cui per ciascuna informazione esiste un marcatore specifico (\"tag\"). Un software di visualizzazione, in grado di comprendere il linguaggio di markup, non visualizzer\u00e0 i \"tag\", ma mostrer\u00e0 il testo puro presentandolo nello stile indicato dai \"tag\".\nTale approccio teso a nascondere la complessit\u00e0 \u00e8 seguito anche dagli editor WYSIWYG. Alcuni di essi, per\u00f2, non permettono di salvare il testo in un file di testo puro o in un formato aperto, ma consentono di salvare il testo (che sembra testo puro) solo in un file binario o comunque codificato in un formato proprietario. In quest'ultimo caso, pertanto, il testo formattato non \u00e8 direttamente disponibile ad un essere umano, ma \u00e8 leggibile e modificabile solo a patto di possedere quel particolare editor WYSIWYG.\nEsempi di formattazione creativa.\nI seguenti esempi di formattazione creativa si possono ottenere con diverse tecniche: grafica con software come Illustrator, Gimp, Photoshop o Inkscape oppure con codice HTML5 e CSS3 oppure con software 3D come Blender:"}
{"id": "2056138", "revid": "123905352", "url": "https://it.wikipedia.org/wiki?curid=2056138", "title": "Gran Premio del Brasile 1974", "text": "Il Gran Premio del Brasile 1974 \u00e8 stata la seconda prova della stagione 1974 del Campionato mondiale di Formula 1. Si \u00e8 corsa domenica 27 gennaio 1974 sul Circuito di Interlagos a San Paolo del Brasile. La gara \u00e8 stata vinta dal brasiliano Emerson Fittipaldi su McLaren-Ford Cosworth; per il vincitore si tratt\u00f2 del decimo successo nel mondiale. Ha preceduto sul traguardo lo svizzero Clay Regazzoni su Ferrari e il belga Jacky Ickx su Lotus-Ford Cosworth.\nVigilia.\nSviluppi futuri.\nVenne confermata la tenuta del Gran Premio di Monaco, per il 26 maggio, dopo che, per la crisi petrolifera, era stato invece cancellato il Rally di Montecarlo.\nAspetti sportivi.\nGraham Hill, pilota pi\u00f9 anziano del \"circus\", coi suoi 44 anni, fu eletto nuovo presidente dell'associazione dei piloti, in luogo di Denny Hulme.\nRikky von Opel, che non aveva preso parte al precedente gran premio, decise di abbandonare definitivamente l'Ensign, che cos\u00ec non partecip\u00f2 alla gara, e decise di rinviare il suo ritorno in F1 alla stagione europea.\nQualifiche.\nResoconto.\nNella prima giornata di prove il pi\u00f9 veloce fu Emerson Fittipaldi, che ottenne 2'23\"97, precedendo di un secondo e dodici centesimi l'altro sudamericano, Carlos Reutemann. Chiusero terzo, con lo stesso tempo, staccati di un centesimo da Reutemann, Niki Lauda e Ronnie Peterson. Il tempo di Fittipaldi era di due secondi pi\u00f9 alto di quello ottenuto, sempre dal pilota di casa, l'anno precedente, alla guida di una Lotus. In realt\u00e0 il tempo di Fittipaldi venne contestato dai cronometristi delle altre scuderie, che stimavano in circa mezzo secondo pi\u00f9 alto il tempo del pilota della McLaren. Le qualifiche vennero caratterizzate da un gran caldo, che mise a dura prova sia i piloti che i motori.\nFittipaldi, al sabato, non si miglior\u00f2, ma il tempo del venerd\u00ec gli fu sufficiente per conquistare la \"pole position\" del gran premio di casa, la quinta per lui nel mondiale. Reutemann, Lauda e Peterson confermarono le posizioni del giorno prima, ma ridussero a meno di un secondo il loro distacco dal tempo del leader. Clay Regazzoni chiuse solo ottavo, penalizzato dalla rottura del cambio.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nA causa delle intemperanze del pubblico, gli organizzatori decisero di ritardare il via, per la presenza di molto cocci di vetro sulla pista.\nIl segnale del via venne dato con un certo anticipo, cosa che provoc\u00f2 una certa confusione. Carlos Reutemann prese il comando alla prima curva, seguito da Ronnie Peterson, Emerson Fittipaldi e Clay Regazzoni. Lauda si trov\u00f2, dopo una partenza non perfetta, in mezzo al plotone, mentre Arturo Merzario venne penalizzato da un problema al motore.\nLa gara di Lauda termin\u00f2 al terzo giro, per un guasto a una valvola del propulsore. Al quarto giro Peterson pass\u00f2 Reutemann che, poco dopo, dovette cedere anche la seconda piazza a Fittipaldi. L'argentino aveva rovinato gli pneumatici alla partenza, e fu cos\u00ec costretto a cedere anche a Regazzoni, al nono giro.\nAl decimo giro anche Jacky Ickx pass\u00f2 Reutemann, mentre Revson, prossimo a passare il pilota della Brabham, fu costretto all'abbandono, per il surriscaldamento del motore della sua Shadow. In testa Peterson riusciva a contenere a malapena i tentativi di sorpasso di Fittipaldi; lo svedese era vittima di una foratura lenta, che lo rallentava.\nAl sedicesimo giro, approfittando del doppiaggio di Merzario, Fittipaldi pass\u00f2 Peterson, e s'invol\u00f2 al comando della gara. Al ventesimo giro Ronnie Peterson fu costretto infine ai box per sostituire la gomma che si stava afflosciando. Ripart\u00ec decimo. La classifica vedeva, alle spalle di Fittipaldi, Clay Regazzoni (a quindici secondi dal battistrada), poi Jacky Ickx, Carlos Pace, Mike Hailwood e Carlos Reutemann.\nPeterson proseguiva la sua rimonta. Dopo aver passato Jody Scheckter al giro 23, pass\u00f2 anche Hans-Joachim Stuck, il giro successivo, ponendosi nuovamente ai margini della zona dei punti. Due giri dopo Stuck fu costretto al ritiro, per un problema tecnico. Al giro 29 Peterson sfrutt\u00f2 ancora gli pneumatici in crisi di Reutemann per passare l'argentino, e divenne sesto.\nAttorno al trentesimo giro la pista fu colpita da un forte temporale, che rese il tracciato impraticabile. Pur con le scuderie pronte a passare alle gomme da bagnato, la direzione di corsa decise di concludere la gara anzitempo. All'inizio del trentaduesimo giro venne esposta la bandiera rossa, al passaggio di Jacky Ickx sul traguardo. Fittipaldi e Regazzoni, che erano gi\u00e0 passati sul traguardo, procedettero ancora lentamente, e al termine del giro da loro gi\u00e0 iniziato, si videro esposta la bandiera a scacchi.\nPer Emerson Fittipaldi fu la decima vittoria, in una gara valida per il mondiale di F1. Regazzoni e Ickx completarono il podio.\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
{"id": "2056140", "revid": "436907", "url": "https://it.wikipedia.org/wiki?curid=2056140", "title": "Cloud Number Nine", "text": "Cloud Number Nine o Cloud #9 \u00e8 una canzone di Bryan Adams, estratta come singolo dall'album del 1998 \"On a Day Like Today\".\nDescrizione.\nEsistono due versioni del brano. La prima, quella presente nell'album considerata l'\"originale\" \u00e8 un brano pop rock tradizionale. La seconda versione \u00e8 un remix di Chicane, che ha dato al brano un sound dance, e che \u00e8 la versione pubblicata come cd singolo, giungendo alla sesta posizione dei Official Singles Chart britannica.\nVideo musicale.\nIl video realizzato per \"Cloud Number Nine\" \u00e8 stato diretto da Marcus Nispel, e ruota intorno al colore bianco. Adams \u00e8 completamente vestito di bianco, in una stanza bianca, mentre intorno a lui si muovono delle donne asiatiche il cui corpo \u00e8 completamente dipinto di bianco. Contemporaneamente vari oggetti bianchi vengono mostrati, come il latte, la vernice bianca, uova, una colomba ed un cane bianco."}
{"id": "2056144", "revid": "101260", "url": "https://it.wikipedia.org/wiki?curid=2056144", "title": "Sapporo 1940", "text": ""}
{"id": "2056145", "revid": "101260", "url": "https://it.wikipedia.org/wiki?curid=2056145", "title": "Cortina 1944", "text": ""}
{"id": "2056149", "revid": "1573940", "url": "https://it.wikipedia.org/wiki?curid=2056149", "title": "Orectolobus maculatus", "text": "Lo squalo tappeto maculato (\"Orectolobus maculatus\" ) \u00e8 un Orectolobiformes, della famiglia degli Orectolobidae, che si trova lungo le coste del Giappone, della Cina meridionale e quelle dell'Australia fino a quelle del Queensland, nella regione compresa tra le latitudini 20\u00b0 S e 40\u00b0 S. Raggiunge una lunghezza massima di 3 metri. Questo squalo viene a volte chiamato squalo marmoreggiato.\nAspetto.\nLa pinna caudale ha il lobo superiore molto rialzato rispetto all'asse del corpo, con i lobi terminale e subterminale piuttosto sviluppati, ma nessun lobo ventrale. La colorazione del dorso \u00e8 scura, chiazzata da macchie pi\u00f9 chiare in varie tonalit\u00e0 di marrone, ma \u00e8 caratterizzato da macchie crema a forma di \"O\". Il ventre \u00e8 color crema chiaro.\nSi mimetizza al fondale marino. Sul davanti ha dei \"baffi\"per dare l'idea dei coralli\nHabitat.\nGli Squali marmoreggiati vivono sulle piattaforme continentali, dalla zona intertidale fino a profondit\u00e0 di circa 110\u00a0m, e generalmente in zone con coralli, scogli, pietre, o anche su fondali sabbiosi. Lo si pu\u00f2 trovare anche in acque profonde poco pi\u00f9 del necessario a coprire il pesce, ed \u00e8 stato osservato scavalcare le creste tra una pozza e l'altra, in condizioni di bassa marea, con il dorso fuori dall'acqua.\nBiologia.\nSi tratta di un animale notturno, che si nutre soprattutto di pesci ossei e invertebrati che vivono sul fondo. In passato ha morso persone che lo hanno calpestato o hanno avvicinato troppo il piede alla sua bocca, e certamente attacca se provocato. Ha una carne molto ricercata ed utilizzata per il consumo umano, e la sua copertura \u00e8 utilizzata a volte per la creazione di pelli. I pescatori di aragoste lo considerano una minaccia per la loro attivit\u00e0.\nRiproduzione.\nLo squalo marmoreggiato \u00e8 una specie ovovivipara e produce fino a 37 cuccioli alla volta."}
{"id": "2056151", "revid": "1343317", "url": "https://it.wikipedia.org/wiki?curid=2056151", "title": "Patata quarantina gialla", "text": "La Quarantina Gialla o Giana Riunda \u00e8 una variet\u00e0 di patata tradizionalmente coltivata sull'Appennino Ligure.\nUn tempo particolarmente diffusa in valle Sturla, sull'altopiano di Marcarolo e in alta valle Scrivia, oggi \u00e8 conservata e promossa dal Consorzio della Quarantina.\nCaratteristiche.\nIl tubero risulta di forma irregolare e tondeggiante, la buccia di colore tendente al crema mentre la pasta colore giallo paglierino. Matura velocemente.\nOrigine.\nL'origine del nome viene scomposto in:\nGi\u00e0 nota negli anni 1880 chiamata anche Gialla di Entracque o Giana Riunda o Franseize\nSinonimi.\nFranseize, Franseize de Servaesa, Giana de Mas\u00f9n, Giana Riunda.\nCucina.\nLa Giana Riunda mantiene bene la cottura, \u00e8 versatile e adatta per tutte le preparazioni. Per apprezzarne in pieno il sapore, \u00e8 preferibile cucinarla al vapore e con la buccia."}
{"id": "2056152", "revid": "258720", "url": "https://it.wikipedia.org/wiki?curid=2056152", "title": "Squalo marmoreggiato", "text": ""}
{"id": "2056157", "revid": "180559", "url": "https://it.wikipedia.org/wiki?curid=2056157", "title": "ABA Most Valuable Player Award", "text": "L'ABA Most Valuable Player Award (MVP) fu il premio conferito dalla American Basketball Association al miglior giocatore della \"regular season\"."}
{"id": "2056158", "revid": "116944", "url": "https://it.wikipedia.org/wiki?curid=2056158", "title": "Simeone logoteta", "text": ""}
{"id": "2056159", "revid": "39884", "url": "https://it.wikipedia.org/wiki?curid=2056159", "title": "Isabelle De Charri\u00e8re", "text": ""}
{"id": "2056161", "revid": "204012", "url": "https://it.wikipedia.org/wiki?curid=2056161", "title": "Sprue celiaca", "text": ""}
{"id": "2056164", "revid": "599013", "url": "https://it.wikipedia.org/wiki?curid=2056164", "title": "Ingrid Gf\u00f6lner", "text": "In seguito al matrimonio aggiunse al proprio il cognome del coniuge e dalla stagione 1974-1975 gareggi\u00f2 come Ingrid Schmid-Gf\u00f6lner.\nBiografia.\nDiscesista e gigantista, Ingrid Gf\u00f6lner ottenne il suo primo risultato di rilievo in Coppa del Mondo il 15 gennaio 1970 sulle nevi di Bad Gastein, dove giunse 6\u00aa in discesa libera. Un mese dopo venne convocata per i Mondiali che si disputarono in Val Gardena, dove ottenne il 5\u00ba posto nella medesima specialit\u00e0.\nIl 10 gennaio 1973 sal\u00ec per la prima volta sul podio in Coppa del Mondo piazzandosi 3\u00aa in discesa libera a Pfronten, dietro alle compagne di squadra Annemarie Moser-Pr\u00f6ll e Irmgard Lukasser. Il 15 gennaio 1975 a Schruns si aggiudic\u00f2 l'ultimo piazzamento tra le prime tre nel circuito, con il 2\u00ba posto in discesa libera alle spalle della svizzera Bernadette Zurbriggen. L'ultimo piazzamento della sua carriera agonistica fu il 9\u00ba posto nello slalom gigante di Coppa del Mondo disputato ad Aspen il 13 marzo 1976."}
{"id": "2056166", "revid": "39900", "url": "https://it.wikipedia.org/wiki?curid=2056166", "title": "Ingrid Gfoelner", "text": ""}
{"id": "2056172", "revid": "39884", "url": "https://it.wikipedia.org/wiki?curid=2056172", "title": "Hebra Ferdinand", "text": ""}
{"id": "2056175", "revid": "54253", "url": "https://it.wikipedia.org/wiki?curid=2056175", "title": "Sacra virginitas", "text": ""}
{"id": "2056178", "revid": "712828", "url": "https://it.wikipedia.org/wiki?curid=2056178", "title": "Dutch (Black Lagoon)", "text": ""}
{"id": "2056180", "revid": "123439951", "url": "https://it.wikipedia.org/wiki?curid=2056180", "title": "Don't Give Up (Chicane)", "text": "Don't Give Up \u00e8 una canzone del produttore discografico Chicane, alias Nick Bracegirdle, con la parte vocale registrata dal cantante canadese Bryan Adams.\n\u00c8 stato pubblicato come singolo nel 2000 e ha raggiunto la vetta della classifica dei singoli britannica diventando molto popolare nei nightclub in Europa e Nord America.\nDescrizione.\nLa collaborazione fra Bryan Adams e Chicane era cominciata nel 1999, quando Adams aveva contattato il musicista per arrangiare un remix di \"Cloud Number Nine\", quarto singolo dell'album \"On a Day Like Today\". Il remix che fu realizzato da Chicane fu pubblicato dall'etichetta di Adams come disco singolo, ottenendo anche un notevole successo commerciale. I due in quell'occasione strinsero anche un rapporto di amicizia.\nIn seguito, avendo scritto la musica per \"Don't Give Up\", Chicane fece sentire la canzone ad Adams, mentre cercava un cantante. Adams accett\u00f2 di cantare il brano, e si prese anche il compito di scrivergli il testo.\nRiedizione del 2004.\nNel 2004, in seguito all'abbandono della Xtravaganza da parte di Bracegirdle, l'etichetta ha pubblicato \"Don't Give Up 2004\", un singolo contenente due remix realizzati da Alex Gold, fondatore dell'etichetta e da Agnelli &amp; Nelson, il singolo arriva al numero nella classifica Inglese, il successo \u00e8 un po' inaspettato."}
{"id": "2056181", "revid": "173083", "url": "https://it.wikipedia.org/wiki?curid=2056181", "title": "PESS", "text": ""}
{"id": "2056184", "revid": "1705737", "url": "https://it.wikipedia.org/wiki?curid=2056184", "title": "Texaco", "text": "Texaco (acronimo di Texa\"s Co\"mpany) \u00e8 una societ\u00e0 petrolifera statunitense.\nLa Texaco \u00e8 stata una societ\u00e0 indipendente fino a quando non si fuse con la Chevron Corporation nel 2001.\nStoria.\nLa compagnia fu avviata il 28 marzo 1901, entrando in attivit\u00e0 il 17 gennaio dell'anno successivo; fu ufficialmente registrata il 7 aprile 1902 a Beaumont (Texas), da Joseph S. Cullinan, Thomas J. Donoghue, Walter Benona Sharp e Arnold Schlaet, con il nome di Texas Fuel Company. L'attivit\u00e0 era in realt\u00e0 gi\u00e0 iniziata l'anno precedente, con una piccola societ\u00e0 fondata da Cullinan e Schlaet.\nPer molti anni, \u00e8 stata l'unica societ\u00e0 di vendita di benzina in tutti i 50 Stati Uniti d'America.\nIl suo marchio originale era caratterizzato, dal 1903, da una stella rossa in un cerchio bianco (un riferimento alla Lone Star del Texas); il simbolo fu suggerito da un operaio italiano, che propose inoltre di inserire la \"T\" al centro della stella; inizialmente la lettera T era di colore verde, probabilmente ispirata proprio alla bandiera italiana. Lo storico slogan della Texaco, \u00abAffida la tua auto all'uomo che porta la stella\u00bb, fu invece coniato dalla Benton &amp; Bowles negli anni quaranta.\nNel 1903 acquist\u00f2 la sua prima petroliera, la \"S.S. Florida\", e dal 1907 inizi\u00f2 a commerciare i propri prodotti nell'East Coast; nel 1913 apr\u00ec la sua prima stazione di servizio.\nL'espansione internazionale inizi\u00f2 gi\u00e0 nel 1905, con la creazione della \"Continental Petroleum Company\" con un terminal in Belgio. \nNel 1928, la compagnia divent\u00f2 la prima societ\u00e0 petrolifera ad essere presente in tutti e 48 gli stati USA.\nNel 1934 fu introdotto il marchio di olio motore \"Havoline\".\nNel 1936 la Texaco inizi\u00f2 le sue attivit\u00e0 in Arabia Saudita, acquistando le concessioni da cui sarebbe poi nata la Aramco. Il petrolio ottenuto da tali concessioni fu venduto in joint-venture con la Chevron sotto il marchio Caltex. Nello stesso anno, la Texaco ampli\u00f2 i propri interessi nelle Indie Orientali Olandesi, grazie ad alcune concessioni in compropriet\u00e0 a Sumatra, Giava e Nuova Guinea olandese.\nTre anni pi\u00f9 tardi l'attivit\u00e0 si espanse anche in Colombia, furono scoperti nuovi importanti giacimenti nel 1946. \nNel 1947, la Texaco cedette le proprie attivit\u00e0 in Europa alla controllata Caltex.\nNel dopoguerra era considerata tra le maggiori compagnie petrolifere del mondo, compresa nelle cosiddette \"sette sorelle\" del petrolio.\nNel 1950 fu inaugurata una rete di oleodotti per trasportare il petrolio della compagnia dall'Arabia Saudita al Mar Mediterraneo.\nNel 1958, acquist\u00f2 la compagnia \"Seaboard\", e nel 1959 la \"Paragon\", attiva sulla East Coast, e successivamente altre compagnie.\nNegli anni '70 e '80, in seguito alla crisi petrolifera, l'azienda decise di tagliare alcune attivit\u00e0 poco remunerative.\nNel 1981 fu presentata la versione moderna del logo aziendale, con una T rossa all'interno di una stella bianca, a sua volta inscritta in un cerchio rosso, solitamente posto su sfondo nero.\nNel 1984 la compagnia acquist\u00f2 la \"Getty Oil\". L'acquisizione provoc\u00f2 l'opposizione della \"Pennzoil\", che il 19 novembre 1985 vinse una causa da 10,53 miliardi di dollari contro la compagnia, nella sentenza in sede civile pi\u00f9 grande della storia degli Stati Uniti.\nNel 1995 le sue attivit\u00e0 in Danimarca e Norvegia si fusero con quelle della Norsk Hydro, nella joint-venture \"Hydro Texaco\". L'attivit\u00e0 fu ceduta nel 2006.\nLa compagnia cess\u00f2 di essere indipendente nel 2001, quando fu assorbita dal gruppo Chevron.\nIn Italia.\nIn Italia, la Texaco inizi\u00f2 le sue attivit\u00e0 nel 1921 e fu attiva con una propria rete di distribuzione dal 1967 (anno dello scioglimento della joint-venture Caltex con la Chevron in Europa) fino al 1985, quando cedette le proprie attivit\u00e0 nel paese, comprese le partecipazioni alla raffineria Sarpom di Trecate, al gruppo Fintermica della famiglia Jacorossi, che conserv\u00f2 il marchio Texaco sulle stazioni di servizio, prima di cedere gli impianti alla Tamoil nel 1987; \u00e8 tuttora presente in Italia solo a livello di brand."}
{"id": "2056185", "revid": "119049549", "url": "https://it.wikipedia.org/wiki?curid=2056185", "title": "Vito Laterza", "text": "\u00c8 stato uno dei maggiori protagonisti dell'editoria in Italia nel Novecento.\nBiografia.\nVito Laterza nasce in una famiglia della borghesia imprenditoriale pugliese. Il padre Giuseppe \u00e8 direttore della tipografia della Casa editrice Giuseppe Laterza &amp; Figli, societ\u00e0 fondata a Bari dallo zio Giovanni Laterza nel 1901 allo scopo di proseguire e ampliare l'attivit\u00e0 tipografica e libraria gi\u00e0 intrapresa nel paese di origine della famiglia, Putignano, a partire dal 1889.\nCompletati gli studi universitari in Filosofia, prima a Bari e poi a Firenze, dove si laurea con Eugenio Garin, nel 1950 Vito Laterza comincia a lavorare presso la casa editrice, venendo nominato direttore editoriale l'anno successivo, mentre il cugino Franco Laterza mantiene la carica di amministratore delegato, assunta dopo la morte del padre Giovanni nel 1943. La Laterza aveva potuto riprendere regolarmente la propria attivit\u00e0 solo nel 1946, poich\u00e9 la tipografia era stata requisita dalle truppe britanniche, ma aveva gi\u00e0 riavviato le vecchie collane \u2013 \"Biblioteca di cultura moderna\", \"Classici della filosofia moderna\", \"Scrittori d'Italia\" \u2013 e inaugurato nuove iniziative quali \"I quaderni della critica\" e le pubblicazioni dell'Istituto italiano per gli studi storici, fondato da Croce a Napoli nel 1946.\nLa prima iniziativa che porta l'impronta di Vito Laterza \u00e8 il varo della collana \"Libri del Tempo\", inaugurata nel 1951, che presenta volumi di ricostruzione storica e di denuncia dei problemi e dei mali della societ\u00e0 italiana, pubblicando, tra gli altri, opere di Gaetano Salvemini, Piero Calamandrei, Ernesto Rossi, Eugenio Scalfari, Antonio Cederna, Paolo Sylos Labini. In quest'ultima collana appaiono anche gli atti dei convegni dell'Associazione Amici del \"Mondo\", la rivista diretta da Mario Pannunzio. Al gruppo dei collaboratori della rivista, fucina intellettuale delle istanze del liberalismo italiano, Laterza \u00e8 vicino anche politicamente, condividendo in particolare l'ideale riformista di una radicale modernizzazione economica, sociale e politica del Paese. Per sostituire Croce si punta alla costruzione di una rete di intellettuali \u2013 \u201cgli amici di Casa Laterza\u201d \u2013 dalla quale ricevere spunti e proposte per le collane vecchie e nuove. Si tratta di una scelta che si pone in perfetta continuit\u00e0 con la tradizione e la storia precedente della casa editrice, da sempre attenta anche alla qualit\u00e0 culturale delle proprie pubblicazioni, ma che si presenta particolarmente difficile in una fase di rafforzamento della concorrenza dei grandi editori dell'Italia settentrionale, che puntano invece a sfruttare le opportunit\u00e0 commerciali offerte da un mercato che sta diventando di massa.\nDurante gli anni cinquanta, oltre a riprendere e ammodernare le collane gi\u00e0 esistenti, come i \"Classici della filosofia moderna\", affidata alla direzione di Garin, e la \"Collezione storica\", diretta a partire dal 1955 da Armando Saitta, su impulso di Vito Laterza il catalogo della casa editrice si apre a nuovi interessi \u2013 l'urbanistica, la linguistica, la sociologia \u2013 mentre si fa pi\u00f9 significativa la presenza della tematica meridionale, con autori quali Leonardo Sciascia e Rocco Scotellaro. \nNel 1960 introduce tre importanti innovazioni all'organizzazione della casa editrice: il rafforzamento della rete commerciale, con la costituzione di una rete di ispettori per la promozione in libreria e nelle scuole, che verr\u00e0 successivamente integrata con l'affidamento della distribuzione alle Messaggerie Italiane; l'apertura di una filiale romana (dal 1972 anche sede legale) con funzioni di centro direzionale e ideativo, nonch\u00e9 di perno della rete di contatti con studiosi e autori; l'espansione della redazione della sede barese, dove rimangono anche l'impianto tipografico e il reparto commerciale. Nel 1963 la societ\u00e0 familiare in nome collettivo viene trasformata in societ\u00e0 per azioni e viene dotata di organi amministrativi adeguati a una moderna gestione aziendale.\nNegli anni successivi riesce a rinnovare significativamente il volto della casa editrice. Il numero medio delle novit\u00e0 pubblicate per anno cresce notevolmente: da una cinquantina, alla met\u00e0 degli anni sessanta, a un centinaio alla fine del decennio, a centoventi circa alla fine degli anni Settanta. Anche le tirature conoscono, soprattutto tra il 1964 e il 1970, un forte incremento, cui fa da traino la collana tascabile \"Universale\", inaugurata nel 1964 dalla \"Storia d'Italia\" di Denis Mack Smith, che offre in formato tascabile testi di altre collezioni e opere nuove di storia politica, filosofia, critica letteraria, storiografia e scienze sociali, oscillando in media tra le dieci e le quindicimila copie vendute, rispetto alle due o tremila delle collezioni precedenti.\nAl medesimo periodo appartengono altre iniziative di grande successo, come la nascita delle collane \"Storia e Societ\u00e0\" (1964), destinata a ospitare titoli di storia per un pubblico pi\u00f9 largo, \"Grandi Opere\" (1968), che si afferma nel campo degli studi di architettura e urbanistica, e \"Saggi tascabili Laterza\" (1974), che impone il modello del libro-intervista, in formato tascabile, sui grandi temi di attualit\u00e0 politica e culturale, con titoli quali \"Intervista politico-filosofica\" di Lucio Colletti e \"Intervista sul fascismo\" di Renzo De Felice. Un'ulteriore intuizione imprenditoriale, finalizzata ad ampliare il proprio mercato di riferimento, \u00e8 realizzata da Vito Laterza all'indomani della riforma della scuola media unica del 1962, con la pubblicazione di manuali didattici che conoscono notevole fortuna.\nIl periodo di forte espansione della casa editrice termina tra la fine degli anni settanta e i primi anni ottanta, quando, in concomitanza con il raffreddamento del dibattito ideologico-politico, entra in crisi il settore dell'editoria culturale, con particolare riferimento all'area della saggistica. La risposta alla crisi messa in campo da Laterza, che dal 1975 ha assunto anche i compiti di amministratore delegato, si basa sul taglio dei costi, ottenuto attraverso la chiusura di alcune collane, il ridimensionamento di quelle economiche e la riduzione delle tirature, ma anche sul rinnovamento della proposta editoriale. Nascono cos\u00ec due nuove collane, \"I Robinson\" (1980), destinata alla saggistica divulgativa, e i \"I Sagittari Laterza\" (1986), dedicata a temi pi\u00f9 specialistici. Nel 1989 viene varata la serie dei \"Manuali Laterza\", che, oltre a muoversi nelle aree disciplinari tradizionalmente familiari alla Laterza, inaugura nuovi filoni quali il diritto, la filologia romanza, la pedagogia e la \ndidattica.\nAltra importante collana \u00e8 la \"Economica Laterza\", lanciata nel 1993, che, non pi\u00f9 in formato tascabile ma con le stesse caratteristiche di prezzo di copertina, rinnova l'esperienza della \"Universale Laterza\" contribuendo a rilanciare tutto il catalogo, recente e meno recente, della casa editrice. Vengono inoltre avviate iniziative di collaborazione internazionale con altri editori. La pi\u00f9 significativa \u00e8 la collana \"Fare l'Europa\", che nasce nel 1993 con l'intento di ricostruire i tratti comuni del Vecchio Continente alle soglie dell'unificazione europea. Il progetto, diretto dallo storico francese Jacques Le Goff, \u00e8 condotto in compartecipazione con altre quattro case editrici \u2013 \u00c9ditions du Seuil, per la Francia; Blackwell, per il Regno Unito; Beck, per la Germania; Cr\u00edtica, per la Spagna \u2013 ed \u00e8 seguito da editori partner portoghesi, olandesi, cechi, slovacchi, polacchi, ungheresi, bulgari, lituani, turchi, coreani, giapponesi.\nNell'autunno del 1989, insieme con il fratello Paolo, presidente della societ\u00e0 dal 1970, si oppone all'intenzione di una parte dei soci, appartenenti alla famiglia, di cedere la partecipazione azionaria di maggioranza al gruppo Rizzoli. Le quote vengono infine acquistate dallo stesso Laterza, che si avvale del diritto di prelazione previsto dallo statuto aziendale e ottiene il sostegno finanziario della Cassa di risparmio delle province lombarde, e successivamente cedute a una pluralit\u00e0 di nuovi soci, fra cui si annoverano le Messaggerie italiane e un gruppo di imprenditori baresi. La casa editrice cessa cos\u00ec di essere un'azienda a controllo totalmente familiare, ma allo stesso tempo riesce a conservare la propria indipendenza.\nNel 1990 Vito Laterza viene nominato Cavaliere del Lavoro e nel 1996 gli viene conferita l'onorificenza di Cavaliere di Gran Croce dell'Ordine al Merito della Repubblica Italiana. Nel 2000 viene nominato presidente onorario della casa editrice, la cui gestione passa al figlio Giuseppe, che segue da Roma l'editoria universitaria e la saggistica, e al nipote Alessandro, che segue da Bari soprattutto l'editoria scolastica. L'altro figlio Federico \u00e8 invece musicista jazz. \nVito Laterza muore a Roma nel maggio del 2001.\nArchivio.\nParte della documentazione prodotta da Vito Laterza durante la propria carriera imprenditoriale si trova conservata presso l'Archivio di Stato di Bari, nei fondi \"Casa editrice Laterza\" (estremi cronologici: 1900-1952); \"Consorzio provinciale agrario di Bari\" (estremi cronologici: 1914-1919) e \"Istituto per lo sviluppo dell'edilizia sociale, Ufficio regionale della Puglia e Basilicata\" (estremi cronologici: 1956-1974)."}
{"id": "2056186", "revid": "1543377", "url": "https://it.wikipedia.org/wiki?curid=2056186", "title": "Hexanchidae", "text": "I Pesci vacca (Hexanchidae ) sono una famiglia di squali appartenente all'ordine Hexanchiformes.\nAreale.\nVivono in tutti e tre gli Oceani principali. Per la maggior parte vivono in acque piuttosto profonde sulla piattaforma continentale e sullo zoccolo continentale, fino a profonfit\u00e0 di 1875 metri.\nAspetto.\nLe dimensioni della varie specie sono comprese tra i 140 ed i 480\u00a0cm. La famiglia \u00e8 caratterizzata da un maggior numero di coppie di fessure branchiali rispetto alla media degli squali. Ci sono probabilmente soltanto 2 generi di squalo con 7 coppie di fessure branchiali, ed entrambi appartengono agli Hexanchidae: gli \"Heptranchias\" ed i \"Notoryhncus\". Il restante genere, \"Hexanchus\", ne ha invece 6. Il margine della prima branchia \u00e8 discontinuo attraverso la gola. La bocca \u00e8 subterminale con denti grandi e affilati come lame e disposti a pettine nella mascella inferiore. Hanno un'unica pinna dorsale. La pinna caudale ha una vistosa tacca subterminale.\nRiproduzione.\nSono specie ovovivipare, ma manca il sacco vitellino.\nComportamento.\nSi nutrono di organismi marini relativamente grandi, come piccoli squali di altre specie, razze, pesci ossei, crostacei e carogne di altri pesci."}
{"id": "2056191", "revid": "767487", "url": "https://it.wikipedia.org/wiki?curid=2056191", "title": "San Juan (Abra)", "text": "San Juan \u00e8 una municipalit\u00e0 di Sesta classe delle Filippine, situata nella Provincia di Abra nella Regione Amministrativa Cordillera.\nSan Juan \u00e8 formata da 19 baranggay:"}
{"id": "2056193", "revid": "287204", "url": "https://it.wikipedia.org/wiki?curid=2056193", "title": "Baltimore Claws", "text": ""}
{"id": "2056194", "revid": "4711", "url": "https://it.wikipedia.org/wiki?curid=2056194", "title": "Baltimora Claws", "text": ""}
{"id": "2056199", "revid": "339392", "url": "https://it.wikipedia.org/wiki?curid=2056199", "title": "Negazionismo del genocidio Armeno", "text": ""}
{"id": "2056201", "revid": "729019", "url": "https://it.wikipedia.org/wiki?curid=2056201", "title": "Discinesia tardiva", "text": "La discinesia tardiva \u00e8 una grave e spesso irreversibile patologia iatrogena (cio\u00e8 causata da un farmaco) caratterizzata da movimenti involontari (discinesia), il pi\u00f9 delle volte coinvolgenti la zona orofacciale, causata dai farmaci neurolettici in particolare quelli di prima generazione come le fenotiazine e l'aloperidolo ma anche, in misura minore, da tutti gli altri neurolettici e i farmaci che bloccano direttamente o indirettamente la trasmissione dopaminergica a livello centrale. Alcuni antiemetici (come la metoclopramide), o, con effetto paradosso e assieme ad acatisia, il dopaminergico levodopa dopo lungo trattamento, possono raramente indurre tale sindrome. \u00c8 un classico esempio di iatrogenesi.\nCause e Sintomatologia.\nLa discinesia tardiva rappresenta il pi\u00f9 grave effetto collaterale extrapiramidale di questo tipo di farmaci, interessa prevalentemente i muscoli del viso, la bocca e la lingua ma talvolta anche altre parti del corpo come gli arti o i muscoli respiratori, con movimenti ripetitivi e stereotipati come oscillazioni del tronco, movimenti delle dita delle mani o flessioni ed estensioni del piede.\nI farmaci che bloccano pi\u00f9 fortemente la trasmissione dopaminergica nei circuiti striatriali, come ad esempio i neurolettici di prima generazione, sono quelli pi\u00f9 propensi a causare tale sintomatologia specie dopo un uso prolungato e ad alte dosi. Secondo le statistiche, dopo 10 anni di trattamento con un antipsicotico, fino al 60% dei pazienti svilupper\u00e0 la malattia. Una piccola percentuale sviluppa la discinesia dopo pochi mesi o pochi anni.\nSembra che all'uso degli antipsicotici atipici sia associata una minore incidenza di discinesia tardiva rispetto agli antipsicotici tipici.\nAltri farmaci che bloccano solo debolmente la trasmissione dopaminergica centrale, come alcuni antiemetici come la metoclopramide, e farmaci che la bloccano indirettamente, come gli SSRI/SNRI, sono stati dimostrare causare la patologia.\nLa possibilit\u00e0 di comparsa della patologia \u00e8 direttamente collegata alla potenza del bloccaggio dei recettori della dopamina, alla dose assunta, al tempo cumulativo di esposizione (cio\u00e8 l'assunzione pregressa di un anti dopaminergico espone a un maggiore rischio di sviluppare la malattia in futuro a seguito di un nuovo trattamento). La sintomatologia pu\u00f2 comparire sia durante il trattamento sia dopo la sua interruzione; in quest'ultimo caso si parla di \"discinesia da sospensione\". Alcuni autori correlano l'esordio della malattia all'uso di un antagonista dopaminergico fino a un anno a seguito della sospensione del farmaco.\nIl fumo di sigaretta, il sesso femminile, l'et\u00e0 avanzata, l'esposizione pregressa ad altri neurolettici, l'uso prolungato e ad alti dosaggi specie di farmaci tipici sono stati tutti trovati essere fattori predittivi per la comparsa della patologia.\nS\u00ec ritiene che la patologia abbia una prevalenza annuale del 5% nei pazienti trattati cronicamenente con neurolettici e che dopo 10 anni di trattamento continuato il 60% dei pazienti, in media, svilupper\u00e0 la patologia che tende a regredire spontaneamente nel 30% dei pazienti nell'arco di 5 anni e a migliorare parzialmente in un altro 30%.\nPatogenesi.\nLa patogenesi della malattia non \u00e8 ancora stata delineata con certezza. L'ipotesi pi\u00f9 probabile sembra essere un'ipersensibilit\u00e0 dei recettori della dopamina (in particolare i recettori dopaminergici D2) dovuta al loro blocco esercitato dal farmaco neurolettico nel lungo termine. Ci\u00f2 genera a livello dei circuiti extrapiramidali un'esagerata risposta alla dopamina endogena.\nAltri studi ipotizzano un danno neuronale dovuto all'effetto pro-ossidante di questi farmaci (l'assunzione di antiossidanti come vitamine o melatonina sembra diminuire la possibilit\u00e0 di sviluppare la sindrome) o a un danneggiamento delle vie gabaergiche (ci\u00f2 deriva dall'osservazione che le benzodiazepine alleviano i sintomi).\nAlcuni autori ipotizzano un processo di plasticit\u00e0 cerebrale maladattivo che porta alla formazione di misprogrammi motori che generano dei segnali errati e quindi i disordini del movimento. La persistenza dei sintomi potrebbe essere dovuta a modificazioni epigenetiche della regolazione del DNA, oltre che ad adattamenti della struttura cerebrale, che potrebbero essere molto lentamente reversibili: a supporto di questa teoria c'\u00e8 l'osservazione sperimentale che topi trattati con un particolare inibitore delle istone deacetilasi hanno mostrato un notevole e permanente diminuzione dei sintomi della malattia.\nAttualmente non esiste una cura, si pu\u00f2 prevenire ad esempio minimizzando l'assunzione di neurolettici alla dose minore necessaria, per il tempo minimo necessario e scegliendo come trattamento di prima linea i farmaci di nuova generazione piuttosto che \"tipici\".\nTerapia.\nNon esistono trattamenti farmacologici che abbiano prodotto risultati soddisfacenti sulla discinesia tardiva, pertanto \u00e8 determinante l'utilizzo dei neurolettici solo nei casi strettamente necessari, evitando di somministrare neurolettici nei casi che non siano psicosi o schizofrenia, somministrando la dose minima efficace e cercando di limitare nel tempo il trattamento, sospendendolo eventualmente ai primi segni di discinesia. A causa di questi effetti indesiderati, l'utilizzo di antipsicotici \u00e8 indicato solo nei casi strettamente necessari, dove sono presenti episodi di psicosi o disturbo bipolare e non \u00e8 raccomandato, se non come opzione di ultima linea, nel trattamento della depressione e contro l'insonnia.\nUn parziale miglioramento dei sintomi si ha con l'utilizzo della tetrabenazina, un agente che diminuisce il rilascio di dopamina. Negli USA questo farmaco \u00e8 approvato per il trattamento della discinesia tardiva. Altre sostanze che diminuiscono i livelli di dopamina (reserpina e metil dopa) hanno mostrato risultati promettenti in alcuni studi. Un nuovo farmaco, la valbenazina, che ha un meccanismo d'azione analogo alla tetrabenazina, ma con un migliore profilo di effetti collaterali, \u00e8 stato recentemente approvato dalla FDA.\nLe benzodiazepine (in particolare clonazepam) si sono mostrati in grado di controllare i sintomi ma l'uso a lungo termine non \u00e8 raccomandato a causa dello sviluppo di tolleranza.\nIl pramipexolo, un farmaco antiparkinsoniano, ha mostrato un promettente e sostanziale effetto migliorativo nei confronti della malattia in diversi studi.\nL'uso di vitamina B6 ad alte dosi sembra migliorare i sintomi della malattia. Una particolare formulazione commerciale di amminoacidi ramificati a corta catena chiamata Tarvil, ha mostrato di migliorare i sintomi in uno studio non in cieco. Gli estratti standardizzati di Ginko Biloba mostrano una certa efficacia nel trattamento della patologia.\nNelle fasi avanzate si pu\u00f2 ricorrere alle iniezioni di tossina botulinica per controllare localmente i sintomi.\nI farmaci anticolinergici, molto adoperati in passato, avevano un effetto solo apparente. In realt\u00e0, agendo negativamente sul rapporto acetilcolina-dopamina, favorivano un'ulteriore sensibilizzazione del sistema dopaminergico, gi\u00e0 sbilanciato."}
{"id": "2056202", "revid": "1842072", "url": "https://it.wikipedia.org/wiki?curid=2056202", "title": "Umount", "text": "umount \u00e8 un comando dei sistemi operativi Unix e Unix-like che permette di sganciare un \"file system\" che in precedenza era stato montato, permettendo in seguito di rimuovere il supporto su cui esso risiede o di effettuare controlli di consistenza (tramite ad esempio il comando fsck).\nDescrizione.\nComunemente ci si riferisce all'operazione di sgancio con l'espressione \"smontare un \"file system\"\"; dopo aver smontato un \"file system\", il precedente contenuto della directory ove esso era montato ritorna ad essere normalmente accessibile.\nL'operazione di sgancio di un \"file system\" \u00e8 tipicamente eseguibile solo dall'amministratore (root), poich\u00e9 rende inaccessibili i file in esso contenuti, e pu\u00f2 andare a buon fine solamente se nessun programma sta usando il \"file system\" in questione: ad esempio \"umount\" esce con un errore se il \"file system\" contiene dei file che sono in quel momento aperti da dei processi, o se contiene delle directory che sono usate come directory corrente da altri processi. Per scoprire quali processi tengono occupato un \"file system\" \u00e8 possibile usare il comando fuser.\nSintassi.\nLa sintassi del comando \"umount\" \u00e8 specifica del particolare sistema operativo, tuttavia \u00e8 possibile ricondurla alla seguente forma generale:\n umount [\"opzioni\"] [\"filesystem_o_directory1\" \u2026]\nI parametri \"filesystem_o_directory\" specificano i nomi delle directory su cui i \"file system\" da smontare sono montati, oppure i dispositivi su cui essi risiedono (generalmente i nomi dei dispositivi a blocchi che li contengono). \u00c8 possibile ometterli se si specificano anche le opzioni per smontare tutti i \"file system\" o tutti i \"file system\" di un certo tipo.\nLe opzioni sono altamente specifiche del sistema operativo in uso, tuttavia esse tipicamente permettono di"}
{"id": "2056207", "revid": "228587", "url": "https://it.wikipedia.org/wiki?curid=2056207", "title": "Lega Repubblicana", "text": "La Lega Repubblicana (Liga Rep\u00fablicana) fu un partito fascista argentino fondato dal poeta Leopoldo Lugones nel 1929.\nStoria.\nIl Liga Rep\u00fablicana venne fondata all'Universit\u00e0 di C\u00f3rdoba dove Lugones, prendendo spunto da \"La nueva Rep\u00fablica\" di Julio Irazusta e da \"La fronda\" di Roberto de Laferr\u00e8re, dette alla luce il nuovo partito.\nIl capo fu Luis F. Gallardo, il quale decise che il partito avrebbe dovuto essere un partito \"gaucho\" e rivoluzionario, contro il governo di Hip\u00f3lito Yrigoyen ed il colpo di Stato da lui realizzato nel 1930. La Liga Rep\u00fablicana, composta sia da bianchi che da creoli (\"etnocacerismo\"), aveva l'obbiettivo di \"rimpiazzare il capitalismo semitico\" con un socialismo nazionale e corporativo.\nSuo referente in Spagna presso la Falange spagnola fu Marcelino Men\u00e9ndez y Pelayo.\nDurante la seconda guerra mondiale sostenne l'alleanza con l'Asse, per cui scrisse un accorato manifesto diretto al senatore Benjam\u00edn Villafa\u00f1e. Quando gli esiti della guerra furono certi, il partito fu bandito dalle autorit\u00e0 ed i firmatari del manifesto arrestati: Roberto de Laferr\u00e9re, presidente, Jos\u00e9 Luis Ocampo y Emilio de Alzaga, segretario, Federico Ibarguren, Nicol\u00e1s B. Lastra, Juan Pablo Oliver, Carlos Ibarguren, Ricardo Conord, Hern\u00e1n Seeber, Belisario Hueyo, Miguel A. Bosch, Ricardo Font Ezcurra, Juan Carlos Chevallier, Horacio Stegmann, Alberto Lavalle Cobo."}
{"id": "2056208", "revid": "86685227", "url": "https://it.wikipedia.org/wiki?curid=2056208", "title": "Attacco con testo in chiaro noto", "text": "L'attacco con testo in chiaro noto \u00e8 un tipo di attacco crittanalitico dove l'attaccante \u00e8 in possesso sia del testo in chiaro sia del testo cifrato e ne pu\u00f2 disporre per ottenere ulteriori informazioni segrete, come ad esempio la chiave di cifratura.\nStoria.\nNella localit\u00e0 inglese di Bletchley Park, durante la Seconda guerra mondiale, furono fatti enormi sforzi per sfruttare al massimo i messaggi cifrati con le macchine Enigma partendo da testi in chiaro noti o ripetitivi. Questi testi erano chiamati crib (\"un po' di aiuto\") e potevano essere, ad esempio, le condizioni climatiche di una particolare localit\u00e0: in genere, infatti, questi messaggi contenevano il nome del posto e frasi ripetitive, come ad esempio \"wetter\" (tedesco per \"tempo\") sempre nelle stesse posizioni.\nUn altro metodo era quello di indurre i Nazisti a produrre messaggi identici. Questa tecnica fu chiamata gardening (\"giardinaggio\"). Ad esempio, se i Nazisti avevano recentemente bonificato una particolare area dalle mine, l'esercito inglese poteva far credere (e spesso lo faceva anche per davvero) di aver riminato la stessa zona, in modo che i messaggi nemici contenessero la parola \"minen\" (tedesco per \"mine\") ed il nome della localit\u00e0. Oggi questo tipo di attacco \u00e8 inquadrato in quelli condotti con testo in chiaro scelto.\nL'Ufficio Cifrari polacco aveva gi\u00e0 usato i \"crib\" nelle prime crittanalisi dell'Enigma: era stato infatti notato che i Nazisti utilizzavano il termine \"ANX\" molto spesso, ed avevano scoperto che altro non era che l'unione della parola tedesca \"An\", che significa \"a\", e della lettera \"X\", utilizzata come spazio.\nGli archivi di file cifrati, come ad esempio gli archivi ZIP, sono in genere molto inclini a questo attacco. Ad esempio, un attaccante con un file ZIP cifrato necessita di un unico file decifrato estratto dall'archivio, che forma il testo in chiaro noto, per poter recuperare la chiave di cifratura (grazie all'utilizzo di diversi software disponibili pubblicamente) in maniera istantanea e decifrare cos\u00ec l'intero archivio. Per ottenere questo file decifrato l'attaccante potrebbe ricercare nel sito da cui ha prelevato l'archivio un file adatto allo scopo da un altro archivio non cifrato, oppure cercando di ricostruire manualmente un file di testo in chiaro possedendo il nome del file nell'archivio cifrato.\nI cifrari classici sono in genere vulnerabili a questo tipo di attacco. Ad esempio, il cifrario di Cesare pu\u00f2 essere violato utilizzando una singola lettera del testo in chiaro ed una del testo cifrato per decifrare l'intero messaggio. Un cifrario a sostituzione monoalfabetica necessita di diverse coppie di lettere e di un po' di tentativi se contiene meno di 26 coppie differenti (26 sono le lettere dell'alfabeto internazionale)."}
{"id": "2056209", "revid": "729019", "url": "https://it.wikipedia.org/wiki?curid=2056209", "title": "Stazione di Viareggio Scalo", "text": "La stazione di Viareggio Scalo \u00e8 stata una stazione ferroviaria delle linee Genova-Pisa e Viareggio\u2013Lucca. Si trattava della prima stazione di Viareggio e per questo \u00e8 conosciuta localmente anche con il nome di \"stazione vecchia\".\nStoria.\nLa stazione, in origine denominata \"Viareggio\", fu aperta il 15 aprile 1861 in concomitanza con l'apertura del tronco che la collegava alla stazione di Pisa Porta Nuova. Lo scalo fu poi collegato all'impianto di Pietrasanta il 12 dicembre dello stesso anno.\nIl 21 dicembre 1890 la stazione fu raggiunta dalla linea proveniente da Lucca.\nL'8 agosto 1900 fu inaugurata la tranvia a vapore che, voluta dal Comune di Camaiore, costituiva il collegamento diretto con Viareggio, che si attestava sul binari pi\u00f9 a nord all'interno del piazzale della stazione. In conseguenza dell'apertura della nuova stazione, inaugurata nel 1936, la tranvia fu sostituita da un autoservizio. Contestualmente il vecchio impianto fu rinominato Viareggio Scalo e inizialmente disabilitato al servizio viaggiatori. Venne utilizzato fino al 1992 come scalo di smistamento e per la fermata di alcuni treni regionali.\nLa stazione venne chiusa nel 1994.\nStrutture e impianti.\nAlla stazione faceva capo un vasto complesso di raccordi che negli anni mut\u00f2 pi\u00f9 volte la propria fisionomia e funzione.\nFra essi vanno ricordati il cosiddetto \"Scalo della sabbia\", attivo fra il 1861 e il 1930, che giungeva all'omonimo impianto sul canale Burlamacca, il raccordo con uno stabilimento meccanico, quello che collegava due opifici (un'officina meccanica ed un laboratorio marmifero) e il pi\u00f9 lungo binario di collegamento con il balipedio della Marina Militare.\nUn altro raccordo, di notevole importanza per l'economia della zona, era quello a servizio delle Officine Estensi, una societ\u00e0 che aveva sede a Este, che percorreva le vie Varsavia (poi via Arcangeli) e Fontanella (poi Nicol\u00f2 Pisano). Lo stabilimento cambi\u00f2 in seguito propriet\u00e0, passando alla Societ\u00e0 Anonima Officine di Viareggio, cui successe la Cooperativa di lavoro tra Operai Metallurgici (COMA) e infine un'altra azienda veneta, la Fervet di Castelfranco Veneto."}
{"id": "2056211", "revid": "1833487", "url": "https://it.wikipedia.org/wiki?curid=2056211", "title": "Tenerina", "text": "La tenerina, detta anche torta regina del Montenegro o Montenegrina in onore di Elena Petrovich del Montenegro moglie di Vittorio Emanuele III, \u00e8 un dolce di forma arrotondata tipico del Ferrarese.\nL'ingrediente principale della torta \u00e8 il cioccolato fondente impastato con uova, burro, e farina. La sua particolarit\u00e0 \u00e8 che una volta sfornata sar\u00e0 caratterizzata da una crosticina sopra e un cuore tenero e cremoso. In dialetto ferrarese veniva anche chiamata \"\"Torta Taclenta\" o \"Torta Tacolenta\"\", che in italiano significa appiccicosa, proprio per la sua consistenza interna molto morbida che si scioglie in bocca.\nEsitono varie varianti moderne che si allontanano molto dalla tradizione ferrarese:\nPreparazione.\nPer preparare la nostra torta \u00e8 necessario innanzitutto porre il cioccolato fondente, precedentemente tagliato a pezzi, in una casseruola e farlo fondere a bagnomaria. Quando sar\u00e0 fuso aggiungere il burro e mescolare spesso in modo che non rimangano grumi nel composto. Togliere dal fuoco e lasciare intiepidire. Successivamente dividere i tuorli dagli albumi; unire i tuorli allo zucchero, poi aggiungere al composto la farina setacciata, quindi la crema di cioccolato intiepidita. A parte montate a neve gli albumi, incorporateli al composto con un cucchiaio in legno, o con una spatola apposita per dolci, mescolando lentamente dal basso verso l'alto facendo attenzione a non smontarli.\nCottura.\nFoderare una teglia del diametro che varia dai 24 ai 26 centimetri con la carta forno (consiglio: perch\u00e9 la carta forno aderisca meglio alla teglia, meglio bagnarla prima). Versateci l'impasto in modo uniforme e infornare a forno gi\u00e0 caldo a 180\u00b0 per 20-25 minuti al massimo. Una volta sfornata e fatta raffreddare, se piace, spolverare con dello zucchero a velo. Conservare il dolce anche a temperatura ambiente per un massimo di 3-4 giorni."}
{"id": "2056214", "revid": "339392", "url": "https://it.wikipedia.org/wiki?curid=2056214", "title": "Deficit di parte corrente", "text": ""}
{"id": "2056215", "revid": "126257", "url": "https://it.wikipedia.org/wiki?curid=2056215", "title": "L'amore che non c'\u00e8", "text": "L'amore che non c'\u00e8 \u00e8 un brano musicale scritto dal cantautore italiano Gigi D'Alessio insieme a Vincenzo D'Agostino e presentato da D'Alessio al Festival di Sanremo 2005, dove si classifica 2\u00ba.\nIl singolo.\nIl singolo ha ottenuto un notevole successo di vendite, riuscendo ad arrivare alla seconda posizione dei dischi pi\u00f9 venduti in Italia nella stessa settimana della sua pubblicazione.\nIl video.\nIl video prodotto per \"L'amore che non c'\u00e8\" \u00e8 stato diretto da Gaetano Morbioli. Nel video musicale \u00e8 presenta Valeria Altobelli."}
{"id": "2056220", "revid": "729019", "url": "https://it.wikipedia.org/wiki?curid=2056220", "title": "Nevo bianco spugnoso", "text": "Il nevo bianco spugnoso \u00e8 una rara genodermatosi presente dalla nascita.\nSi presenta come una placca bianca vellutata sulla mucosa vestibolare di entrambi i lati; la lesione si estende spesso alla lingua, al pavimento e alla mucosa oro-faringea e genitale.\nNon viene applicata alcuna terapia poich\u00e9 la lesione \u00e8 benigna."}
{"id": "2056228", "revid": "721282", "url": "https://it.wikipedia.org/wiki?curid=2056228", "title": "I guastafeste", "text": "I guastafeste \u00e8 stato un variet\u00e0 televisivo, trasmesso su Canale 5 dal 19 ottobre del 1996 in prima serata il sabato sera, e condotto da Massimo Lopez e Luca Barbareschi. Ad affiancarli, Laura Freddi e Cristina Quaranta, protagoniste di esilaranti microburle e di intermezzi musicali.\nIl programma era ideato da Fatma Ruffini.\nLa trasmissione.\nDurante il programma, a met\u00e0 fra \"Scherzi a parte\" e una \"candid camera\", i conduttori si prendevano gioco della gente comune e intervenivano prendendo in giro personaggi del pubblico. I due, insieme a Laura Freddi e Cristina Quaranta, che si esibiva in coreografie di Brian Bullard e Garrison Rochelle, conducevano il programma da uno studio che invocava atmosfere anni quaranta. Il principale mattatore della trasmissione era Barbareschi, che si presentava in studio truccato da personaggi fittizi. Tuttavia, Barbareschi dopo la quarta puntata non condusse pi\u00f9 il programma; dopo una battuta sull'Eurotassa, infatti, argomento caldo sotto il governo di Romano Prodi nel 1996, in cui il conduttore spronava gli italiani a non pagarla, fu estromesso da Mediaset per alcuni anni.\nNelle candid camera si possono notare due futuri protagonisti del panorama televisivo di Mediaset Teo Mammucari e Valerio Staffelli."}
{"id": "2056234", "revid": "125596333", "url": "https://it.wikipedia.org/wiki?curid=2056234", "title": "Beato tra le donne", "text": "Beato tra le donne \u00e8 stato un variet\u00e0 estivo trasmesso da Rai 1 dal 1994 al 1995 e di nuovo nel 2003, e da Canale 5 per altre quattro edizioni a cavallo tra il 1996 e il 2000. L'edizione Mediaset vide anche una puntata speciale trasmessa in occasione della notte di Capodanno 1997.\nIl format originale era nato con il programma tedesco \"Mann-o-Mann\" (\"Mann\" in lingua tedesca significa \"Uomo\"), trasmesso dal 1992 al 1995 dal canale Sat.1, format che aveva avuto anche due omonime edizioni in lingua inglese dal titolo \"Man O Man\", una australiana trasmessa da Seven Network nel 1994 e una britannica trasmessa da Independent Television nelle stagioni televisive estive del 1996 e 1999; oltre a questo, nel 1996, anno in cui la trasmissione italiana pass\u00f2 dalla Rai a Mediaset, quest'ultima mise in onda l'anno prima la versione spagnola del programma, sulla controllata Telecinco, dal titolo \"Uno para todas\", durata due stagioni.\nQuesto programma, insieme a \"I cervelloni\", diede clamorosa notoriet\u00e0 a Paolo Bonolis, specialmente nelle edizioni da lui condotte assieme a Martufello, riscuotendo ottimo successo; tuttavia al variare di alcune parti nel corso delle diverse edizioni e l'alternarsi di altri conduttori, tra cui Enrico Papi e Natalia Estrada con la partecipazione di Enrico Brignano, hanno fatto progressivamente scendere l'interesse del pubblico nei confronti del variet\u00e0. Solo con la conduzione nel 2003 di Massimo Giletti il programma ha riacquistato dei consensi, ma da allora non sono pi\u00f9 state fatte edizioni del programma.\nMeccanismo del gioco.\nIl gioco consisteva in una serie di prove inframezzate a delle manches a eliminazione in cui si sfidava un numero variabile di concorrenti (12 nelle prime due edizioni, 10 nella terza, nella quarta e nella quinta e 8 nelle ultime due). Dopo che tutti i partecipanti si erano presentati, veniva espresso il televoto delle giurate presenti in studio e degli sms del pubblico da casa, a seguito del quale i concorrenti si posizionavano sul bordo di una piscina e, sulle note di un sottofondo musicale, sfilavano una alla volta davanti ai concorrenti delle vallette chiamate \"spintarelle\", poich\u00e9 dovevano spingere in piscina i due concorrenti che avevano ricevuto meno voti, eliminandoli dal gioco. I concorrenti che passavano il turno ricevevano un bacio da una \"spintarella\". L'abbigliamento succinto con cui venivano vestite le vallette in alcune delle edizioni ricordava nella forma un costume da bagno a due pezzi.\nSeguivano altre prove, al termine delle quali un concorrente veniva eliminato sempre con la medesima procedura; l'ultimo concorrente rimasto veniva proclamato \"Beato tra le donne\" e riceveva come premio dalla trasmissione un viaggio in una meta a estrazione.\nLe varie prove erano alternate a balletti e momenti musicali eseguiti dalle \"spintarelle\" e da altri membri del corpo di ballo del programma."}
{"id": "2056235", "revid": "124245460", "url": "https://it.wikipedia.org/wiki?curid=2056235", "title": "Jeniux framework", "text": "jeniux framework \u00e8 una piattaforma di sviluppo di terza generazione per applicazioni enterprise in ambiente System i. \u00c8 stato concepito su base modulare con l'obiettivo di velocizzare quanto possibile la fase di sviluppo applicativo. Il framework rispetta il paradigma architetturale SOA e la sua logica interna \u00e8 divisa in moduli, ognuno dei quali pu\u00f2 essere di tipo applicazione, scheda, lista o processo. Ciascuna tipologia ha un pattern strutturale proprio che fornisce al programmatore un modus operandi, quindi uno stile di sviluppo standard. Ogni singolo modulo \u00e8 indipendente, intercambiabile ed esportabile su altri framework.\nJeniux framework \u00e8 Cross-Technology: astrae dal concetto di database, front-end e piattaforma; supporta simultaneamente pi\u00f9 linguaggi di programmazione, quali Java e RPG, e pi\u00f9 database contemporanei sia in numero che in tipologia.\nL'idea.\nJeniux framework si basa sull'astrazione dal concetto di piattaforma e sulla ricchezza di librerie e risorse che il mondo Java condivide online e permette in questo modo di creare in modo semplice codice efficiente e al tempo stesso facilmente riutilizzabile.\nIl jeniux framework si compone di tre layer:\nMinimizzare le dipendenze fra gli oggetti significa rendere un'applicazione pi\u00f9 robusta, oltre a facilitarne il riutilizzo dei componenti e rendere pi\u00f9 semplice lo sviluppo.\n\u00c8 attualmente in fase di sviluppo una versione in grado di includere, oltre a RPG e Java codice Cobol e C all'interno di un singolo progetto, oltre alla possibilit\u00e0 di operare in ambienti operativi eterogenei senza vincoli di piattaforma.\nArchitettura del framework.\nIl jeniux framework \u00e8 costituito delle seguenti componenti:\nIntegrazione di Business Logic gi\u00e0 presenti.\n\u00c8 possibile sviluppare nuove applicazioni RPG e/o Java, ma anche effettuare il restyling di tutte quelle gi\u00e0 esistenti, mantenendo inalterato il codice di business logic. Rielaborare applicazioni gi\u00e0 esistenti \u00e8 spesso difficile ed inutile, oltre che dispendioso. Per questo motivo, \u00e8 importante avere la possibilit\u00e0 di integrare e rendere standard le applicazioni ed il sistema che genera tali applicazioni."}
{"id": "2056240", "revid": "1543377", "url": "https://it.wikipedia.org/wiki?curid=2056240", "title": "Per Wahl\u00f6\u00f6", "text": "Biografia.\nNato ad Halland e cresciuto a Stoccolma, l'autore si \u00e8 laureato presso l'Universit\u00e0 di Lund nel 1946. La sua carriera professionale inizia come giornalista e successivamente, negli anni cinquanta, inizia a pubblicare i suoi primi romanzi. Nel 1962 intreccia una relazione sentimentale con la scrittrice Maj Sj\u00f6wall, con la quale ha scritto una serie di libri che hanno per protagonista il commissario Martin Beck. L'Accademia degli scrittori di gialli svedesi ha creato il premio letterario Martin Beck Award in onore di questo personaggio."}
{"id": "2056246", "revid": "682976", "url": "https://it.wikipedia.org/wiki?curid=2056246", "title": "Diomo", "text": "Nella mitologia greca, Diomo era il nome di uno degli eroi dell'antichit\u00e0, figlio di Colitto e padre di Alcioneo.\nIl mito.\nSi racconta di Diomo in occasione della vita di Eracle, che conobbe verso la sua morte. Quando il figlio di Zeus fu loro ospite ebbe occasione di conoscere il ragazzo e si innamor\u00f2 di lui.\nDopo la morte del semidio gli offr\u00ec un sacrificio, ma un animale disturb\u00f2 l'evento, rubando l'animale in sacrificio e lasciandolo molto lontano. A quel punto Diomo decise di fondare, in quello stesso luogo, un santuario.\nVoci correlate.\n "}
{"id": "2056248", "revid": "1226", "url": "https://it.wikipedia.org/wiki?curid=2056248", "title": "Piazza Erminio Ferretto", "text": "Piazza Erminio Ferretto, gi\u00e0 piazza Umberto I e piazza Maggiore, \u00e8 la piazza principale di Mestre.\nStoria.\nLa struttura della piazza risale all'et\u00e0 medievale, quando costituiva il cuore dell'antico borgo costruito attorno alla chiesa arcipretale e affacciato sul Castelnuovo, fungendo da luogo di mercato (essendo situata fuori le mura). La piazza e il borgo erano allora circondati dai due rami del fiume Marzenego, che la delimitavano coi due ponti della Campana e delle Erbe (il ponte, tutt'oggi esistente, conduceva alla piazza dei Porci, oggi piazzetta Matter, e al castello).\nSulla piazza, porticata da entrambi i lati secondo l'uso veneto, si affacciano il duomo di San Lorenzo e il palazzo Da Re, gi\u00e0 propriet\u00e0 della ricca famiglia Da Re, il cui portico ospitava il mercato delle granaglie. All'estremit\u00e0 nord-orientale svetta la torre dell'Orologio, ultimo resto dell'antico castello. Al centro si erge un pennone sul quale nei giorni di mercato veniva issato lo stendardo comunale per segnalare il termine delle contrattazioni all'ingrosso e sul quale oggi avviene ogni domenica la cerimonia dell'alzabandiera.\nNel 1900 la piazza venne reintitolata in onore del re d'Italia Umberto I, assassinato in quello stesso anno. Dalla fine della seconda guerra mondiale la piazza porta invece il nome del partigiano Erminio Ferretto, trucidato dai nazi-fascisti nel 1945. Proprio la Brigata Garibaldi a lui intitolata liber\u00f2 la citt\u00e0 dai nazifascisti prendendo il controllo della piazza.\nIl 21 aprile 1985 la piazza \u00e8 stata chiusa al traffico veicolare. Nel 1997 l'area ha subito un discusso intervento di ristrutturazione in chiave moderna basato sul progetto dell'architetto Guido Zordan, successivamente divenuto assessore comunale all'Urbanistica. Tale operazione non ha raccolto unanime consenso nella popolazione, creando una sostanziale divisione fra detrattori ed estimatori (vedasi la descrizione di questa piazza all'interno della voce Mestre). In effetti, l'architettura antica che caratterizza la piazza appare fortemente compromessa da un intervento giudicato da molte persone \"aggressivo\" e poco rispettoso del contesto. L'intervento ha comportato il rifacimento della vecchia pavimentazione (prima in sanpietrino) e l'inserimento di numerose superfetazioni astratte e geometriche (cubi di marmo, rampe di vario tipo, corrimano metallici ecc.). \u00c8 stata anche installata una fantasiosa fontana a vasca con scultura bronzo dorato di Alberto Viani intitolata \"Nudo\" al centro, nonch\u00e9 una serie di avveniristici lampioni. Durante gli interventi \u00e8 stata condotta un'approfondita indagine archeologica che ha portato all'individuazione di un'ampia sepoltura comune prospiciente il duomo, contenente numerosi scheletri, probabilmente risalenti al sacco di Mestre in occasione della guerra della Lega di Cambrai.\nStrutture.\nDuomo di San Lorenzo.\nAll'inizio di piazza Ferretto si trova San Lorenzo. La prima notizia dell'esistenza di una chiesa in questo luogo risale al 1192 e riporta che essa aveva un portico. L'edificio era di propriet\u00e0 della Comunit\u00e0 Mestrina, antichissimo istituto governato da poche famiglie nobili. La chiesa attuale, eretta nel XVIII secolo, ha facciata neoclassica a due ordini e conserva il campanile romanico della costruzione precedente; all'interno presenta statue dell'Ottocento e gli altari provenienti dalla chiesa sconsacrata di Santa Maria delle Grazie. La pianta \u00e8 a croce latina. Le formelle bronzee del portale sono opera di Gianni Aric\u00f2. Vi \u00e8 un organo. Lo strumento \u00e8 stato restaurato nei primi anni ottanta e nell'autunno del 2005 \u00e8 stato ripulito. Il campanile romanico ospita la campana detta Borromea, in quanto donata da san Carlo Borromeo. La chiesa dava il nome anche al borgo di San Lorenzo, che la circondava. \nVerso il fondo del fianco sinistro del Duomo sorge la Scuola dei Battuti. \nIl piccolo giardino sui resti dell'ex cimitero, a sinistra del Duomo in corte Marin Sanudo, con la piccola fontana ad obelisco, la ringhiera ed il pregevole chiosco dei fiori in ferro battuto fu inaugurato nel 1915.\nStendardo della sovranit\u00e0.\nL'attuale \u00e8 del 1905.\nIn origine era situato fra le attuali vie Palazzo e Torre Belfredo, ma gi\u00e0 dall'Ottocento si trova nel posto in cui ancora oggi lo vediamo.\nNei giorni di mercato vi veniva issata la bandiera comunale: finch\u00e9 rimaneva issata era vietato vendere ai grossisti, ma si doveva vendere ai piccoli consumatori.\nPalazzo Da Re.\nSi trova al centro della piazza, alla destra della fontana se si arriva dalla Torre dell'Orologio.\nHa tre grandi arcate a racchiudere il portico e una terrazza alla sommit\u00e0.\nIl portico, soprannominato \u201cPavion\u201d (dal francese \"pavillon\", \"padiglione\"), era di propriet\u00e0 pubblica e ospitava i mercanti di granaglie.\nAl suo posto venne costruito il palazzo Da Re, ma il portico continu\u00f2 ad ospitare il mercato delle biade fino al 1913 quando questo tipo di commercio venne espulso dalla piazza e spostato in piazza Cesare Battisti. Nel 1884 pochi mesi dopo la morte di Garibaldi, Giuseppe Da Re fece sistemare sulla facciata della sua casa una lapide commemorativa che \u00e8 visibile ancora oggi.\nEx Cinema Excelsior.\nUno dei primi edifici costruiti in Italia come sala cinematografica e certamente l'edificio liberty pi\u00f9 importante di Mestre. Di ispirazione secessionista, sorse probabilmente nel 1911 su progetto dell'ingegnere Gandin. Sulla notevole facciata parzialmente in pietra lavorata risaltano gli inserti in ferro battuto (i lampioni, restaurati nel 2017, e sul parapetto dell'attico quelli a modo di acroterio) e sotto l'attico i residui delle decorazioni a fresco di Alessandro Pomi.\nPonte delle Erbe.\nIl ponte delle Erbe e il ponte della Campana collegavano piazza Ferretto alla piazzetta Matter (anticamente detta piazza dei Porci).\nUna volta sotterrato il ponte della Campana, sotto l'attuale via Poerio, il ponte delle Erbe rimase l'unico ponte a delimitare la piazza. Durante la seconda met\u00e0 dell'Ottocento, \u00e8 stato sottoposto a lavori per ampliarne le dimensioni.\nTorre dell'Orologio.\nI primi documenti che attestano la presenza della torre risalgono al XIII secolo quando a Mestre c'era la famiglia trevigiana dei Collalto, anche se la sua costruzione risale al 1108.\nNel corso dei secoli \u00e8 stata chiamata torre di San Lorenzo, torre delle Ore, torre Civica e torre dell'Orologio.\nAssieme alla porta-torre Belfredo era uno degli accessi al borgo di Mestre, recintato da una palizzata di legno.\nIn una mappa del 1603 questo ingresso, che metteva in comunicazione l'interno dell'abitato fortificato con il borgo di San Lorenzo, era denominato porta della Loza.\nNel XIV secolo, con la conquista dei Veneziani tra questa torre e la vicina torre di Ca' de Musto furono costruiti due alti muri in modo tale da formare un fortilizio che divenne parte integrante della nuova cinta muraria, chiamata Castelnuovo, che sostitu\u00ec nella funzione militare difensiva il Castelvecchio.\nAlla fine del Cinquecento la torre fu dotata di un orologio che guardava verso via Palazzo.\nAll'inizio del XVII secolo l'edificio veniva rappresentato parzialmente diroccato, tuttavia in una mappa del 1614 appare gi\u00e0 restaurato e parzialmente modificato con la costruzione al suo fianco di un'altra porta, che permetteva di transitare dalla piazza Maggiore verso il borgo Mestre.\nSempre in questo periodo alla torre furono addossate anche delle case e infine si realizz\u00f2 un altro orologio per far vedere le ore anche dalla piazza.\nPrima del 1796 fu abbattuto il muro di cinta del Castelnuovo di cui rimane traccia anche sul muro esterno del lato ovest della torre.\nTra l'Ottocento e il Novecento l'edificio sub\u00ec due interventi di restauro.\nCon il primo furono aperti tre passaggi al piano terra, per realizzare un porticato, e due piccole finestrelle sul lato ovest; si demol\u00ec la torricella che conteneva la campana collocata sul tetto, si costruirono i merli e fu installato un nuovo meccanismo per l'orologio. Chi si occupava di farlo funzionare poteva usare i locali della torre a suo piacimento; fu cos\u00ec che per un lungo periodo venne utilizzata come magazzino, bottega da caff\u00e8 e abitazione privata. Tra il 1848 e il 1849 fu torre di avvistamento per l'esercito austriaco.\nDurante il secondo restauro furono asportati i resti degli affreschi antichi che ricoprivano le murature esterne e per l'ennesima volta fu sistemato il tetto e sostituito nuovamente l'orologio che non funzionava.\nAll'inizio del XX secolo vennero aperte due finestrelle a fianco del quadrante dell'orologio rivolto alla piazza, che dovevano indicare le ore, come quelle della torre di piazza San Marco.\nPochi anni dopo si avanz\u00f2 l'ipotesi di trasformare la torre in acquedotto.\nDurante il Ventennio fascista si riunivano tra le sue mura le brigate nere della cui propaganda politica rimane traccia negli affreschi parzialmente visibili al piano terra.\nFino al 1950 ripresero le affittanze e in seguito il Comune di Venezia adib\u00ec la torre a deposito dell'archivio cittadino.\nNel 1976 un forte terremoto mise a dura prova le strutture e per questo venne svuotata dagli incartamenti in attesa dell'ennesimo intervento di restauro conservativo, che \u00e8 stato effettuato a ridosso dell'anno 2000.\nRecentemente, al muro occidentale della torre \u00e8 stata incorporata una moderna struttura in legno e metallo progettata dall'architetto Guido Zordan (gi\u00e0 ideatore del rifacimento di piazza Ferretto in chiave ultra-moderna) con la funzione di scala di accesso ai piani superiori."}
{"id": "2056256", "revid": "729019", "url": "https://it.wikipedia.org/wiki?curid=2056256", "title": "Rete celere del Canton Ticino", "text": "La rete celere del Canton Ticino \u00e8 un servizio ferroviario suburbano transfrontaliero che serve il Canton Ticino, in Svizzera, e la Lombardia, in Italia.\nLa rete \u00e8 attualmente composta da 7 linee, gestite dalla societ\u00e0 ferroviaria italo-svizzera TiLo e dalla FLP.\nScopo principale del servizio \u00e8 un collegamento rapido e frequente dei diversi centri ticinesi con le limitrofe localit\u00e0 transfrontaliere, l'Aeroporto di Milano-Malpensa e la citt\u00e0 di Milano.\nGli snodi dell'intero sistema si trovano a Bellinzona (dove convergono i treni diretti a Locarno, Varese, Chiasso, Stabio e Biasca), Lugano e Mendrisio (punti d'interscambio con i treni per l'aeroporto della Malpensa).\nL'asse principale, su cui si basa l'intero servizio, \u00e8 la linea S10 che taglia praticamente a met\u00e0 l'intero territorio cantonale. I treni circolano con cadenza semioraria (un collegamento ogni mezz'ora) sulle tratte S10, S20, a cadenza oraria (un treno all'ora) su S40 e S50, a cadenza bioraria (un treno ogni due ore) sulla linea S30 e a cadenza quart\u2019oraria (ovvero quattro corse all'ora per direzione, ridotte a due il sabato e nei giorni festivi) sulla linea S60. Dopo l'apertura del tunnel di base del Monte Ceneri \u00e8 stata introdotta la linea diretta RE80 tra Locarno e Lugano/Mendrisio, con cadenza oraria in una prima fase.\nStoria.\nL'idea di un servizio ferroviario cadenzato nel canton Ticino prende forma nel 2001, nell'ambito dell'accordo tra Svizzera e Italia per lo sviluppo dei collegamenti transfrontalieri. Nel 2004 nasce TiLo, societ\u00e0 con sede a Chiasso che prende in gestione sul fronte elvetico il servizio regionale sulle linee ferroviarie Biasca-Chiasso, Bellinzona-Locarno e Cadenazzo-Luino.\nLe prime linee S.\nDal 12 dicembre 2004 le linee vengono ribattezzate S1, S2 ed S3, in base alla denominazione gi\u00e0 presente in diversi centri d'Europa. Vengono stabilite le cadenze orarie delle diverse tratte. Da Bellinzona, verso Locarno e verso Chiasso viene istituito un collegamento ogni mezz'ora, diverse le modalit\u00e0 di collegamento con Biasca e Luino, con collegamenti in cadenza oraria e bioraria, rafforzati nelle ore di punta.\nRinumerazione delle linee.\nA partire dal 13 dicembre 2008, in accordo con la Regione Lombardia, il Canton Ticino rinumera le linee del proprio sistema ferroviario S10, S20 e S30, per evitare confusioni con le omonime linee del servizio ferroviario suburbano di Milano. L'asse principale rimane quello della linea S10, che viene prolungata fino ad Albate, a sud di Como, ed effettua coincidenza con i treni da e per Milano (linea S11). Nel 2009 all'offerta ferroviaria della rete celere \u00e8 stata aggiunta anche la linea Lugano-Ponte Tresa, numerata S60. Nel 2010 la linea S10 fu limitata a Chiasso. Nel 2014 all'offerta ferroviaria della rete celere sono state aggiunte le linee S40 Stabio-Mendrisio e S50 Stabio-Bellinzona, le quali quattro anni dopo vengono prolungate rispettivamente a Malpensa Aeroporto-Varese-Albate Camerlata e a Bellinzona-Lugano-Varese.\nEvoluzione della rete.\n2010.\nLa stazione di Castione-Arbedo, momentaneamente chiusa nel 2010, \u00e8 stata ampliata e riaperta il 12 dicembre 2010, diventando il terminale della linea S20.\n2013.\nCon il cambio orario del 15 dicembre 2013 la linea S10 venne limitata a Chiasso, abbandonando la tratta in territorio italiano a causa del basso afflusso di passeggeri e inaugurata la stazione di Mendrisio San Martino.\n2014.\nL'inaugurazione della tratta Mendrisio-Stabio il 26 novembre 2014 permette la creazione di una nuova relazione tra i due centri ticinesi. Con il cambio orario di dicembre entrano in funzione la linea S40 Stabio-Mendrisio-Como (Albate-Camerlata) e S50 Stabio-Mendrisio-Lugano/Bellinzona, ambedue destinate ad essere poi prolungate e divenire a carattere internazionale, onde allacciarsi con Varese e l'aeroporto di Milano Malpensa, sfruttando la nuova bretella Arcisate-Stabio (i cui lavori di costruzione si prolungano tuttavia ben pi\u00f9 del previsto per vari disguidi amministrativi e ambientali).\n2015.\nCon il cambio orario del 15 dicembre 2015 tutti i treni della linea S40 vennero limitati a Mendrisio.\nI treni della linea S40 sul percorso Mendrisio-Stabio circolano con cadenza semioraria (un treno ogni mezz'ora).\nDal luned\u00ec al venerd\u00ec circolano due coppie di treni della linea S50 sul percorso Stabio-Bellinzona.\n2018.\nCon l'apertura al servizio passeggeri del raccordo Arcisate-Stabio, dal 7 gennaio 2018 entrano in esercizio a pieno regime (con treni a cadenzamento orario) la linea S40 sul percorso Varese-Mendrisio-Como Albate Camerlata e la linea S50 operante la relazione Bellinzona-Lugano-Varese.\nDal 10 giugno seguente un treno su due della S40 prosegue la corsa da Varese fino a Malpensa Aeroporto Terminal 2, sostituendo la linea S30 nel tratto tra Gallarate e l'aerostazione milanese.\nDal 2 settembre le linee S10 ed S40 riposizionano il loro capolinea orientale a Como San Giovanni, cessando di servire Albate-Camerlata.\n2019.\nNel mese di giugno la linea S50 sostituisce la S40 nel tratto Varese-Malpensa Aeroporto: viene cos\u00ec istituito un collegamento orario sette giorni su sette tra Canton Ticino e l'aerostazione milanese.\n2020-2021.\nA seguito dell'attivazione della galleria di base del Monte Ceneri, prevista per dicembre 2020, le linee S10 ed S50 (fermi restando i capolinea) cessano di servire le stazioni intermedie di Lamone-Cadempino, Taverne-Torricella, Mezzovico e Rivera-Bironico, a beneficio delle quali viene istituita la linea S90 tra Mendrisio e Giubiasco, attiva a cadenza semioraria. Le sopradette S10 ed S50 prolungano verso nord fino a Biasca e, occasionalmente, fino ad Airolo. Cessa invece di arrivare fino a Biasca/Airolo la linea S20, che si riposiziona sulla pi\u00f9 breve tratta tra Locarno e Castione-Arbedo. Viene inoltre introdotta la nuova linea RE80 che collega direttamente Locarno con Lugano/Milano Centrale."}
{"id": "2056259", "revid": "1573940", "url": "https://it.wikipedia.org/wiki?curid=2056259", "title": "Ceroplastes rusci", "text": "Il ceroplaste del fico o cocciniglia del fico (\"Ceroplastes rusci\" ) \u00e8 un insetto fitomizo dell'ordine dei Rhynchota Homoptera Sternorrhyncha (superfamiglia Coccoidea, famiglia Coccidae). \nInfeudato principalmente al fico, \u00e8 in realt\u00e0 una cocciniglia polifaga che si rinviene anche su agrumi, olivo, alloro, agrifoglio, oleandro, pittosporo, palme, pioppo, platano, corbezzolo, gelso, vite, ecc..\nDescrizione.\nIl ceroplaste \u00e8 diffuso nei paesi del bacino mediterraneo, in Giappone e Australia.\nLa femmina adulta ha il corpo ricoperto di nove piastre cerose, delle quali una dorsale poligonale circondata da altre otto ombelicate.\nNelle femmine giovani il colore dello scudo ceroso \u00e8 grigiastro, in quelle ovigene \u00e8 rosso mattone.\nIl follico maschile, bianco e di forma ellittica-allungata, \u00e8 circondato da 15 grossi raggi cerosi e di altri due raggi dorsali.\nCiclo biologico.\nPresenta una sola generazione all'anno anche se in particolari microclimi meridionali e insulari si \u00e8 accertata una seconda generazione.\nSverna come neanide di terza et\u00e0 o di adulto. Le femmine iniziano l'ovodeposizione (mediamente 1000-1500 uova per femmina) in aprile e le neanidi di colore giallo-ruggine, colonizzano le foglie occupando nei primi stadi la pagina superiore per poi migrare, gi\u00e0 a partire dal mese di agosto, sui rami per svernare; la seconda generazione inizia in luglio-agosto.\nDanni.\nLa vegetazione delle piante, imbrattata dalla melata e dalla fumaggine, deperisce e dissecca.\nAntagonisti.\nQuesto coccide \u00e8 limitato da molti nemici naturali quali: \nDifesa.\nLa lotta chimica viene effettuata con oli bianchi in corrispondenza della fuoriuscita delle neanidi, in particolare in estate.\nIn caso di forte infestazione si rivela utile la spazzolature invernale dei rami infestati, da effettuare dopo la potatura ed eventuale trattamento nei confronti delle forme svernanti con olio bianco attivato con fosforganici."}
{"id": "2056260", "revid": "21880", "url": "https://it.wikipedia.org/wiki?curid=2056260", "title": "Parco Nazionale della Calabria", "text": ""}
{"id": "2056266", "revid": "110157", "url": "https://it.wikipedia.org/wiki?curid=2056266", "title": "Nave di Hjortspring", "text": "La nave di Hjortspring \u00e8 una nave scandinava risalente all'et\u00e0 del ferro pre-romana. Venne rinvenuta in uno scavo archeologico ad Hjortspring Mose at Als (S\u00f8nderjylland) nel 1921-22.\nDescrizione.\nSi tratta di una barca in legno lunga 21 metri all'esterno, 13 all'interno e larga 2 metri. C'era spazio per una ciurma di 22\u201323 uomini che spingevano la barca tramite pagaie. Venne costruita attorno al 300-400 a.C.\nQuesta barca rappresenta la pi\u00f9 antica nave scandinava in legno ed \u00e8 molto simile alle migliaia di navi raffigurate nelle incisioni rupestri dell'et\u00e0 del bronzo scandinava. Al momento del ritrovamento conteneva numerose armi: 131 scudi di tipo celtico, 33 ottimi elmi artigianali, 138 punte di lancia in ferro, 10 spade in ferro e i resti di una cotta di maglia. Per questo il suo affondamento \u00e8 stato interpretato come un voluto sacrificio di guerra."}
{"id": "2056267", "revid": "281779", "url": "https://it.wikipedia.org/wiki?curid=2056267", "title": "Architettura a basso impatto", "text": "L'architettura a basso impatto \u00e8 un'architettura che segue i concetti del \"basso impatto ambientale\", ovvero un ridotto consumo di risorse naturali non rinnovabili nella costruzione e trasformazione dell'habitat (e pi\u00f9 in generale nella modificazione antropica dell'ecosistema). In architettura, questo si traduce nel limitare gli approvvigionamenti dei materiali di origine minerale, sostituendoli dove possibile con quelli di origine vegetale o animale, e di fare riferimento a processi produttivi poco esigenti in termini di energia.\nAlla scala del singolo intervento la misura dell'impatto si basa da un lato sulla relazione tra domanda e offerta di risorse, dall'altro sulla quantificazione dei fattori inquinanti; si tratta per\u00f2 di valutazioni relative che servono solo ad esplicitare vantaggi e svantaggi offerti dalle soluzioni analoghe o alternative disponibili per dare soddisfazione ad una determinata esigenza come l'abitare, il lavorare, lo studiare. Invece alla scala del sistema insediativo mancano ancora criteri di valutazione univoci, anche se si registra un'ampia convergenza circa la necessit\u00e0 di ridurre le emissioni di anidride carbonica legate tanto alla costruzione quanto all'utilizzazione dell'architettura.\nStoria.\nLe prime esperienze di architetture a basso impatto appaiono nella seconda met\u00e0 degli anni 1960 nel Nord America come diretta espressione di un neonato movimento ecologista. Nascono le comunit\u00e0 ed i villaggi dei cosiddetti \"figli dei fiori\" che vanno ad abitare territori desertici alla ricerca di un rapporto armonico con la natura, con lo spazio e con il tempo. Il supporto tecnologico \u00e8 offerto dalle cupole geodetiche che R. B. Fuller porta a conoscenza degli studenti con una serie di conferenze e di pubblicazioni. Questo tipo di struttura (un guscio reticolare) viene realizzato in auto-costruzione, il pi\u00f9 delle volte con materiali riciclati. Emblematica l'esperienza di Drop City raccontata da Bill Voyd come il risultato di un happening collettivo a cui hanno partecipato intellettuali ed artisti. Anche l'Universit\u00e0 Mc Graw Hill a Montreal nei primi anni settanta organizza corsi e sviluppa ricerche sul tema dell'abitazione a minimo impatto, realizzando geodetiche in cartone e unit\u00e0 abitative autonome per quanto riguarda gli approvvigionamenti di acqua ed energia, nonch\u00e9 per lo smaltimento dei rifiuti.\nNegli stessi anni a Stoccarda, Frei Otto ed il \"Lightweight Institute\" orientano i propri programmi di ricerca sul tema delle strutture tese (dal Padiglione Tedesco all'Expo di Montreal 1967 al villaggio Olimpico di M\u00fcnchen 1972). Dalle membrane a doppia curvatura divergente, con l'opera di J\u00f6rn Schlaich l'attenzione si sposta ai gusci reticolari trasparenti (dalla piscina a Neckarslum 1989 alla DZ Bank a Berlino 1998) generalmente legati ad una doppia curvatura convergente. A differenza delle precedenti esperienze americane, l'approccio europeo (soprattutto inglese e tedesco) alleggerisce strutture e involucri utilizzando anche le tecnologie industriali dell'acciaio, del vetro e delle plastiche.\nPi\u00f9 recentemente sono state avviate una serie di iniziative in giro per il mondo che, sebbene totalmente autonome e senza contatti tra loro, perseguivano lo stesso obiettivo con strumenti analoghi. Dagli anni novanta Shigeru Ban lavora con materiali poveri, come la carta riciclata ed il bamb\u00f9, per realizzare gusci reticolari (dalle case per i terremotati in India e in Africa al padiglione giapponese all'Expo Hannover 2000). Samuel Mockbee con i suoi studenti imposta il lavoro del Rural Studio in Alabama per valorizzare i materiali riciclati. Sullo specifico tema del riciclo in Sud America si sviluppano attivit\u00e0 spontanee legate ad economie di sussistenza come quella dei \"cartoneros\" a fianco a reinterpretazioni artistiche dei rifiuti come le opere di Alejandro Sarmiento.\nTecnologie.\nI fattori che determinano l'impatto alto o basso di una architettura riguardano la costruzione, l'utilizzazione o il funzionamento, e lo smaltimento al termine della vita utile dell'opera. Tra questi tre momenti o modi di manifestarsi dell'impatto ambientale, esistono incoerenze e contraddizioni. Le soluzioni tecnologiche ritenute preferibili possono divergere anche molto a seconda che si dia maggiore importanza alla riduzione dei consumi energetici nella fruizione dell'architettura, rispetto alla limitazione della quantit\u00e0 di risorse (materie prime ed energia) consumate per la costruzione oppure per lo smaltimento (restituendo o meno suolo e spazio). In letteratura le soluzioni e le proposte per ridurre gli effetti negativi sull'ambiente durante l'intera vita funzionale dell'opera, sono generalmente ricondotte a termini come architettura ecosostenibile (e anche compatibile o eco-compatibile), architettura verde (\"green architecture\" o \"green buildings\"), bioarchitettura, bioedilizia e simili.\nQuando si parla di tecnologie e quindi di architetture a basso impatto, l'attenzione \u00e8 prevalentemente rivolta alla costruzione/smaltimento del manufatto, ovvero all'approvvigionamento delle materie prime, alle modalit\u00e0 di produzione e alle relazioni con l'intorno territoriale.\nUn primo criterio che rende sostenibili le scelte del progettista costruttore riguarda la rinnovabilit\u00e0 delle risorse utilizzate: fintanto che si impiega una quantit\u00e0 di materiale uguale o inferiore al tasso di riproduzione naturale (ad esempio si taglia non pi\u00f9 di un albero ogni 40, se sono necessari 40 anni perch\u00e9 l'albero giunga a maturazione) il sistema si considera in equilibrio. L'impiego di materiali riciclati tende addirittura ad aumentare la disponibilit\u00e0 di risorse riducendo nel contempo la presenza di fattori inquinanti.\nUn secondo criterio correlato con il primo \u00e8 quello di privilegiare la leggerezza nella progettazione della struttura e dell'involucro. La relazione peso quantit\u00e0 \u00e8 ovvia: alleggerire la costruzione utilizzando meno materiale (ovviamente a parit\u00e0 di dimensioni e senza compromettere le prestazioni del costruito) significa ridurre il prelievo e risparmiare risorse. Inoltre ridurre la quantit\u00e0 di materiale resistente a parit\u00e0 di prestazioni strutturali non pu\u00f2 che diminuire i costi, non solo di approvvigionamento, ma anche di trasformazione e trasporto delle materie prime. Operare nella logica della leggerezza significa cercare una corrispondenza tra i materiali con un basso peso specifico, derivati da risorse rinnovabili salvo eccezioni, ed i comportamenti strutturali che permettono di ottenere il massimo di resistenza e stabilit\u00e0 dai suddetti materiali. I tipi di strutture che si prestano meglio di altre a ridurre la pesantezza dell'architettura (perch\u00e9 richiedono spessori sottili e minimizzano il fabbisogno di materiale resistente), sono le membrane tese, i sistemi funicolari o reticolari, i gusci sottili.\nUn terzo criterio riguarda le modalit\u00e0 di produzione per le quali non basta mettere sotto controllo i consumi energetici soddisfatti con fonti non rinnovabili. L'uso o il rilascio di sostanze tossiche deve essere imputato all'architettura che se ne avvale, anche quando lo stabilimento industriale inquinante \u00e8 molto lontano dall'edificio. Anche la densit\u00e0, il grande numero o la concentrazione delle attivit\u00e0 produttive (ivi compresa la densit\u00e0 degli edifici) \u00e8 un fattore di conflitto con l'equilibrio dell'ecosistema. La insanabile contraddizione tra economia e ambiente sta nell'efficienza che il pi\u00f9 delle volte \u00e8 indispensabile alla gestione economica ma \u00e8 direttamente o indirettamente dannosa per la qualit\u00e0 ambientale. Non a caso le citate ricerche sulle architetture a basso impatto fanno ricorso molto spesso ricorso all'autocostruzione o in alternativa privilegiano le produzioni artigianali.\nUn quarto criterio dipende dall'irresolubile antagonismo tra temporaneit\u00e0 e durabilit\u00e0. Il mercato dell'architettura \u00e8 ancora saldamente ancorato all'idea della costruzione che sfida il tempo e che riduce al minimo i costi di manutenzione. Conclusione: la terra si sta completamente urbanizzando, accatastando aree dismesse, edifici, periferie degradate e tanto altro. Viceversa architetture che esistono per il solo periodo dell'uso, che scompaiono e ricompaiono in relazione alle necessit\u00e0 del momento, che degradano rapidamente ed altrettanto rapidamente tornano ad essere pienamente funzionali, consumerebbero meno spazio, suolo o territorio.\nEsperimenti.\nLo stato dell'arte nel campo delle architetture a basso impatto \u00e8 contraddistinto da forti potenzialit\u00e0 e da elementi di grande interesse che, per\u00f2, non definiscono ancora un quadro organico. Le singole esperienze non sono riconducibili ad una teoria unitaria, anche se la condivisione dei principi ispiratori o dei citati criteri \u00e8 molto maggiore rispetto ad altri approcci della cosiddetta cultura ambientale o ambientalista. L'attuale scenario \u00e8, pi\u00f9 che altro, costituito da una serie di esperimenti che vanno letti nella capacit\u00e0 di comunicare tra loro e di aprire ulteriori prospettive alla sperimentazione e alla ricerca, piuttosto che paradigma, come modello da replicare."}
{"id": "2056269", "revid": "66387", "url": "https://it.wikipedia.org/wiki?curid=2056269", "title": "Modulo di bulk", "text": ""}
{"id": "2056276", "revid": "125279", "url": "https://it.wikipedia.org/wiki?curid=2056276", "title": "Basso impatto (architettura)", "text": ""}
{"id": "2056277", "revid": "339392", "url": "https://it.wikipedia.org/wiki?curid=2056277", "title": "New Jersey Americans", "text": ""}
{"id": "2056278", "revid": "4711", "url": "https://it.wikipedia.org/wiki?curid=2056278", "title": "Oakland A's", "text": ""}
{"id": "2056285", "revid": "209263", "url": "https://it.wikipedia.org/wiki?curid=2056285", "title": "FIFA 1998", "text": ""}
{"id": "2056287", "revid": "48344", "url": "https://it.wikipedia.org/wiki?curid=2056287", "title": "Tutto \u00e8 bene ci\u00f2 che finisce bene", "text": ""}
{"id": "2056288", "revid": "72811", "url": "https://it.wikipedia.org/wiki?curid=2056288", "title": "Crest of the Stars", "text": ""}
{"id": "2056291", "revid": "287204", "url": "https://it.wikipedia.org/wiki?curid=2056291", "title": "The Floridians", "text": "I The Floridians furono una franchigia di pallacanestro della American Basketball Association, attiva, sotto diversi nomi e in diverse citt\u00e0, tra il 1967 e il 1972.\nMinnesota Muskies.\nLa franchigia venne creata nel 1967 a Minneapolis, assumendo il nome di Minnesota Muskies. Se da un punto di vista sportivo la stagione 1967-68 fu positiva, con la conquista del secondo posto nella ABA Eastern Division, da un punto di vista economico fu drammatica: al termine della \"regular season\" erano 400.000 i dollari di debito accumulati dai proprietari.\nMiami Floridians.\nTrasferita a Miami, in Florida, la franchigia venne rinominata Miami Floridians disputando un'ottima stagione 1968-69. La stagione seguente, fu molto deludente, con un ultimo posto nella \"regular season\", a causa anche di problemi logistici: la squadra, infatti, fu costretta a giocare in diverse citt\u00e0: Miami, Tampa, St. Petersburg, Jacksonville e West Palm Beach.\nThe Floridians.\nProprio il continuo \"girovagare\" determin\u00f2 l'utilizzo del nome The Floridians, nome con cui la franchigia fu attiva fino al 1972, prima di sciogliersi.\nPremi e riconoscimenti individuali.\nABA Rookie of the Year Award\nAll-ABA First Team\nAll-ABA Second Team\nABA All-Rookie Team"}
{"id": "2056293", "revid": "287204", "url": "https://it.wikipedia.org/wiki?curid=2056293", "title": "Minnesota Muskies", "text": ""}
{"id": "2056294", "revid": "287204", "url": "https://it.wikipedia.org/wiki?curid=2056294", "title": "Miami Floridians", "text": ""}
{"id": "2056301", "revid": "538762", "url": "https://it.wikipedia.org/wiki?curid=2056301", "title": "Retief Goosen", "text": "Ha vinto due volte l'U.S. Open, uno dei tornei Major del circuito professionistico, nel 2001 e 2004.\nNel 2001 e 2002 ha vinto la classifica dell'Ordine di Merito del PGA European Tour.\nComplessivamente in carriera ha vinto 31 tornei."}
{"id": "2056303", "revid": "767487", "url": "https://it.wikipedia.org/wiki?curid=2056303", "title": "Shoot the Runner", "text": "Shoot the Runner \u00e8 un singolo dei Kasabian, il secondo estratto dal loro album \"Empire\", pubblicato il 6 novembre 2006.\nVideo musicale.\nIl video, diretto dal duo Alex &amp; Martin, vede i Kasabian rappresentati con la tecnica rotoscope suonare il brano.\nUtilizzo nei media.\nIl brano \u00e8 stato inserito nei videogiochi \"\", \"Rock Band\" e \"Saints Row 2\". Inoltre fa parte della colonna sonora del film \"Il peggior allenatore del mondo\".\nTracce.\nTesti e musiche di Sergio Pizzorno."}
{"id": "2056304", "revid": "280255", "url": "https://it.wikipedia.org/wiki?curid=2056304", "title": "Ferrata Monte Albano", "text": ""}
{"id": "2056309", "revid": "729019", "url": "https://it.wikipedia.org/wiki?curid=2056309", "title": "Laurent Nkunda", "text": "\u00c8 un ex generale dell'Esercito della Repubblica Democratica del Congo, e capo delle milizie per la liberazione del Kivu Nord, affiliati con le milizie Tutsi della vicina Ruanda.\nBiografia.\nDopo aver studiato Psicologia, compie molti viaggi in Ruanda, dove si unisce al Fronte Patriottico Ruandese (RPF) e supporta la causa Tutsi nel Genocidio ruandese. \nCombatte nella Prima guerra del Congo, mentre nella seconda sta dalla parte delle forze allineate ai Tutsi del Burundi, dell'Uganda, e della Ruanda.\nDiventato prima maggiore e poi colonnello, dal 2004 \u00e8 generale dell'esercito della Repubblica Democratica del Congo.\nDurante il Conflitto del Kivu, si distacca completamente dal governo nazionale ponendo le sue basi nel Kivu Nord, e stabilendo un'organizzazione politica chiamata Congresso nazionale per la difesa del popolo.\nIl 27 ottobre 2008 scoppia un nuovo conflitto, nonostante l'imposizione di 17000 uomini dell'esercito delle Nazioni Unite. Nkunda porta i suoi uomini nei pressi della citt\u00e0 di Goma, dichiarando di avere al suo seguito milizie Tutsi e aiuti della Ruanda. \nSia i soldati governativi sia i ribelli bruciano e razziano villaggi indiscriminatamente, secondo fonti dell'ONU, che ha dichiarato l'esistenza di un'effettiva \"crisi umanitaria di dimensioni catastrofiche\".\nAttualmente Nkunda \u00e8 indagato dalla Corte penale internazionale per crimini di guerra, ed \u00e8 stato accusato da Amnesty International di aver usufruito nei suoi attacchi anche di bambini soldato. Il 22 gennaio del 2009 \u00e8 stato sconfitto e arrestato da un attacco congiunto delle forze armate ruandesi e congolesi aventi come obiettivo la sconfitta dei ribelli tutsi (del CNDP) dell'est della Repubblica Democratica del Congo. Attualmente proprio il governo congolese sta chiedendo l'estradizione al Ruanda.\nCredenze religiose.\nNkunda afferma di essere un devoto cristiano pentecostale e cos\u00ec come la maggior parte delle sue truppe. Nel 2008 il documentario \"Blood Coltan\" circa i costi reali dei telefoni cellulari, Nkunda mostra con orgoglio la piastrina che egli indossa recitante \"Rebels for Christ\" (Ribelli per Cristo). Egli sostiene di essere un sacerdote Avventista del Settimo Giorno e che egli riceve aiuto e guida dai \"Ribelli per Cristo\" americani che visitano il Congo per diffondere il cristianesimo pentecostale. La Chiesa Avventista del Settimo Giorno nega ogni tipo di affiliazione di Nkunda, sia come membro di chiesa sia come pastore."}
{"id": "2056311", "revid": "30445", "url": "https://it.wikipedia.org/wiki?curid=2056311", "title": "Pont Ambroix", "text": ""}
{"id": "2056312", "revid": "73843", "url": "https://it.wikipedia.org/wiki?curid=2056312", "title": "Parco naturale Puez Odle", "text": ""}
{"id": "2056314", "revid": "1833487", "url": "https://it.wikipedia.org/wiki?curid=2056314", "title": "Zio Fester", "text": "Zio Fester (\"Uncle Fester\"), Fester Addams o Fester Frump, a seconda delle versioni, anche conosciuto come Zio Bubbone o Zio Ulcera nei doppiaggi italiani, \u00e8 un personaggio immaginario della famiglia Addams creato da Charles Addams il 18 gennaio 1941.\nNome.\nCharles Addams ha scelto il nome Fester perch\u00e9 corrispondente all'idea del \"cattivo ragazzo\". \"To fester\" in inglese significa \"corrompersi\" o \"guastarsi\". Nel doppiaggio italiano del film \"La famiglia Addams 2\" \u00e8 lo stesso Zio Fester a spiegare a Dementia che il proprio nome significa \"marciume\".\nNell'episodio \"Scooby Doo Incontra la Famiglia Addams\" della serie animata \"Speciale Scooby\" del 1972, Zio Fester viene chiamato Zio Bubbone, mentre nel primo doppiaggio italiano della serie animata del 1973, spin-off di \"Speciale Scooby\", Zio Fester \u00e8 stato tradotto in Zio Ulcera.\nNei paesi di lingua spagnola il personaggio \u00e8 conosciuto con i nomi di Lucas Addams, T\u00edo F\u00e9tido in Spagna o T\u00edo Lucas in Sudamerica.\nStoria.\nCharles Addams sosteneva che tra i tanti personaggi da lui disegnati, Zio Fester fosse come lui \"con qualche capello in pi\u00f9\", il suo alter ego. Zio Fester \u00e8 il personaggio che maggiormente appare nelle vignette di Charles Addams, sia nei canonici panni del membro della famiglia Addams, con il suo cappottone nero e gli occhi infossati e cerchiati di nero, sia in altre parti.\nFa la sua prima apparizione sul periodico \"The New Yorker\" in una vignetta del 18 gennaio 1941, nei panni del marito che accompagna la moglie e che chiede \"Uno andata e ritorno e uno solo andata per Ausable Chasm\" alla biglietteria della New York Central Station. In un'altra vignetta del 23 marzo 1946, appare indossando il suo classico cappotto nero, lo vediamo al cinema, unico spettatore divertito in mezzo a una massa di spettatori attoniti, mentre in una vignetta dello stesso anno lo si pu\u00f2 vedere con un soprabito e un cappello nero calato sugli occhi con un sacchetto di cemento sotto il braccio chiedere \"Un barile di Amontillado, per favore\" in un negozio di liquori, in una evidente citazione de \"Il barile di Amontillado\" di Edgar Allan Poe. Nel 1950 compare per la prima volta assieme agli altri componenti della famiglia Addams, sulla copertina della raccolta \"Monster Rally\" pubblicata da Simon &amp; Schuster, dove fa la sua prima comparsa quale membro della famiglia Addams anche la Nonna.\nIl personaggio di Fester \u00e8 stato particolarmente sfruttato nei primi due film de \"La famiglia Addams\", nei quali la trama ruotava intorno alla sua figura, e la sua personalit\u00e0 \u00e8 stata approfondita fino ad assumere toni tragicomici. In essi viene rivelato che Fester aveva abbandonato la magione degli Addams ben venticinque anni prima a seguito di un litigio col fratello Gomez ed era stato dato per disperso nel Triangolo delle Bermude; in realt\u00e0 un fulmine in testa gli aveva causato amnesia e viveva col nome di Gordon Craven, totalmente succube dell'acida madre adottiva Abigail.\nNel secondo film Fester, invidiando sinceramente la bella famiglia di Gomez, decide di porre rimedio alla sua condizione di cuore solitario: si butta cos\u00ec alla ricerca di una donna che lo ami, collezionando insuccessi e finendo poi truffato da una criminale senza scrupoli, mostrando un insospettabile lato umano. Da personaggio puramente comico Fester assume le caratteristiche di un \"mostro dal cuore tenero\", incompreso per il suo aspetto orrendo e continuamente sfruttato a causa della sua ingenuit\u00e0. Zio Fester trova infine una donna da amare: la tata del figlio del Cugino Itt, una donna calva di nome Dementia. \u00c8 amore a prima vista.\nNel musical del 2010 lo zio Fester dichiara di essere innamorato della Luna e alla fine della rappresentazione si allaccia a un razzo e si spara sul satellite, sul quale lo si vede atterrare in lontananza sollevando una nuvola di polvere.\nNel La famiglia Addams film in animazione CGI del 2019 Fester \u00e8 il fratello di Gomez e figlio di Nonna Addams, che per\u00f2 non vive con gli Addams nella loro casa, ma va a far loro visita in occasione del giorno in cui Pugsley deve eseguire la \"mazurca della sciabola\". Fester ha aiutato il fratello e la di lui moglie Morticia a fuggire dalla folla inferocita che voleva linciarli nel giorno del loro matrimonio, aiutandoli ad arrampicarsi su di una ripida collina. Nel film Fester \u00e8 un personaggio bislacco, inoffensivo, soggetto dei perfidi scherzi dei nipotini Mercoled\u00ec e Pugsley. Nel finale del film si innamora della perfida conduttrice di reality Margaux Needler.\nCaratteristiche.\nCharles Addams cos\u00ec descrive il personaggio nelle note di produzione della serie televisiva degli anni sessanta compilate nel 1963:\nNonostante avesse scelto il nome Fester perch\u00e9 facesse pensare a un \"cattivo ragazzo\", Charles Addams lo ha sempre rappresentato come un simpaticone, immerso nei suo passatempi un po' bislacchi. Nelle vignette non appare maldestro come invece lo rappresentano le serie o i film \"live action\".\nZio Fester si presenta completamente calvo, grasso, senza collo, ingoffato in un cappotto lungo dall'ampio colletto di pelliccia, con un pallore cadaverico e dai tondi occhi infossati. Nella serie televisiva del 1964 e nei cartoni animati parla con una caratteristica voce in falsetto, mantenuta nel doppiaggio italiano.\nNei due film diretti da Barry Sonnenfeld il suo volto si fa pi\u00f9 affilato, ma \u00e8 sempre ben riconoscibile. Nell'ultima serie televisiva, ritorna grasso, ma il suo colorito \u00e8 stranamente grigio. Nel film del 1991 \"La famiglia Addams\" (\"The Addams Family\") si vede Fester con un'inusitata chioma riccioluta, che si rade periodicamente a zero: questo porta a pensare che in realt\u00e0 non sia affatto calvo.\nZio Fester rappresenta, in molti episodi della serie televisiva degli anni sessanta, lo stereotipo del parente immaturo. \u00c8 il tipico scapolone che, non avendo una famiglia a cui badare, rimane uno spirito libero, un po' bambino, eccentrico e gioiosamente irresponsabile. \u00c8 continuamente impegnato in qualche stramba invenzione, sempre sorridente, vivace e dall'inesauribile energia. Questa caratteristica diventa spunto di numerose gag, prima tra tutti la sua famosa capacit\u00e0 peculiare di accendere una lampadina tenendola in bocca. Il suo carattere infantile lo rende ovviamente il beniamino dei nipotini Mercoled\u00ec e Pugsley, ma tutti in famiglia lo amano e lo rispettano. In particolare \u00e8 ammirato da Pugsley, con cui condivide la passione per gli esplosivi e per la \"mad science\".\nZio Fester \u00e8 un grande esperto di esplosivi e insegna ai nipoti tutto quello che sa in merito; non di rado la casa trema quando si diverte coi suoi \"passatempi\". I danni non lo preoccupano minimamente, dato che, pi\u00f9 ancora del resto dei suoi parenti, \u00e8 praticamente indistruttibile: oltre a sopravvivere a esplosioni in piena faccia senza neppure perdere il sorriso riesce a condurre elettricit\u00e0 e si diverte molto a farlo. Soffre di emicranie e si cura facendosi stringere la testa in una morsa, che sembra non provocargli alcun danno e anzi gli d\u00e0 sollievo. Ama fare lunghi \"bagni di luna\" notturni, il che spiega il suo colorito cereo. Nella serie del 1964 trova spesso una compagna di scorribande nella Nonna, sua coetanea, e combinano allegramente disastri assieme.\nParentela.\nNel corso degli anni la parentela di Fester all'interno della famiglia Addams \u00e8 cambiata, sebbene rimanga sempre zio di qualcuno. Nelle vignette Charles Addams non suggerisce quale sia la precisa relazione di parentela con gli altri membri della famiglia, solamente accenna alla possibilit\u00e0 che abbia una qualche consanguineit\u00e0 con Morticia a causa del comune incarnato pallido. Ma potrebbe anche non avere alcuna reale parentela con nessuno, essendo il termine \"zio\", nelle famiglie borghesi americane, utilizzato per designare davanti ai figli anche un amico di famiglia. Oppure potrebbe essere fratello o cognato della Nonna e quindi un prozio di Mercoled\u00ec e Pugsley.\nNella serie televisiva del 1964 \u00e8 lo zio di Morticia e come lei porta il cognome Frump. Nel film del 1991 viene presentato come il fratello maggiore di Gomez. Questo cambiamento delle origini del personaggio \u00e8 stato mantenuto nei seguenti due film e nella nuova serie, tanto che ormai \u00e8 pi\u00f9 conosciuto col nome di Fester Addams.\nIl suo antenato Long John Addams, nel 1699 dal matrimonio con Lady Penelope, ossia la piratessa Silvia la Sanguinaria, ha dato inizio alla ricchezza della famiglia. Inoltre come Gomez, anche il suo antenato aveva un fratello simile a lui, chiamato Ricciolo.\nInterpreti.\nJackie Coogan \u00e8 il primo interprete di Zio Fester nella serie televisiva del 1964-1966. Riprende la parte nel doppiaggio dell'episodio del 1972 \"Scooby-Doo incontra la famiglia Addams\", della serie televisiva \"Speciale Scooby\", e nella sua serie spin-off \"La famiglia Addams\" del 1973. Come il resto del cast della serie televisiva originale a eccezione di Blossom Rock, anche Coogan ricompare nel film per la televisione del 1977 \"Halloween con la famiglia Addams\" (\"Halloween with the New Addams Family\").\nIn italiano Jackie Coogan \u00e8 stato doppiato da: Enrico Luzi, nel secondo doppiaggio sia della serie televisiva del 1964-1966 che della serie animata del 1973; Gino Pagnani, nel primo doppiaggio della serie animata del 1973; Ettore Conti, nel doppiaggio del film per la televisione del 1977.\nStubby Kaye interpreta lo Zio Fester nello speciale televisivo del 1972 \"The Addams Family Fun-House\".\nChristopher Lloyd interpreta Zio Fester nei film \"La famiglia Addams\" (\"The Addams Family\", 1991) e \"La famiglia Addams 2\" (\"Addams Family Values\", 1993), venendo doppiato in italiano da Elio Pandolfi in entrambe le pellicole.\nNella versione originale della serie animata del 1992, lo Zio Fester \u00e8 doppiato da Rip Taylor, sostituito in italiano da Amborgio Colombo. Nel film per la televisione del 1998 \"La famiglia Addams si riunisce\" (\"Addams Family Reunion\"), il personaggio \u00e8 interpretato da Patrick Thomas, doppiato in italiano da Riccardo Peroni.\nNella serie televisiva \"La nuova famiglia Addams\" (\"The New Addams Family\", 1998-1999) \u00e8 interpretato da Michael Roberds, doppiato in italiano da Mino Caprio.\nNella prima edizione di Broadway del musical del 2010 \"The Addams Family\", Zio Fester \u00e8 impersonato da Kevin Chamberlin, mentre nell'edizione italiana dello stesso musical \u00e8 interpretato da Pierpaolo Lopatriello (2014) e Umberto Noto (2018 e 2019).\nNell'edizione originale del film in animazione CGI del 2019 \"La famiglia Addams\", la voce di Zio Fester \u00e8 di Nick Kroll, ridoppiato in italiano da Raoul Bova."}
{"id": "2056315", "revid": "1745361", "url": "https://it.wikipedia.org/wiki?curid=2056315", "title": "Ditti", "text": "Ditti () \u00e8 un personaggio della mitologia greca e un pescatore che divenne re dell'isola di Serifo.\nGenealogia.\nFiglio di Magnete e di una naiade e fratello di Polidette a cui gli successe sul trono.\nSecondo Giovanni Tzetzes invece era figlio di Poseidone e Cerebia.\nMitologia.\nDegno del suo nome (Ditti significa \"rete da pesca\"), mentre si trovava sulle spiagge di Serifo vide nell'acqua una cassa e la port\u00f2 a riva. Dentro la cassa trov\u00f2 Perseo e Danae e li port\u00f2 a casa con s\u00e9 decidendo di allevare il bambino."}
{"id": "2056316", "revid": "37401", "url": "https://it.wikipedia.org/wiki?curid=2056316", "title": "Me Plus One", "text": "Me Plus One \u00e8 un singolo del gruppo musicale britannico Kasabian, il quarto estratto dal loro secondo album in studio \"Empire\", pubblicato il 29 gennaio 2007.\n\u00c8 il primo brano della band cantato interamente da Sergio Pizzorno pubblicato come singolo.\nVideo musicale.\nIl video del brano, diretto da Scott Lyon e scritto dal regista insieme a Pizzorno, \u00e8 ispirato a della \"magia nera e voodoo\" vista durante un aftershow di un concerto dei Rolling Stones. \u00c8 inoltre presente un riferimento al dipinto \"Dali Skull\" di Philippe Halsman. La versione completa del video \u00e8 stata pubblicata sulla versione DVD del singolo, mentre su YouTube e il sito ufficiale della band ne \u00e8 stata pubblicata una censurata senza nudit\u00e0.\nTracce.\nTesti e musiche di Sergio Pizzorno."}
{"id": "2056317", "revid": "209263", "url": "https://it.wikipedia.org/wiki?curid=2056317", "title": "FIFA 1999", "text": ""}
{"id": "2056323", "revid": "110157", "url": "https://it.wikipedia.org/wiki?curid=2056323", "title": "Processed Beats", "text": "Processed Beats \u00e8 un singolo del gruppo musicale inglese Kasabian, il quarto estratto dal loro album di debutto omonimo, pubblicato l'11 ottobre 2004. Era stato inizialmente pubblicato in una versione demo il 10 novembre 2003.\nDopo la sua seconda pubblicazione il singolo arriv\u00f2 al diciassettesimo posto della classifica britannica. La canzone \u00e8 inoltre ascoltabile sul Demo Disc pubblicato con le prime PlayStation Portable.\nVideo musicale.\nNel video ufficiale, diretto da Jason Smith, i quattro membri della band si trovano in un'abitazione molto sporca e trascurata, popolata da topi e insetti. Successivamente si spostano in una foresta, dove continuano ad eseguire il brano.\nTracce.\nTesti di Sergio Pizzorno, musiche di Sergio Pizzorno e Christopher Karloff."}
{"id": "2056325", "revid": "129019", "url": "https://it.wikipedia.org/wiki?curid=2056325", "title": "Casa museo Salvador Dal\u00ec", "text": ""}
{"id": "2056328", "revid": "1437331", "url": "https://it.wikipedia.org/wiki?curid=2056328", "title": "Gradus ad Parnassum", "text": " \nIl Gradus ad Parnassum (\"Salita al Parnaso\", il monte residenza delle Muse) \u00e8 una raccolta di 100 esercizi pianistici di livello avanzato, che il compositore italiano Muzio Clementi compose a scopo didattico; egli credeva nell'efficacia dell'esempio e licenzi\u00f2 la prima pubblicazione dell'opera con un unico cenno didascalico: \u00abL'arte s'insegna con l'esempio\u00bb. L'intero titolo dell'opera, pubblicata a Londra in tre volumi rispettivamente nel 1817, nel 1819 e nel 1827, recita: \"Gradus ad Parnassum, or The Art of Playing on the Piano Forte, Exemplified in a Series of Exercises in the Strict and in the Free Style\" (Gradus ad Parnassum, o l'arte di suonare il pianoforte, esemplificato in una serie degli esercizi negli stili rigoroso e libero), op. 44.\nSebbene questi studi siano oggi uno dei capisaldi nello studio del pianoforte ed abbiano uno scopo principalmente didattico, sono scritti in una forma decisamente innovativa per quanto riguarda la tecnica tastieristica, che far\u00e0 da preambolo agli studi da concerto, un tipo di composizione che sar\u00e0 sviluppato da Fryderyk Chopin, Franz Liszt e Robert Schumann, mentre Debussy citer\u00e0 la raccolta nel primo brano del Children's Corner."}
{"id": "2056330", "revid": "767487", "url": "https://it.wikipedia.org/wiki?curid=2056330", "title": "This Is Boston, Not L.A.", "text": "This Is Boston, Not L.A. \u00e8 una compilation hardcore punk pubblicata nel 1982.\nLa compilation non \u00e8 stata pensata per \"insultare\" Los Angeles ma per incoraggiare altri artisti della scena di Boston a seguire le orme delle band di questa citt\u00e0, non di altre come quella californiana."}
{"id": "2056333", "revid": "712828", "url": "https://it.wikipedia.org/wiki?curid=2056333", "title": "Rock (Black Lagoon)", "text": ""}
{"id": "2056334", "revid": "74801", "url": "https://it.wikipedia.org/wiki?curid=2056334", "title": "Philip Jourdain", "text": "Nato presso il vicariato di Ashbourne nel Derbyshire, figlio del vicario Francis Jourdain e della moglie Emily, nata Clay.\nTra i suoi numerosi fratelli spicca la sorella maggiore Eleanor Frances Jourdain, una delle persone che nel 1901 asser\u00ec di aver avuto una visione di Maria Antonietta e che in seguito scrisse il libro\"The Ghost of Petit Trianon\", un'altra sorella, Margaret Jourdain (1876-1951), era un'esperta di arredamento e uno dei fratelli, Francis Charles Robert Jourdain (1865-1940), un celebre ornitologo.\nDopo gli studi effettuati presso il Cheltenham College, Jourdain studi\u00f2 matematica presso il Trinity College a Cambridge dove segu\u00ec i primi corsi di logica tenuti da Bertrand Russell. Si specializz\u00f2 nella teoria degli insiemi e in logica.\nNell'attivit\u00e0 di ricerca si dedic\u00f2 al tentativo di provare l'assioma della scelta introdotto nel 1904. Di rilievo fu la sua attivit\u00e0 di storico della matematica che lo port\u00f2 ad intrattenere un fitto rapporto epistolare con Georg Cantor (1845-1918) di cui pubblic\u00f2 la traduzione in inglese di alcuni scritti e con Gottlob Frege (1848-1925) un logico tedesco poco noto fino a quel momento del quale tradusse le opere. Nel 1916 pubblic\u00f2 una riedizione de \"The Laws of Thought\" di George Boole.\nQueste opere furono pubblicate da una casa editrice scientifica statunitense, la Open Court Publishing Company di cui Jourdain divenne l'editore britannico e per la quale cur\u00f2 la traduzione e pubblicazione di scritti di diversi autori tedeschi fra i quali il fisico Ernst Mach, scrisse inoltre numerosi articoli dedicati a diversi aspetti della storia della matematica.\nLe sue opere pi\u00f9 note, non pubblicate con la Open Court Publishing Company, furono \"The Nature of Mathematics\" (1912 con una riedizione nel 1919) e \"The Philosophy of Mr. Bertrand Russell\" (1918). Pubblic\u00f2 anche alcuni scritti satirici e in versi.\nIl 26 giugno 1915 spos\u00f2 Laura Cross che assunse le funzioni di segretaria, la coppia non ebbe figli. Sofferente fin dall'infanzia di un disturbo degenerativo del sistema nervoso chiamato atassia di Friedreich Jourdain mor\u00ec il 1\u00ba ottobre del 1919 in seguito ad una paralisi improvvisa."}
{"id": "2056335", "revid": "599013", "url": "https://it.wikipedia.org/wiki?curid=2056335", "title": "Cutt Off", "text": "Cutt Off \u00e8 un singolo del gruppo musicale britannico Kasabian, il quinto estratto dal loro album di debutto \"Kasabian\", pubblicato il 3 gennaio 2005.\nDopo la sua pubblicazione \u00e8 entrato subito nella Official Singles Chart all'ottavo posto, diventando cos\u00ec il singolo dei Kasabian con il miglior posizionamento ottenuto nel Regno Unito (successivamente \"Fire\" arriver\u00e0 al terzo posto).\nVideo musicale.\nIl video del brano mostra uno squalo gigantesco che, girando per una citt\u00e0, incute panico e terrore nella gente, che scappa inutilmente dalla bestia. Curiosamente, lo squalo non attacca per\u00f2 i membri della band, che rimangono quasi impassibili davanti al macello.\nLa versione usata in questo video \u00e8 quella realizzata per il singolo, che \u00e8 leggermente diversa da quella dell'album, con l'aggiunta di alcuni riff di chitarra e un diverso bridge.\nTracce.\nTesti di Sergio Pizzorno, musiche di Sergio Pizzorno e Christopher Karloff."}
{"id": "2056337", "revid": "1402222", "url": "https://it.wikipedia.org/wiki?curid=2056337", "title": "C\u0103t\u0103lin Zamfir", "text": " \u00c8 stato ministro del lavoro e della protezione sociale nel secondo governo Petre Roman dal 28 giugno 1990 al 30 aprile 1991.\nBiografia.\nLaureato nel 1962 all'Universit\u00e0 di Bucarest in Filosofia e nel 1970 prese il dottorato in Sociologia sempre all'Universit\u00e0 di Bucarest dove oggi ne \u00e8 decano alla \"Facolt\u00e0 di Sociologia ed Assistenza Sociale\". Capo del \"Consiglio Nazionale per la Ricerca Scientifica Universitaria\" e capo editore delle riviste \"Qualit\u00e0 della vita:rivista di politica sociale\" (\"Calitatea vie\u0163ii.Revist\u0103 de politici sociale\"), \"Sociologia rumena\" (\"Sociologia rom\u00e2neasc\u0103\") e \"Rivista di Ricerca Sociale\" (\"Revista de cercetari sociale\"). Ha anche partecipato per il governo rumeno come esperto e consulente per le politiche sociali oltre ad essere stato proprio \"Ministro del Lavoro e Protezione Sociale\" nel secondo governo Petre Roman (28 giugno 1990 al 30 aprile 1991).\nAutore di numerose pubblicazioni apparse su importanti giornali scientifici ha scritto anche dei libri che vertono sulla sociologia, politiche sociali verso i poveri, le politiche nei confronti dei zingari rom, e politiche sociali per i bambini.\nOggi \u00e8 membro dell'Accademia Rumena come direttore dell'\"Istituto per la qualit\u00e0 della vita\"."}
{"id": "2056340", "revid": "339392", "url": "https://it.wikipedia.org/wiki?curid=2056340", "title": "\u039b", "text": ""}
{"id": "2056345", "revid": "648716", "url": "https://it.wikipedia.org/wiki?curid=2056345", "title": "Nick Price", "text": "Ha ottenuto tre vittorie nei tornei Major, imponendosi nel PGA Championship nel 1992 e 1994 e nel British Open nel 1994. Possiede la doppia cittadinanza del Regno Unito e dello Zimbabwe.\nBiografia.\nPrice \u00e8 nato a Durban in Sudafrica da genitori britannici, padre inglese e madre gallese. Crebbe in Rhodesia (l'odierno Zimbabwe), dove frequent\u00f2 la Prince Edward School nella capitale Salisbury (oggi Harare), capitanando la squadra di golf. Dopo la scuola serv\u00ec nell'aeronautica rhodesiana durante la guerra civile in Rhodesia. \nCarriera.\nInizi\u00f2 la carriera professionistica nel 1977 nel South African Tour, successivamente si trasfer\u00ec all'European Tour e al PGA Tour nel 1983.\nVinse la classifica dei premi ottenuti in una stagione del PGA Tour nel 1993 e 1994.\nComplessivamente in carriera realizz\u00f2 la vittoria in 43 tornei.\nNel 2003 venne introdotto nella World Golf Hall of Fame."}
{"id": "2056351", "revid": "125347464", "url": "https://it.wikipedia.org/wiki?curid=2056351", "title": "Teresa di Entenza", "text": "Origine.\nCome ci viene confermato dal testamento del padre, Teresa era figlia di Gombaldo di Entenza, barone di Entenza (la baronia di Entenza comprendeva una parte di territorio situato tra l'Aragona ed il Sobrarbe) e signore d'Alcolea e di Chiva e dell'erede della contea di Urgell, la baronessa di Antill\u00f3n, Constanza di Antill\u00f3n, che come ci conferma il contratto di matrimonio di Teresa era nipote del defunto conte di Urgell, Ermengol X (Gombaldi d\u00b4Enten\u00e7a et Constancie uxoris eiusdem, nepotemque Ermengaudi quondam comitis Urgellensis), che come ci conferma la \"Historia de los condes de Urgel, Volume 9\" era figlia di Sancho d'Antillon e di Eleonora d'Urgell, a sua volta figlia del conte \u00c1lvaro I d'Urgell e sorellastra dell'ultimo conte della casa di Urgell, Ermengol X, (1260-luglio 1314).\n&lt;br&gt;Gombaldo di Entenza era figlio di Bernat Guillem I d\u2019Enten\u00e7a e della moglie di cui non si conoscono n\u00e9 il nome n\u00e9 gli ascendenti.\nBiografia.\nSuo padre, Gombaldo, nel settembre 1304, fece testamento (documento n\u00b0 10 del \"cartulari Xestalgar\"), lasciando Teresa sua erede universale e molto probabilmente mor\u00ec qualche mese dopo, e Teresa divenne baronessa di Entenza e signora d'Alcolea e di Chiva.\nVerso il 1310, mor\u00ec anche la madre, Costanza e Teresa divenne baronessa di Antill\u00f3n, dal 1310 circa, ed erede della contea di Urgel e della viscontea di \u00c1ger. \nIl 10 luglio del 1314, il suo prozio, conte di Urgell, e visconte d'\u00c0ger, Ermengol X redasse un testamento in cui predispose una rendita per la moglie, Faydite, e lasci\u00f2 la contea di Urgell e la viscontea di Ager, a Teresa, nipote della sua sorellastra Eleonora, che si impegnava a sposare il figlio secondogenito del re della corona d'Aragona, Giacomo II, Alfonso.\nErmengol X mor\u00ec nel luglio del 1314, con una dote di 100.000 soldi e Teresa come previsto dal suo testamento divenne contessa di Urgel e viscontessa di \u00c0ger.\n&lt;br&gt;Secondo il documento n\u00b0 40 del \"Documentaci\u00f3 medieval de les baronies de Bunyol, Xiva i Xestalgar (1238-1344)\" il re Giacomo II, in quanto tutore di Teresa, nel dicembre 1313, aveva ordinato la restituzione di Terreni della signoria di Chiva.\nIl 10 novembre 1314, a Lerida, fu celebrato il matrimonio tra Teresa e il Alfonso, figlio secondogenito del re della corona di Aragona, Giacomo II e di Bianca di Napoli; il matrimonio \u00e8 ricordato nel capitolo XXXVIII Cronaca piniatense, dove Teresa \u00e8 definita la figlia di Gombaldo e nipote del conte Emengol X.\n&lt;br&gt;Il contratto di matrimonio \u00e8 datato 11 novembre 1314.\nCon questo matrimonio, la contea rimase vincolata alla corona di Aragona, in quanto il primogenito di Giacomo, nel 1319, rinunci\u00f2 al trono e si ritir\u00f2 in monastero, entrando nell'ordine degli Ospitalieri di San Giovanni di Gerusalemme, del quale successivamente divenne gran maestro. Il marito di Teresa, Alfonso, divenne l'erede della corona. In quello stesso anno nacque un figlio maschio Pietro, il futuro Pietro IV.\nNel 1323, Teresa accompagn\u00f2 l'infante Alfonso nella campagna militare per la conquista della Sardegna, dove all'assedio di Iglesias, alcune sue damigelle morirono a causa della febbre ed il marito si ammal\u00f2.\n&lt;br&gt;Dopo il loro ritorno a Barcellona, Teresa ed il marito dovettero contrastare, con l'aiuto della suocera, Elisenda di Moncada, le ambizioni del giovane fratello di Alfonso, Pietro, Conte di Ribagorza e di Emp\u00faries, che avrebbe voluto essere designato erede di Giacomo II.\nTeresa il 23 ottobre 1327, a Saragozza, Teresa redasse il suo testamento, come riportato nel documento n\u00b0 14 del \"cartulari Xestalgar\", in cui ricordava tutti i suoi familiari ancora in vita, incluso il fratellastro, Guglielmo.\nLa Chronique de Ramon Muntaner. Tome 2, descrive le qualit\u00e0 di Teresa e ne riporta la morte, all'ultimo marted\u00ec di quello stesso mese di ottobre e, il giorno successivo, fu inumata in quella stessa citt\u00e0, nel convento dei francescani\nMoglie e madre di re, Teresa non riusc\u00ec per\u00f2 a salire al trono, perch\u00e9 mor\u00ec cinque giorni prima che il marito fosse incoronato re di Aragona.\nSuo figlio Pietro le fece costruire una bellissima tomba, opera di Pietro de Moragues, che scomparve dal convento. \nLe lettere inviate da Teresa al re Giacomo II durante la campagna di Sardegna sono conservate, a dimostrazione della sua intelligenza e capacit\u00e0 di osservazione. \nDiscendenza.\nTeresa e Alfonso ebbero sette figli::"}
{"id": "2056352", "revid": "767487", "url": "https://it.wikipedia.org/wiki?curid=2056352", "title": "Pietra di Vang", "text": "La Pietra di Vang \u00e8 una pietra runica datata ai primi anni dell'XI secolo d.C. sita in Vang, contea di Innlandet, Norvegia. Questa pietra era originariamente situata all'esterno della stavkirke di Vang, ma nel 1844 il luogo di culto fu smantellato e trasferito a Krummh\u00fcbel, Germania, e la pietra fu spostata all'esterno della chiesa di Vang, ove tuttora \u00e8 visitabile.\nIl monolito fu realizzato utilizzando una lastra di ardesia irregolare alta circa 2,15 metri, larga fino a 1,25 metri e spessa 8-13 centimetri. Le incisioni artistiche presenti nella parte frontale della pietra appartengono allo stile Ringerikee raffigurano nastri, foglie e un leone. Alcuni pensano che il monolito facesse parte di un portale in pietra, ma non tutti sono d'accordo con questa interpretazione. L'iscrizione runica presente rivela il suo scopo commemorativo."}
{"id": "2056357", "revid": "834", "url": "https://it.wikipedia.org/wiki?curid=2056357", "title": "Circus (Britney Spears)", "text": ""}
{"id": "2056358", "revid": "767487", "url": "https://it.wikipedia.org/wiki?curid=2056358", "title": "Delitti e profumi", "text": "Delitti e profumi \u00e8 un film del 1988 diretto da Vittorio De Sisti.\nTrama.\nEddy, che lavora come addetto alla sicurezza in un grande magazzino, \u00e8 fidanzato con Barbara, commessa nello stesso negozio; dopo aver ricevuto un profumo in regalo da un misterioso ammiratore, Barbara prende fuoco subito dopo essere passata sotto ad una luce al neon, davanti agli occhi di Eddy. Volendo scoprire la verit\u00e0 sulla morte di Barbara, Eddy decide di condurre un'indagine parallela a quella del vice commissario Turroni; la morte di una prostituta di nome Porzia in circostanze simili, porta Eddy a scoprire che la causa delle morti \u00e8 il profumo, che contiene una sostanza altamente infiammabile, e decide di cercare un nesso tra le due donne, che trova in due pezzi di una foto con dedica di Patty Pravo che entrambe possedevano.\nEddy scopre che la dedica \u00e8 stata fatta a Stella Marina nell'estate del 1971; recatosi sul posto, il detective viene a sapere che durante quel concerto di Patty Pravo quattro bambine entrarono di nascosto nel locale e furono riprese da Suor Melania, che gestiva la colonia del luogo; e che dopo quell'estate si chiuse in un convento in cima ad una montagna. Eddy, fingendosi un frate confessore, riesce ad incontrare la suora ed a scoprire che 3 delle 4 bambine erano Barbara, Porzia e Maria Rita, detta Mariri, e facevano parte della colonia, mentre della quarta la suora non sa il nome perch\u00e9 era una bambina del luogo. Purtroppo, proprio durante quell'estate, la quarta bambina cadde in acqua finendo sfigurata da un potente solvente che una barca aveva perso.\nEddy ricorda di aver visto sull'agenda di Barbara il nome di Mariri proprio sulla data di quel giorno col nome di una chiesa vicino, e capisce che dopo Barbara e Porzia, toccher\u00e0 anche a Maria Rita fare la stessa fine. Riesce ad arrivare in chiesa giusto in tempo per evitare che la ragazza prenda fuoco il giorno del suo matrimonio; Mariri rivela a Eddy che la quarta ragazza, che si chiama Pamela, non \u00e8 caduta da sola in acqua, ma furono loro tre a farla cadere. Per Eddy ora \u00e8 tutto chiaro, c'\u00e8 lei dietro le morti di Barbara e Porzia. Grazie ad una foto datagli da Mariri, Eddy ricorre all'aiuto di Yoko, che lavora anche lei nel grande magazzino gestendo un programma informatico sulla cura del viso, e riesce a scoprire che volto ha ora Pamela. Dopo aver fornito a Turroni, che lo spia fin dall'inizio, una falsa pista, Eddy affronta Pamela, che ora si fa chiamare Ambra ed \u00e8 la produttrice del profumo incriminato. Ambra tenta di far fuori pure Eddy usando il suo letale profumo, ma dopo un inseguimento muore per un incidente automobilistico.\nProduzione.\nIl \"beauty center\" dove Eddy incontra ed affronta Pamela \u00e8, in realt\u00e0 il Palazzo dell'Emiciclo, sito nella Villa Comunale di L'Aquila, attuale sede del Consiglio Regionale della Regione Abruzzo. Il grande magazzino dove vengono girate le scene iniziali \u00e8 il centro commerciale \"La Corte\" a Padova (zona Mortise).\nNel flashback del concerto di Patty Pravo, la cantante \u00e8 interpretata da una giovane Alba Parietti."}
{"id": "2056359", "revid": "547992", "url": "https://it.wikipedia.org/wiki?curid=2056359", "title": "Sweet Valley High", "text": "Sweet Valley High \u00e8 una serie televisiva statunitense basata sulla serie di romanzi omonimi realizzati da Francine Pascal. La serie \u00e8 andata in onda dal 5 settembre 1994 al 14 ottobre 1997, ed \u00e8 stata prodotta e distribuita dalla Saban Entertainment. Dopo essere state realizzate tre stagioni (andate in onda principalmente sui canali Fox), la serie \u00e8 stata spostata sul canale UPN per la sua quarta stagione, ed infine \u00e8 stata cancellata per bassi ascolti.\nIn Italia la serie \u00e8 stata trasmessa da Italia 1 nella seconda met\u00e0 degli anni novanta ed \u00e8 stata in seguito replicata sui canali: Fox Kids e Italia Teen Television per il satellite, e Frisbee per il digitale terrestre.\nTrama.\nLa storia della serie ruota intorno alle vite di Elizabeth e Jessica Wakefield, due bellissime gemelle bionde che abitano nell'immaginaria Sweet Valley in California, ed a quelle dei loro amici. Elizabeth \u00e8 una ragazza responsabile ed altruista, mentre sua sorella Jessica \u00e8 ambiziosa e calcolatrice, e non si ferma davanti a nulla per ottenere ci\u00f2 che vuole.\nColonna sonora.\nNel 1995, \u00e8 stato pubblicato un CD contenente la colonna sonora della serie, in cui sono incluse varie canzoni realizzate per la serie, e la sigla di apertura in una versione pi\u00f9 lunga rispetto a quella utilizzata per la trasmissione"}
{"id": "2056371", "revid": "19898106", "url": "https://it.wikipedia.org/wiki?curid=2056371", "title": "Torrente Vobbia", "text": ""}
{"id": "2056372", "revid": "339392", "url": "https://it.wikipedia.org/wiki?curid=2056372", "title": "Conte di Urgell", "text": ""}
{"id": "2056374", "revid": "106908", "url": "https://it.wikipedia.org/wiki?curid=2056374", "title": "Horwendill", "text": " \nAppare nel \"Chronicon Lethrense\" e nel \"Gesta Danorum\" di Saxo Grammaticus.\nChronicon Lethrense.\nIl \"Chronicon Lethrense\" (e l'incluso \"Annales Lundenses\") dice che il re danese Rorik Slengeborre pose Horwendill (che chiama Orwendel) e Feng come reggenti del Jutland, dando la figlia a Horwendill come ricompensa per il suo ottimo servizio. Horwendill e la moglie ebbero un figlio di nome \"Amblothe\" (Amleto). Il geloso Feng uccise Horwendill prendendone la moglie.\nGesta Danorum.\nSaxo Grammaticus ha una visione leggermente diversa della storia. Saxo dice che Horvendill e Feng erano i figli del re dello Jutland Gervendill, e gli successero nel ruolo. Al ritorno da una spedizione vichinga in cui aveva ucciso Koll, re di Norvegia, Horvendill spos\u00f2 Gerutha, figlia del re danese R\u00f8rik Slyngebond, che gli diede un figlio di nome Amleto. Ma Feng, pazzo di gelosia, uccise Horvendill convincendo Gerutha a sposarlo, dicendole che il marito la odiava.\nNella letteratura.\nHorwendill \u00e8 l'eroe del romanzo storico di James Branch Cabell intitolato \"Hamlet Had an Uncle\". Il suo nome indica probabilmente che appartiene agli Horvendile descritti da Cabell nel \"The Biography of Manuel\"."}
{"id": "2056378", "revid": "124893729", "url": "https://it.wikipedia.org/wiki?curid=2056378", "title": "10 stupende storie d'amore", "text": "Dieci stupende storie d'amore \u00e8 il quattordicesimo album di Gigi Finizio del 1990"}
{"id": "2056380", "revid": "23885", "url": "https://it.wikipedia.org/wiki?curid=2056380", "title": "Izquierda Unida (Spagna)", "text": ""}
{"id": "2056386", "revid": "1718925", "url": "https://it.wikipedia.org/wiki?curid=2056386", "title": "Michela Marzano", "text": "Biografia.\nHa studiato all'Universit\u00e0 di Pisa e alla Scuola normale superiore. Dopo aver conseguito il perfezionamento in filosofia alla Scuola Normale Superiore di Pisa ed in Bioetica alla Universit\u00e0 degli Studi di Roma \"La Sapienza\"\u00e8 diventata docente all', dove insegna tuttora. Ha diretto il Dipartimento di scienze sociali della Sorbona, prima di diventare deputata per il Partito Democratico. Autrice di numerosi saggi e articoli di filosofia morale e politica, ha curato il \"Dictionnaire du corps\" (PUF, 2007).\nSi occupa di filosofia morale e politica e, in particolar modo, del posto che occupa al giorno d'oggi l'essere umano, in quanto essere carnale. L'analisi della fragilit\u00e0 della condizione umana rappresenta il punto di partenza delle sue ricerche e delle sue riflessioni filosofiche.\nNel 2014 vince il premio letterario Bancarella con il volume \"L'amore \u00e8 tutto. \u00c8 tutto ci\u00f2 che so dell'amore\" edito da UTET.\nAttivit\u00e0 politica.\nAlle elezioni politiche italiane del 2013 viene eletta alla Camera dei deputati, nella circoscrizione Lombardia 1, nelle liste del Partito Democratico.\nIl 4 maggio 2015 in dissenso dal proprio gruppo non vota l\"'Italicum\", la nuova legge elettorale approvata dalla Camera dei Deputati.\nIl 24 febbraio 2016 dichiara che, in caso la legge sulle unioni civili passi privata della possibilit\u00e0 di adozione del figlio del partner di coppie omosessuali, uscir\u00e0 dal PD. Il 12 maggio 2016 abbandona definitivamente il PD in polemica per la suddetta questione, passando quindi al Gruppo misto ma continuando a sostenere la maggioranza.\nIl 21 settembre 2017 aderisce come indipendente alla componente del Gruppo misto \"Partito Socialista Italiano (PSI)-Liberali per l'Italia (PLI)-Indipendenti\".\nAd ottobre vota a favore della legge Rosato, nuova legge elettorale, ma non vota la fiducia.\nNon \u00e8 ricandidata alle elezioni del 2018.\nDopo il parlamento.\nIn seguito alla non ricandidatura, Michela Marzano ritorna all'attivit\u00e0 accademica. Dal 2019 \u00e8 editorialista del quotidiano \"la Repubblica\"; a partire dal 2020 scrive anche su \"La Stampa\"."}
{"id": "2056387", "revid": "110157", "url": "https://it.wikipedia.org/wiki?curid=2056387", "title": "Circondario di L\u00fcchow-Dannenberg", "text": "Il circondario di L\u00fcchow-Dannenberg (targa DAN) \u00e8 un circondario (\"Landkreis\") della Bassa Sassonia, in Germania.\nComprende 4 citt\u00e0, 23 comuni e 2 territori extracomunali.\nCapoluogo e centro maggiore \u00e8 L\u00fcchow (Wendland).\nSuddivisione amministrativa.\nIl circondario di L\u00fcchow-Dannenberg \u00e8 suddiviso in 3 comunit\u00e0 amministrative (\"Samtgemeinde\"), che raggruppano complessivamente 2 citt\u00e0 e 17 comuni."}
{"id": "2056394", "revid": "19898375", "url": "https://it.wikipedia.org/wiki?curid=2056394", "title": "Aprilia RSV 500", "text": ""}
{"id": "2056396", "revid": "65752465", "url": "https://it.wikipedia.org/wiki?curid=2056396", "title": "Artroscopia temporomandibolare", "text": "L'artroscopia temporo-mandibolare \u00e8 un mezzo di diagnosi e terapia utilizzato per i disturbi e i dolori dell'articolazione temporo-mandibolare.\nStrumentazione.\nL'artroscopia viene svolta attraverso l'utilizzo di una telecamera miniaturizzata il cui calibro \u00e8 paragonabile ad un ago da prelievo, in modo tale da non lasciare alcuna cicatrice sul viso.\nProcedura.\nOggi viene eseguita in anestesia generale, in modo da poter rilassare completamente il paziente.\nAttraverso il suo impiego \u00e8 possibile risolvere dubbi diagnostici e contemporaneamente sbloccare la mandibola, sostituire il liquido sinoviale danneggiato presente all'interno dell'articolazione, eliminare l'effetto ventosa responsabile di molti blocchi articolari, liberare dalle membrane e \"ripulire\" la cavit\u00e0 articolare.\nLa tecnica da sola non \u00e8 in grado di risolvere tutti i disturbi articolari, in quanto risulta necessario un inquadramento diagnostico completo del paziente e la terapia \u00e8 multifattoriale.\nApplicazione in Italia.\nAttualmente, in Italia, questa pratica non \u00e8 molto diffusa per i costi dell'attrezzatura e per il training chirurgico specifico."}
{"id": "2056397", "revid": "23797", "url": "https://it.wikipedia.org/wiki?curid=2056397", "title": "Part\u00eeya Karker\u00e9n Kurd\u00eestan", "text": ""}
{"id": "2056401", "revid": "1451528", "url": "https://it.wikipedia.org/wiki?curid=2056401", "title": "Muhammad Zaydan", "text": "Mor\u00ec in circostanze misteriose nel carcere di prigionia statunitense nell'aeroporto di Baghdad dove era stato recluso [senza accuse]. Era ricercato dal 1985 per il sequestro della nave italiana Achille Lauro e l\u2019assassinio dell\u2019ebreo disabile Leon Klinghoffer.\nSposato a Reem Abul Abbas da cui ebbe un figlio.\nImpegno politico.\nNel 1968 Ab\u016b \u02bfAbb\u0101s divenne membro del gruppo PFLP-GC di Ahmed Jibril. Nel 1977, in occasione di gravi disaccordi sorti tra il FPLP-GC e l'OLP ed altre fazioni palestinesi con base in Libano, Ab\u016b \u02bfAbb\u0101s - che si opponeva al coinvolgimento della Siria nella guerra civile in corso in Libano, lasci\u00f2 il FPLP-GC e fond\u00f2 il FLP con Tal'at Ya'qub. Successivamente questo gruppo si divise in tre fazioni separate (che in seguito tornarono a fondersi). La fazione guidata da Ab\u016b \u02bfAbb\u0101s, che era la maggiore, spost\u00f2 il suo quartier generale in Tunisia.\nNonostante le divergenze con Yasser Arafat, Ab\u016b \u02bfAbb\u0101s e il suo gruppo continuarono nel corso degli anni a restare sotto l'ombrello dell'OLP. Per questo motivo l'attacco di un commando del FLP a una spiaggia israeliana il 30 maggio 1990 offr\u00ec al governo degli Stati Uniti il pretesto per interrompere i dialoghi diretti con l'OLP.\nCoinvolgimento con il terrorismo.\nFin dalla sua fondazione nel 1977 il FLP di Ab\u016b \u02bfAbb\u0101s fece parte dell'OLP e ricevette supporto sia da quest'ultimo sia dal movimento al-Fath di Arafat. Diversamente dalla politica adottata dal FPLP, il gruppo di Ab\u016b \u02bfAbb\u0101s appoggi\u00f2 l'idea di negoziati tra Palestinesi e israeliani. In questo quadro, Ab\u016b \u02bfAbb\u0101s fu eletto membro del comitato esecutivo dell'OLP nel 1984 e rappresent\u00f2 il Consiglio Nazionale Palestinese (il parlamento in esilio palestinese) nel 1989 durante i negoziati di pace allora in corso con Israele.\nPer via del suo sostegno ai negoziati, negli anni novanta le autorit\u00e0 israeliane consentirono ad Ab\u016b \u02bfAbb\u0101s libert\u00e0 di movimento nella Striscia di Gaza, sebbene fosse da esse ricercato con l'accusa di aver organizzato attacchi terroristici contro civili tra gli anni settanta e gli novanta. Durante uno di tali attacchi, occorso il 22 aprile 1979 a Nahariya (Israele), rimasero uccisi quattro cittadini israeliani e due dei quattro componenti del commando palestinese.\nIl dirottamento dell'Achille Lauro.\nAb\u016b \u02bfAbb\u0101s divenne noto al pubblico internazionale nell'ottobre del 1985, quando fu accusato di aver organizzato il dirottamento della nave da crociera italiana Achille Lauro e del sequestro del suo equipaggio e dei suoi passeggeri, condotto da un commando di aderenti al FLP. Nel corso dell'azione terroristica fu assassinato il cittadino statunitense disabile Leon Klinghoffer, che era a bordo della nave e il cui corpo venne gettato in mare: i quattro esecutori materiali del dirottamento furono indotti a cessare l'operazione a Porto Said dall'intervento diretto di Ab\u016b \u02bfAbb\u0101s (sul quale sarebbe personalmente intervenuto Yasser Arafat che, su richiesta del Governo italiano, lo avrebbe convinto a recarsi sul posto a convincere via radio i dirottatori, dietro promessa di salvacondotto da concedere agli assalitori della nave). Sulla base di documentazione statunitense e israeliana, la magistratura italiana in seguito ritenne provata la responsabilit\u00e0 di Ab\u016b \u02bfAbb\u0101s nell'organizzazione del dirottamento, condannandolo all'ergastolo in contumacia.\nLa crisi USA-Italia.\nSubito dopo la liberazione dell'Achille Lauro, i quattro dirottatori, accompagnati da Ab\u016b \u02bfAbb\u0101s, presero posto a bordo di un aereo civile egiziano dell'Egypt Air che avrebbe dovuto condurli al sicuro in Tunisia. Il 10 ottobre 1985, tuttavia, l'aereo fu dirottato da velivoli militari statunitensi e costretto ad atterrare nella base NATO di Sigonella (CT). Una volta a terra, l'aereo fu circondato dai militari dell'Aeronautica Militare italiana. Poco dopo, non annunciato, atterr\u00f2 un velivolo statunitense dal quale sbarc\u00f2 un folto gruppo di militari della Delta Force, che circondarono i militari italiani che erano a guardia dell'aereo egiziano, pretendendo la consegna immediata dei quattro dirottatori e di Ab\u016b \u02bfAbb\u0101s. Gli uomini della Delta Force furono quindi a loro volta circondati dai Carabinieri, che minacciarono di far intervenire ulteriori rinforzi italiani.\nMentre gli schieramenti concentrici di militari restavano reciprocamente sotto la minaccia delle altrui armi, nel cuore della notte si susseguirono messaggi frenetici tra le cancellerie di Roma e Washington, fino a quando, durante uno scambio telefonico, il Presidente del Consiglio italiano Bettino Craxi impose al Presidente degli Stati Uniti Ronald Reagan il proprio punto di vista, spiegando che gli autori di un reato commesso su una nave italiana non potevano soltanto \"transitare\" sul territorio italiano per essere condotti altrove. La base di Sigonella era territorio italiano, per cui i cinque passeggeri dell'aereo egiziano sarebbero stati presi in carico dalle autorit\u00e0 italiane e giudicati in Italia. Dopo tale contatto la Delta Force abbandon\u00f2 Sigonella e Ab\u016b \u02bfAbb\u0101s ed i quattro militanti del FLP furono presi in consegna dai militari italiani.\nSe gli Stati Uniti ritenevano Ab\u016b \u02bfAbb\u0101s capo ed organizzatore degli esecutori materiali del sequestro dell'Achille Lauro e dell'omicidio del loro cittadino, il governo italiano lo riteneva invece un mediatore efficace (ruolo svolto dalla torre di controllo di Porto Said), tanto pi\u00f9 che egli deteneva un passaporto diplomatico tunisino. Tale differenza di posizioni venne alla luce quando, fatto decollare nuovamente l'aereo egiziano per Roma, i quattro dirottatori furono presi in custodia all'arrivo dalla polizia italiana, mentre Ab\u016b \u02bfAbb\u0101s - dopo ore concitate in cui la sua locazione fisica fu occultata tanto a possibili colpi di mano da parte di agenti segreti stranieri, quanto alla magistratura italiana inquirente - il 12 ottobre 1985 il leader del FLP fu imbarcato su un volo di linea jugoslavo che lo port\u00f2 libero fuori dal territorio italiano.\nA tali eventi fece seguito una ripresa delle polemiche politiche e diplomatiche legate al caso (anche con ricadute sulla maggioranza di governo italiana, per la posizione assunta dal ministro Giovanni Spadolini). Tra il 18 giugno ed il 10 luglio 1986 Ab\u016b \u02bfAbb\u0101s fu processato in contumacia da un tribunale italiano che lo condann\u00f2 all'ergastolo quale organizzatore del sequestro della nave italiana, condanna poi confermata in secondo grado.\nRifugiato in Iraq.\nAnche la Libia forn\u00ec supporto e basi sicure al gruppo di Ab\u016b \u02bfAbb\u0101s fin verso la fine del 1990 quando, su richiesta dell'Egitto che aveva scoperto un piano del FLP per compiere attentati sul suo territorio, il governo di Tripoli ne decret\u00f2 l'espulsione. Ab\u016b \u02bfAbb\u0101s si rifugi\u00f2 quindi in Iraq dove Saddam Hussein, che sosteneva finanziariamente il FLP, ne evit\u00f2 l'estradizione verso l'Italia e verso gli Stati Uniti, che lo ricercavano per terrorismo, pirateria ed omicidio.\nNel 1996 Ab\u016b \u02bfAbb\u0101s pronunci\u00f2 pubbliche scuse per l'atto di terrorismo contro l'Achille Lauro e si augur\u00f2 la ripresa di negoziati per la pace tra Palestinesi ed Israeliani; le sue scuse, tuttavia, vennero fermamente respinte dal governo degli Stati Uniti e dalla famiglia Klinghoffer, che lo invitarono ancora una volta a presentarsi al cospetto della giustizia.\nAb\u016b \u02bfAbb\u0101s risiedette a Baghdad dove era libero di effettuare molti viaggi nei Paesi limitrofi alla guida del FLP sino a quando fu arrestato dalle forze di occupazione statunitensi nel 2003.\nLa cattura e la morte.\nIl 15 aprile 2003 Ab\u016b \u02bfAbb\u0101s fu arrestato dalle forze statunitensi in Iraq. \nL'Italia di conseguenza ne richiese l'estradizione. \nIl Pentagono riport\u00f2 per\u00f2 la notizia che Ab\u016b \u02bfAbb\u0101s era morto sotto custodia statunitense, per cause naturali, l'8 marzo 2004. \nIl FLP intervenne accusando gli Stati Uniti di aver assassinato il suo leader. \nLe autorit\u00e0 USA respinsero l'accusa ed acconsentirono alla restituzione della salma ai palestinesi affinch\u00e9 fosse sepolto a Ramallah. La sepoltura fu per\u00f2 vietata dalle autorit\u00e0 israeliane, e Ab\u016b \u02bfAbb\u0101s fu tumulato a Damasco."}
{"id": "2056407", "revid": "2118651", "url": "https://it.wikipedia.org/wiki?curid=2056407", "title": "Esa-Pekka Salonen", "text": "Biografia.\nStudia presso la \"Sibelius Academy\" di Helsinki corno, composizione e direzione d'orchestra (con Jorma Panula), avendo come compagni di classe Jukka-Pekka Saraste e Osmo V\u00e4nsk\u00e4. Si dedica in seguito alla composizione studiando con Franco Donatoni, Niccol\u00f2 Castiglioni e Einojuhani Rautavaara.\nLa sua prima esperienza come direttore d'orchestra fu con l'Orchestra Sinfonica della Radio Finlandese nel 1979 con Wozzeck di Berg alla Royal Opera di Stoccolma, sebbene la sua principale attivit\u00e0 sia sempre stata quella di compositore.\nLa sua prima performance internazionale \u00e8 stata nel 1983 con la Philharmonia Orchestra, dirigendo (al posto di Michael Tilson Thomas) la Terza Sinfonia di Gustav Mahler, ricevendo grandi consensi da parte della critica e del pubblico.\nNel 1989 dirige Pelleas et Melisande di Claude Debussy al Maggio Musicale Fiorentino.\nDal 1984 al 1995 fu direttore principale dell'Orchestra Sinfonica della Radio Svedese con la quale si esibisce nel 1988 in trasferta ad Edimburgo con Erwartung di Arnold Sch\u00f6nberg. Nel 1984 dirige la prima esecuzione assoluta radiofonica nella Berwaldhallen della SVT (azienda) di Stoccolma della Sinfonia n. 8 \"En Fr\u00f6dungsymfoni\" di Sven-Eric Johanson.\nDal 1992 (avendo in precedenza diretto l\u2019orchestra solo in un breve tour nel 1984) \u00e8 nominato direttore principale della Los Angeles Philharmonic Orchestra, come successore di Andr\u00e9 Previn. In questa carica verr\u00e0 sostituito dal novembre 2009 da Gustavo Dudamel. Il suo lavoro con l'orchestra californiana ha portato a dei grandi investimenti nei confronti sia dei musicisti che della Walt Disney Concert Hall, l'auditorium di Los Angeles dove l\u2019orchestra si esibisce, che venne ultimato e acusticamente potenziato.\nNel 1992 dirige la premi\u00e8re di \"Kullervo\" di Aulis Sallinen nel Dorothy Chandler Pavilion del Music Center di Los Angeles.\nA Salisburgo nel 1992 dirige San Francesco d'Assisi (opera) con la Los Angeles Philharmonic Orchestra, Dawn Upshaw, Jos\u00e9 van Dam e John Aler ed un concerto con Krystian Zimerman ed uno con Barbara Hendricks.\nNel 1993 vince il Premio Internazionale Accademia Musicale Chigiana.\nAl Royal Opera House, Covent Garden di Londra nel 1995 dirige Mathis der Maler di Paul Hindemith e nel Music Center Opera di Los Angeles la ripresa di Pell\u00e9as et M\u00e9lisande (opera).\nA Salisburgo nel 1996 dirige un concerto con la Philharmonia Orchestra e nel 1997 Le Grand Macabre di Gy\u00f6rgy Ligeti.\nAll'Op\u00e9ra National de Paris nel 2005 dirige Tristan und Isolde con Waltraud Meier e nel 2006 la prima assoluta di Adriana Mater di Kaija Saariaho.\nA Salisburgo nel 2008 dirige la Sinfonia n. 3 (Mahler) con i Wiener Philharmoniker, nel 2009 dirige un concerto e nel 2011 L'affare Makropulos.\nDal 2008 ad oggi dirige la Philharmonia Orchestra.\nAl Metropolitan Opera House di New York debutta nel 2009 con From the House of the Dead di Leo\u0161 Jan\u00e1\u010dek.\nAl Teatro alla Scala di Milano nel 2010 dirige tre concerti, Z mrtv\u00e9ho domu (Da una casa di morti) di Jan\u00e1\u010dek e la Sinfonia n. 9 (Mahler), nel 2012 un concerto con la Philharmonia Orchestra e nel 2014 Elettra (Strauss) con Evelyn Herlitzius e la Meier trasmessa da Rai 5 e la Sinfonia n. 2 (Beethoven) e la Sinfonia n. 1 (Mahler) con la Filarmonica della Scala.\nNel 2011 dirige Orango di \u0160ostakovi\u010d nel Walt Disney Concert Hall.\nNel 2012 dirige Il prigioniero di Luigi Dallapiccola al Southbank Centre di Londra e Tristan und Isolde all'Helsinki Festival.\nNel 2013 al Teatro comunale Luciano Pavarotti di Modena dirige un concerto con la Philharmonia Orchestra ed a Aix-en-Provence \"Elettra\" con la Meier.\nPer la sua grande capacit\u00e0 espressiva sono state a lui affidate molte prime esecuzioni di opere di compositori contemporanei (Franco Donatoni, Magnus Lindberg, Roberto Carnevale, John Adams, John Corigliano ed altri)\nPrime esecuzioni (selezione).\nJohn Adams\nJohn Corigliano\nFranco Donatoni\nAnders Hillborg\nWilliam Kraft\nPeter Lieberson\nMagnus Lindberg\nSteven Mackey\nColin Matthews\nDavid Newman\nAugusta Read Thomas\nMark-Anthony Turnage\nComposizioni (selezione).\nFra parentesi sono indicati luogo, data e musicisti delle prime esecuzioni assolute. "}
{"id": "2056414", "revid": "123892675", "url": "https://it.wikipedia.org/wiki?curid=2056414", "title": "Costanzo Rinaudo", "text": "Dopo una carriera scolastica rapidissima, conclusasi a sedici anni con l'ottenimento della licenza liceale, si iscrive all'Universit\u00e0 di Torino, dove si laurea in Lettere (1867), Filosofia e Teologia (1869) e Giurisprudenza (1870).\nNel 1875 \u00e8 nominato dottore aggregato alla Facolt\u00e0 di Lettere e Filosofia dell'Ateneo torinese, dove insegna, contemporaneamente all'incarico di docenza presso il Liceo classico Vincenzo Gioberti, mantenuto dal 1873 al 1889.\nDal 1879 titolare della cattedra in Lettere alla Scuola di guerra di Torino, vi insegner\u00e0 poi Storia, con particolare riferimento al Risorgimento italiano, e Scienze sociali.\nNel 1884 fonda la \"Rivista Storica Italiana\", di cui resta direttore fino al 1922.\nIn campo politico, nel 1878 \u00e8 eletto consigliere provinciale a Cuneo, mentre nel 1889 diventa consigliere comunale a Torino, dove arriver\u00e0 poi a ricoprire la carica di assessore all'Istruzione e alle Finanze sotto Teofilo Rossi."}
{"id": "2056420", "revid": "767487", "url": "https://it.wikipedia.org/wiki?curid=2056420", "title": "Accidents Happen", "text": "Accidents Happen \u00e8 un film del 2009 diretto da Andrew Lancaster.\nFilm commedia nera con principali interpreti Geena Davis, Harrison Gilbertson, Joel Tobeck, Harry Cook e Sebastian Gregory.\nIl soggetto \u00e8 ispirato alla vita adolescenziale di Brian Carbee autore della sceneggiatura.\nTrama.\nLa famiglia Conway viene coinvolta in una serie di tragici eventi, da cui il titolo, appunto, \"Accidents Happen\" (Gli incidenti accadono).\nUna sera di ritorno dal cinema drive-in la famiglia viene coinvolta in un incidente d'auto, che causa la morte della figlia Linda e manda in coma lo scatenato e combina guai Gene. Questo grande dolore mander\u00e0 in frantumi la famiglia: Ray lascia la moglie per farsi un'altra vita con Connie, con cui successivamente si sposer\u00e0 ed avr\u00e0 un figlio, Gloria vive nel dolore e nella rabbia tanto da non poterle permettere nemmeno di andare a trovare in casa di cura il figlio Gene, Larry gemello di quest'ultimo passa il tempo a bere, mentre il pi\u00f9 piccolo dei figli, Billy, tenta di farsi carico della famiglia o di quel che ne resta. La giovane et\u00e0 non gli impedisce per\u00f2 di mettersi nei guai con Doug Post, vecchio amico del tanto amato fratello Gene. Guai che porteranno i due a causare addirittura la morte del signor Post, padre di Doug.\nLa famiglia si riunir\u00e0 per piangere la morte di Gene, dopo tanti anni di coma. Il giovane Billy capir\u00e0 che ha pagato i suoi errori e che pu\u00f2 ricominciare una vita pi\u00f9 serena.\nProduzione.\nL'idea di scrivere un film basato sulla propria infanzia \u00e8 venuta allo sceneggiatore Brian Carbee, il quale ha per\u00f2 cambiato il nome del protagonista in \"Billy Cowney\".\nLa storia di Carbee \u00e8 stata presentata al Aurora Script Workshop di Sydney, ove \u00e8 stata poi rivista per essere adatta al grande schermo, qui Carbee ha fatto anche la conoscenza del produttore Anthony Anderson, che nel 2004 lo aiuter\u00e0 a produrre \"Somersault\".\nSempre nel 2004 Carbee abbandona il film per dedicarsi ad altri progetti, e il suo lavoro viene candidato agli Inside Film Awards per la categoria \"Miglior sceneggiatura non prodotta\".\nLa scelta per la coprotagonista \u00e8 ricaduta su Geena Davis, nonostante i redattori del casting volessero un'attrice parlante un inglese australiano, mentre lei ha un forte accento americano.\nBudgeting.\nCon l'aiuto di amici e colleghi, nel giro di tre anni vengono trovati i fondi per finanziare l'intera spesa, e \"Accidents Happen\" torna nuovamente in pre-produzione.\nAnderson si reca a New York durante settembre 2005 per incontrare alcuni produttori del \"No Borders Co-Production Market\", una divisione del comitato di cineasti indipendenti Independent Feature Project Market, con l'intenzione di ricercare fondi per dare il via all'atteso progetto.\nIn novembre 2007, Anderson, Carbee e il regista Andrew Lancaster richiedono e ottengono con successo un fondo di 50.000 AUD dallo Screen Australia dopo aver fatto visionare lo script; sempre con l'aiuto della societ\u00e0, Lancaster ha ottenuto uno sconto del 40% su ogni spesa prevista per la produzione.\nLo studio cinematografico londinese \"Bankside Films\" ha assistito alla produzione e acquistato i diritti per la compravendita internazionale. In ultimo, la neonata Abacus Film Fund, fondata da Heather Ogilvie e poi incorporata dalla BG Capital Corporation subentra nel progetto, facendo s\u00ec che esso sia il primo prodotto fuoriuscito dalla societ\u00e0.\nRiprese.\nLa lavorazione era inizialmente programmata per svolgersi in Connecticut, luogo in cui si svolge la storia, ma si \u00e8 poi deciso di girare ai Fox Studios Australia per avere incentivi fiscali che non ci sono negli Stati Uniti d'America.\nCon la scelta della nuova location, si \u00e8 prefissato di iniziare le riprese ai primi di aprile 2008, ma la data \u00e8 stata poi posticipata a giugno per dare tempo agli addetti ai lavori di costruire un set ai Fox Studios.\nAll'infuori del set cinematografico, durante l'ultima settimana di giugno sono stati filmati altri scenari in Gillian Pde, West Pymble e dall'1 al luglio in Saint Lincoln e St Ives.\nDurante la lavorazione in St. Lincoln, i residenti del quartiere si sono lamentati per la presenza degli aborigeni Kuringgai e del Ku-ring-gai Council sul set, minacciando i produttori che se le riprese non fossero terminate immediatamente, sarebbero scesi sul set con delle cornamuse per interrompere la lavorazione.\nAlla luce di questi fatti, il Ku-ring-gai Council ha interrotto le riprese per due giorni, e una volta ricominciate ha stabilito il termine di esse alle 12.30, con inoltre un versamento di 500 AUD ai residenti in caso di inconvenienti.\nDistribuzione.\nAl termine delle riprese avvenuto in luglio, si \u00e8 fissato di mostrare l'anteprima mondiale durante l'edizione 2008 del Toronto International Film Festival, e successivamente durante l'American Film Market in novembre."}
{"id": "2056422", "revid": "149727", "url": "https://it.wikipedia.org/wiki?curid=2056422", "title": "Langenberg (G\u00fctersloh)", "text": ""}
{"id": "2056428", "revid": "764447", "url": "https://it.wikipedia.org/wiki?curid=2056428", "title": "MSC Splendida", "text": "MSC Splendida \u00e8 una nave da crociera della compagnia MSC Crociere. Ha tre navi gemelle: \"MSC Fantasia\", \"MSC Divina\" e \"MSC Preziosa\".\nStoria.\nCostruita nei cantieri navali \"Aker Yards France\", poi \"STX France\", di Saint Nazaire, \u00e8 stata varata il 12 luglio 2009 a Barcellona, con madrina Sophia Loren, in presenza anche del tenore Jos\u00e9 Carreras.\nDescrizione.\nLa nave, tra le pi\u00f9 lussuose e grandi mai costruite, ha una stazza lorda di 133.000 tonnellate, una superficie di 450.000 metri quadrati, \u00e8 lunga 333 metri ed \u00e8 alta quasi 76 metri. Appartiene al segmento della classe Fantasia, come le navi gemelle. Pu\u00f2 accogliere 4.000 passeggeri, oltre a 2000 membri dell'equipaggio.\nDispone di 18 ponti e di 25 ascensori, di sei scalinate in cristallo Swarovski e di lucernai in vetro di Murano. Mette a disposizione dei passeggeri 6 piscine, 20 idromassaggi, 20 bar, 6 ristoranti, un'area benessere denominata \"Aurea Spa\" di oltre 2000 m\u00b2 e un'area riservata arredata come uno yacht di lusso denominata \"MSC Yacht Club\" con 99 suite, due ascensori privati, piscina privata e maggiordomo.\nTra le altre caratteristiche, annovera inoltre la presenza di 1.637 cabine, 65.000 punti luce, 1.800 chilometri di cablaggio elettronico, 20 vasche idromassaggio, 150 fontane e getti d'acqua.\nLa nave \u00e8 in grado di raggiungere una velocit\u00e0 massima di quasi 26 nodi, circa 50\u00a0km/h, grazie ad una propulsione della potenza di 40 megawatt, \u00e8 una delle navi da crociera pi\u00f9 veloci al mondo."}
{"id": "2056432", "revid": "1983214", "url": "https://it.wikipedia.org/wiki?curid=2056432", "title": "La C\u00f4te (quotidiano)", "text": "La C\u00f4te \u00e8 un quotidiano svizzero, a carattere regionale, con sede a Nyon.\nIl giornale \u00e8 nato nel 1987, e appartiene al Grupo ESH M\u00e9dias dal 2001.\nIl primo presidente del quotidiano \u00e8 stato Jean-Jacques Manz, al quale succede Gilles Vallat in capo alla redazione dal 1989 al 2006. Attualmente il presidente \u00e8 Fabien Wolfrath.\nOltre alla sede centrale di Nyon, anche una a Morges"}
{"id": "2056433", "revid": "245035", "url": "https://it.wikipedia.org/wiki?curid=2056433", "title": "MSC serenata", "text": ""}
{"id": "2056436", "revid": "15431", "url": "https://it.wikipedia.org/wiki?curid=2056436", "title": "Traforo ferroviario del San Gottardo", "text": ""}
{"id": "2056437", "revid": "1543377", "url": "https://it.wikipedia.org/wiki?curid=2056437", "title": "Pietra runica di Stentoften", "text": "La Pietra runica di Stentoften \u00e8 un monolito recante una maledizione in proto-norreno scoperta nel 1823 dal decano O. Hammer. Fu rinvenuta stesa a terra, con il lato inciso rivolto verso il basso, circondata da cinque grandi pietre che formavano un pentagono o un pentagramma. Di conseguenza la pietra faceva parte di un monumento pi\u00f9 grande, simile al complesso di Bj\u00f6rketorp sito poco pi\u00f9 a est. Nel 1864 il monolito fu spostato nella chiesa di S\u00f6lvesborg, Svezia.\nLa maggior parte degli studiosi data l'incisione al VII secolo d.C. e fu utilizzato uno stile delle rune che si pone tra il Fu\u00feark antico e quello recente. Un tipico esempio di questo \u00e8 la runa \"a\" che ha la stessa forma della runa \"h\" nel Fu\u00feark recente. La runa \"k\", che assomiglia molto ad una Y, \u00e8 la transizione da a nelle due versioni dei caratteri. Questo rinvenimento \u00e8 molto significativo perch\u00e9 sono poche le iscrizioni intermedie rinvenute fino ad ora e tra queste possiamo citare la Pietra runica di Bj\u00f6rketorp, la Pietra runica di Istaby e la Pietra runica di Gummarp (traslata a Copenaghen e persa nell'incendio del 1728).\nLe pietre runiche di Stentoften, Istaby e Gummarp, tramite i nomi che compaiono su esse, vengono associate ad uno stesso clan e le persone citate sono sempre dei capo clan. La pietra di Bj\u00f6rketorp non riporta nessun nome e dista circa 10 chilometri dalle altre, ma non vi sono dubbi che anch'essa sia collegata alle altre, in quanto riporta lo stesso stile di rune e il medesimo messaggio della pietra di Stentoften. \u00c8 altres\u00ec ovvio che l'autore delle iscrizioni non fu sempre lo stesso e pertanto questo mette in risalto una specifica tradizione runica presente nel Blekinge durante il VII secolo.\nTraduzione in Italiano.\nTraduzione basata su Rundata."}
{"id": "2056439", "revid": "125843709", "url": "https://it.wikipedia.org/wiki?curid=2056439", "title": "FIFA Football 2002", "text": "FIFA Football 2002 (conosciuto come FIFA Soccer 2002 nel Nordamerica e FIFA 2002: Road to FIFA World Cup in Giappone e comunemente chiamato FIFA 2002) \u00e8 un videogioco di calcio sviluppato da EA Sports e pubblicato da Electronic Arts. \u00c8 il nono capitolo della serie FIFA ed \u00e8 uscito nel 2001 per Windows, PlayStation, PlayStation 2 e GameCube.\nIl gioco comprende 16 leghe calcistiche e 438 squadre di cui 124 nazionali. Nella versione italiana, sulla copertina si trova Francesco Totti con la maglia della nazionale italiana e i telecronisti sono Giacomo Bulgarelli e Massimo Caputi.\nNazionali.\nIn \"FIFA Football 2002\" sono presenti tutte le nazionali delle seguenti confederazioni:"}
{"id": "2056444", "revid": "228587", "url": "https://it.wikipedia.org/wiki?curid=2056444", "title": "Gartow (disambigua)", "text": ""}
{"id": "2056445", "revid": "110157", "url": "https://it.wikipedia.org/wiki?curid=2056445", "title": "L\u00fcchow", "text": "L\u00fcchow \u00e8 un comune di 224 abitanti dello Schleswig-Holstein, in Germania.\nAppartiene al circondario (\"Kreis\") del ducato di Lauenburg (targa RZ) ed \u00e8 parte della comunit\u00e0 amministrativa di Sandesneben-Nusse."}
{"id": "2056448", "revid": "1444345", "url": "https://it.wikipedia.org/wiki?curid=2056448", "title": "Rain on Your Parade", "text": "Rain on Your Parade \u00e8 un singolo della cantante britannica Duffy, pubblicato il 9 novembre 2008 come unico estratto dalla ristampa del primo album in studio \"Rockferry - Deluxe Edition\".\nDescrizione.\nIl brano, di genere pop/soul, \u00e8 stato pubblicato in diverse versioni e in una di queste era contenuta la B-side \"Smoke Without Fire\", canzone scritta da Bernard Butler insieme a Duffy.\nVideo musicale.\nIl videoclip, diretto da Sophie Muller, mostra la cantante davanti ad uno sfondo che varia colore dal nero al bianco. Sono presenti anche violininisti e ballerini, che danzano intorno alla cantante che rimane al centro della stanza."}
{"id": "2056453", "revid": "1442080", "url": "https://it.wikipedia.org/wiki?curid=2056453", "title": "Saginae", "text": "Saginae sono una sottofamiglia di insetti Ortotteri della famiglia dei Tettigoniidi.:\nDistribuzione.\nRappresentano un antico raggruppamento di ortotteri originario delle regioni australi. Attualmente la sottofamiglia si \u00e8 diffusa anche nella regione mediterranea, nell'Africa australe ed in Australia.\nIl genere \"Saga\" \u00e8 presente nei paesi mediterranei almeno con una quindicina di specie. In Italia sono presenti alcune specie come \"Saga pedo\", con femmine attere lunghe anche fino a 12\u00a0cm, \"Saga italica\" e \"Saga natoliae\".\nDescrizione.\nSono insetti di dimensioni in genere considerevoli, con forme sempre molto slanciate. Il genere \"Saga\", che \u00e8 il pi\u00f9 rappresentativo del gruppo porta robuste spine sulla faccia ventrale dei femori e delle tibie degli arti anteriori e medi.\nBiologia.\nSi riproducono per partenogenesi, sono attivi sia di giorno che di notte ed hanno alimentazione zoofaga.\nTassonomia.\nLa sottofamiglia comprende i seguenti generi :"}
{"id": "2056459", "revid": "1263156", "url": "https://it.wikipedia.org/wiki?curid=2056459", "title": "Quattrocentoquattro", "text": ""}
{"id": "2056463", "revid": "1263156", "url": "https://it.wikipedia.org/wiki?curid=2056463", "title": "Quattrocentododici", "text": ""}
{"id": "2056464", "revid": "1263156", "url": "https://it.wikipedia.org/wiki?curid=2056464", "title": "Quattrocentotrentasei", "text": ""}
{"id": "2056466", "revid": "149727", "url": "https://it.wikipedia.org/wiki?curid=2056466", "title": "L\u00fcchow (Lauenburg)", "text": ""}
{"id": "2056468", "revid": "1263156", "url": "https://it.wikipedia.org/wiki?curid=2056468", "title": "Quattrocentosessantasei", "text": ""}
{"id": "2056469", "revid": "116566275", "url": "https://it.wikipedia.org/wiki?curid=2056469", "title": "Dialetti bolognesi montani alti", "text": "Con dialetti bolognesi montani alti, secondo la classificazione di Daniele Vitali, si intendono i dialetti appartenenti al sottogruppo dialettale bolognese parlati nella fascia montana dell'Appennino bolognese al confine con la Toscana. Vengono definiti \"alti\" perch\u00e9 si parlano in quota, ossia a Lizzano in Belvedere, Granaglione, Castel di Casio, Castiglione dei Pepoli, in alcune frazioni del comune toscano di Sambuca Pistoiese e nella frazione di Castelluccio del comune di Porretta Terme, mentre nel capoluogo comunale si parla un dialetto appartenente ai dialetti bolognesi montani medi a causa dei contatti storicamente pi\u00f9 frequenti con la citt\u00e0 di Bologna.\nCaratteristiche fonetiche.\nCaratteristiche in comune con l'area toscana:\nD'altronde, ci sono casi di conservazione di vecchi elementi settentrionali:\nVi sono poi importanti caratteristiche che accomunano i dialetti montani alti ai dialetti di tipo bolognese e quindi di tipo gallo-italico:\nEsempio di testo.\nCome esempio di testo in un dialetto bolognese montano alto riporteremo qualche battuta della celebre Casina di Plauto tradotta e riadattata in pavanese da Francesco Guccini:"}
{"id": "2056471", "revid": "1263156", "url": "https://it.wikipedia.org/wiki?curid=2056471", "title": "Quattrocentosettanta", "text": ""}
{"id": "2056472", "revid": "339392", "url": "https://it.wikipedia.org/wiki?curid=2056472", "title": "Isole Leeward", "text": ""}
{"id": "2056475", "revid": "1263156", "url": "https://it.wikipedia.org/wiki?curid=2056475", "title": "Quattrocentosettantaquattro", "text": ""}
{"id": "2056477", "revid": "117629609", "url": "https://it.wikipedia.org/wiki?curid=2056477", "title": "Circondario marittimo", "text": "Il circondario marittimo \u00e8 una suddivisione amministrativa del litorale italiano.\n\u00c8 l'ambito di competenza dell'Ufficio circondariale marittimo ed ha normalmente sede in un porto minore. Secondo quanto previsto dal \"Codice della navigazione del 1942 e dal suo regolamento di attuazione del 1952 , \u00e8 gerarchicamente assoggettato al compartimento marittimo (capitaneria di porto) e quindi alla zona marittima (direzione marittima), mentre esercita la propria competenza sugli \"uffici locali marittimi\" e sulle \"delegazioni di spiaggia\", aventi sede negli approdi minori.\nIl Circondario marittimo \u00e8 retto da un Capo del circondario che \u00e8 un ufficiale superiore di porto facente parte del corpo delle capitanerie di porto e l'ufficio dove risiede si chiama ufficio circondariale marittimo. Il capo del circondario marittimo ha carica e titolo di comandante del porto o dell'approdo in cui ha sede.\nCompiti.\nGli uffici circondariali marittimi hanno attribuzioni analoghe a quelle dei compartimenti marittimi, ma ridotte nella estensione, restando tuttavia identica la natura delle funzioni istituzionale. Gli uffici circondariali marittimi, salvo quelli autorizzati dal ministero, non tengono le matricole della gente di mare di 1\u00aa e 2\u00aa Categoria e le matricole delle navi maggiori. L'unico ufficio circondariale marittimo in Italia autorizzato eccezionalmente a tenere le matricole della gente di mare di 1\u00aa, 2\u00aa e 3\u00aa Categoria, \u00e8 l'Ufficio Circondariale Marittimo di Porto Santo Stefano.\nGli uffici circondariali marittimi esercitano la vigilanza sugli \"uffici locali marittimi\" e sulle \"delegazioni di spiaggia\" dipendenti.\nCompetenze giurisdizionali.\nL'art. 1238 del codice della navigazione attribuiva al comandante di porto capo di circondario la cognizione delle contravvenzioni in materia di navigazione marittima previste dal codice medesimo; in base all'art. 1242, egli poteva anche pronunciare la condanna con decreto penale. Al comandante di porto era inoltre devoluta la cognizione di alcune cause in materia civile. Il comandante di porto poteva dunque sollevare, nell'ambito del procedimento di cui aveva cognizione, questione di costituzionalit\u00e0 dinanzi alla Consulta.\nTali previsioni sono state dichiarate illegittime dalla Corte costituzionale. \nElenco dei circondari marittimi.\nDi seguito viene elencata una lista completa dei circondari marittimi in Italia segnati in grassetto sotto le rispettive Compamare e le rispettive direzioni marittime:"}
{"id": "2056478", "revid": "171091", "url": "https://it.wikipedia.org/wiki?curid=2056478", "title": "Colle di Cr\u00eate S\u00e8che", "text": "Il Colle di Cr\u00eate S\u00e8che (pron. fr. : - 2.898 m s.l.m.) \u00e8 un valico delle Alpi Pennine posto sul confine fra Italia e Svizzera che mette in comunicazione la Comba di Cr\u00eate S\u00e8che, vallone laterale della media Valpelline, con l'alta valle di Bagnes, in Svizzera.\nStoria.\nSe un tempo il Colle di Cr\u00eate S\u00e8che era una naturale via di comunicazione e commercio (e contrabbando) fra Valle d'Aosta e Vallese, oggi \u00e8 luogo frequentato da amanti della montagna, che si appoggiano al Rifugio Cr\u00eate S\u00e8che (2.398\u00a0m s.l.m.), sito all'imbocco della Comba di Cr\u00eate S\u00e8che o alla Cabane de Chanrion (2.462\u00a0m s.l.m.), nell'alta valle di Bagnes. Gli antichi interscambi transalpini sono tuttora testimoniati da una notevole somiglianza dei dialetti parlati di qua o di l\u00e0 dallo spartiacque.\nSino alla seconda met\u00e0 del secolo XX, al versante elvetico del colle si appoggiava il \"ghiacciaio di Cr\u00eate S\u00e8che\", oggi quasi totalmente scomparso; avendo il ghiacciaio ceduto il posto ad una parete molto erta ed oltremodo instabile e franosa, gli escursionisti che transitano per il valico preferiscono passare alcune centinaia di metri pi\u00f9 a Est visto l'elevato rischio di caduta sassi."}
{"id": "2056479", "revid": "1263156", "url": "https://it.wikipedia.org/wiki?curid=2056479", "title": "Quattrocentoottantadue", "text": ""}
{"id": "2056480", "revid": "1263156", "url": "https://it.wikipedia.org/wiki?curid=2056480", "title": "Quattrocentoottantasette", "text": ""}
{"id": "2056482", "revid": "1263156", "url": "https://it.wikipedia.org/wiki?curid=2056482", "title": "Quattrocentonovanta", "text": ""}
{"id": "2056483", "revid": "201167", "url": "https://it.wikipedia.org/wiki?curid=2056483", "title": "3000 a.C. - 2901 a.C.", "text": ""}
{"id": "2056484", "revid": "661526", "url": "https://it.wikipedia.org/wiki?curid=2056484", "title": "Teofane Continuato", "text": "Teofane Continuato (greco: \u039f\u1f31 \u03bc\u03b5\u03c4\u1f70 \u0398\u03b5\u03bf\u03c6\u03ac\u03bd\u03b5\u03bd oppure \u03c3\u03c5\u03bd\u03b5\u03c7\u03b9\u03c3\u03c4\u03b1\u03af \u0398\u03b5\u03bf\u03c6\u03ac\u03bd\u03bf\u03c5\u03c2, latino: \"Theophanes Continuatus\" o \"Continuatio Theophanis\") \u00e8 una raccolta di testi storici bizantini. \u00c8 cos\u00ec chiamato perch\u00e9, in particolare il primo libro, \u00e8 una continuazione della cronaca scritta da Teofane Confessore (anche se con uno stile non annalistico). \u00c8 conservata in unico manoscritto dell'XI secolo (il Vaticano greco 167). \u00c8 diviso in quattro libri che coprono il periodo 813-961 e fu scritto per la maggior parte durante il regno di Costantino VII Porfirogenito, probabilmente su sua commissione (\u00e8 possibile che egli stesso vi abbia contribuito in particolare alla \"Vita Basilii\") allo scopo di presentare la dinastia macedone, di cui egli discendeva, sotto una luce favorevole. L'opera fu probabilmente conclusa sotto il regno di Niceforo II Foca ed ebbe grande diffusione in occidente.\nStruttura.\nL'opera viene normalmente suddivisa in quattro parti: \nLa divisione in libri del Teofane pu\u00f2 cambiare a seconda degli studiosi, ad esempio Mario Gallina in \"Studi in onore di Giosu\u00e8 Musca\" divide l'opera in quattro parti e sei libri: \u00abuna prima, i libri I-IV, relativa agli avvenimenti compresi tra l'813 e l'867; una seconda, il libro V, sino all'886; una terza, la parte iniziale del libro VI, dall'886 al 948; e l'ultima, la fine del libro VI, dal 948 al 961\u00bb.\nIl codice Vaticano greco 167.\nIl codice Vaticano greco 167 \u00e8 l'unico testimone sopravvissuto del Teofane Continuato. Si tratta di un manoscritto greco dell'XI secolo.\nCaratteristiche.\nIl codice, che ha dimensione mm 237\u00d7170 ed \u00e8 composto da VI-168 fogli di pergamena di buona qualit\u00e0, risulta opera di tre amanuensi anche se due di loro hanno contribuito solo per poche righe del testo e si trova attualmente presso la Biblioteca Apostolica Vaticana. Si ha la prima notizia certa della sua presenza nella Biblioteca nel 1518, dove sarebbe giunto non prima del 1455 ed non dopo il 1475. Durante l'epoca napoleonica fin\u00ec alla Biblioth\u00e8que nationale de France. Il manoscritto \u00e8 mutilo della parte finale e si interrompe bruscamente durante il racconto delle gesta dell'imperatore Romano II, si ignora quanta parte del codice sia andata perduta; il suo testo \u00e8 suddiviso in paragrafi dalla lunghezza variabile e che non sono strettamente correlati all'argomento descritto; presenta vari errori di itacismo. Vi sono state poi aggiunte, ad opera di un ignoto lettore di epoca bizantina, delle note a margine con cui questi avrebbe cercato di suddividere il contenuto per argomento tramite dei segni convenzionali."}
{"id": "2056485", "revid": "47767", "url": "https://it.wikipedia.org/wiki?curid=2056485", "title": "Libro Rosso", "text": ""}
{"id": "2056487", "revid": "1318658", "url": "https://it.wikipedia.org/wiki?curid=2056487", "title": "Libro rosso", "text": ""}
{"id": "2056490", "revid": "1776051", "url": "https://it.wikipedia.org/wiki?curid=2056490", "title": "Erasmo Piaggio", "text": "Biografia.\nFiglio dell'armatore Rocco, Erasmo Piaggio fu un rappresentante di rilievo del panorama industriale italiano di fine Ottocento e inizi Novecento. Dopo avere iniziato la sua carriera sui velieri del padre Rocco, arruolatosi volontario nelle file garibaldine combatt\u00e9 a Bezzecca e ritornato a la propria attivit\u00e0 come armatore, fu tra i primi a intuire l'importanza della navigazione a vapore per i traffici transoceanici, specialmente verso l'America Meridionale, svilupp\u00f2 l'attivit\u00e0 armatoriale paterna, la Rocco Piaggio e Figlio, costruendo numerosi piroscafi per i viaggi transoceanici.\nLa \"Societ\u00e0 Rocco Piaggio &amp; Figli\" costituita a Genova nel 1870 collegava Genova con Montevideo e Buenos Aires attraverso le Canarie.\nLa compagnia aveva iniziato negli anni sessanta dell'Ottocento con una flotta di brigantini che portavano gli emigranti in Uruguay e Argentina; grazie al fatto che gli emigrati avessero fatto fortuna e potessero spendere di pi\u00f9, la flotta fu successivamente ammodernata con l'introduzione dei piroscafi.\nLa costituzione della Navigazione Generale Italiana nata nel 1881 dalla fusione della compagnia Ignazio &amp; Vincenzo Florio di Palermo con la Raffaele Rubattino di Genova, concessionarie delle linee postali e commerciali sovvenzionate dallo Stato e leader nazionali di buona parte del traffico libero nel Mediterraneo, nell'oceano Atlantico e in quello Indiano, che all'atto di nascita poteva contare su oltre ottanta navi per un totale di 70.000 tonnellate di stazza lorda, mise fuori gioco tutti, o quasi, i concorrenti interni, incapaci di contrastarla nella conquista dei servizi marittimi oggetto di convenzione con il governo.\nAlla costituzione della NGI Erasmo Piaggio reag\u00ec nel luglio 1883, accordandosi con la \"Societ\u00e0 italiana dei servizi marittimi\" di Edilio Raggio. L'accordo prevedeva che le due compagnie armonizzassero partenze e tariffe, pur restando di fatto separate, e attivassero nuove linee per il Rio della Plata, il Cile e il Per\u00f9 sotto la comune insegna di Societ\u00e0 Italiana Trasporti Marittimi Raggio &amp; C. e Societ\u00e0 Rocco Piaggio &amp; Figlio, ma l'intesa ebbe vita breve, in quanto in seguito al crollo dei noli, nel 1885 Piaggio e Raggio furono costretti a cedere alla Navigazione Generale Italiana le rispettive navi. Erasmo Piaggio in seguito ad accordo con il banchiere Domenico Balduino, presidente della Navigazione Generale Italiana ottenne una corposa partecipazione azionaria e la direzione del compartimento di Genova della stessa Navigazione Generale Italiana, passando cos\u00ec dal ruolo di proprietario a quello di manager, ruolo che durer\u00e0 20 anni.\nNel 1888 entr\u00f2 a far parte del consiglio di amministrazione della Banca di Genova, della quale, due anni pi\u00f9 tardi, assunse la presidenza, traghettandola nella delicata fase di transizione conclusasi nel 1895 con la nascita del Credito Italiano.\nNel 1903 fond\u00f2 il Lloyd italiano al cui capitale d'avvio parteciparono vari azionisti torinesi, napoletani e genovesi, tra cui il Direttore generale della \"Ansaldo\" Giovanni Bombrini, figlio di Carlo Bombrini che dell'Ansaldo era stato comproprietario, a riprova dell'interesse dell'Ansaldo nella nuova compagnia di navigazione, che intendeva fare concorrenza alla Navigazione generale italiana sulle rotte per le Americhe, organizzando un servizio di lusso per il Rio della Plata. Alla guida della compagnia Erasmo Piaggio venne affiancato dal figlio Amedeo. La compagnia di navigazione fin\u00ec nel 1911 sotto il controllo della Navigazione Generale Italiana che nel 1918 la assorb\u00ec completamente.\nCon la collaborazione dei suoi quattro figli, Carlo, Amedeo, Giuseppe e Rocco, cre\u00f2 un gruppo industriale costituito da cantieri, societ\u00e0 di navigazione, fabbriche varie (zuccherifici, saponifici, ecc.). Deputato (dal 1890), poi (1898) senatore, Piaggio muore a Genova alla fine del 1932. Nel 1933, l\u2019Istituto per la ricostruzione industriale (IRI) solleva la Banca Commerciale Italiana e il Credito italiano dagli immobilizzi nella cantieristica: fra questi sono inclusi i pacchetti di controllo azionario di tutti i principali gruppi navalmeccanici italiani, con l\u2019eccezione delle attivit\u00e0 controllate dal gruppo Piaggio. L\u2019elevata diversificazione produttiva perseguita nei decenni precedenti dall\u2019imprenditore genovese, e la mancata integrazione verticale con la siderurgia, che trascina nel baratro il resto della navalmeccanica italiana, permettono a Piaggio di conservare fino alla fine l\u2019autonomia e la propriet\u00e0 privata della propria costellazione aziendale.\nArchivio.\nL\u2019Archivio Storico Piaggio, con sede a Pontedera (Pisa), conserva la documentazione relativa all\u2019attivit\u00e0 di Piaggio dai suoi inizi tardo-ottocenteschi fino ai giorni nostri, in tutte le sue attivit\u00e0 e in tutti i suoi settori. Costituito grazie al paziente lavoro di ricerca avviato da Tommaso Fanfani alla met\u00e0 degli anni \u201990, l\u2019Archivio Storico \u00e8 stato aperto al pubblico nel marzo del 2000."}
{"id": "2056498", "revid": "287204", "url": "https://it.wikipedia.org/wiki?curid=2056498", "title": "Africani (biscotti)", "text": "Gli africani sono dei biscotti a base di tuorli d'uovo e zucchero tipici della citt\u00e0 di Galatina.\nIn origine, venivano regalati in occasioni particolari, attualmente \u00e8 possibile trovarli in tutte le pasticcerie del Salento.\nNella prima met\u00e0 del \u2018900, gli \"africani\" venivano preparati per i bambini dalle mamme o dalle nonne, che la sera portavano lo zabaglione fatto in casa presso un forno comune, appena spento, per farlo cuocere.\nRecenti studi hanno messo in rilievo l\u2019origine di questo prodotto dal ricettario di Vincenzo Corrado: \"Il Cuoco Galante\", edito a Napoli per la prima volta nel 1773.\nUna delle prime versioni della ricetta, del 1778, descrive il procedimento in questi termini:\n\u00ab\"Biscotti all\u2019africana\" - \"Mescolali bene dieci gialli d\u2019uova con dieci oncie di zucchero in polvere, in modo che i gialli diventino quasi bianchi, si uniscano con mezza chiara d\u2019uovo montata, ed un senso di Cedrato. Poi distribuito questo composto in varie cartelline lunghe, e strette, si far\u00e0 cuocere al forno lentamente, e quando si distaccheranno dalla carta si possono servire\"\u00bb.\nSembra che l\u2019erudito Corrado avesse fatto dono della propria opera al Cav. Antonio Paci, il quale, per ringraziarlo, scrisse una lettera da Firenze il 17 maggio 1781. Questa lettera, quindi, sta a testimoniare almeno una circostanza di come questo ricettario sia giunto in Toscana, dove l\"affricano\" \u00e8 tutt\u2019ora diffusamente prodotto nelle aree geografiche del Chianti e del Mugello.\nLa circostanza in cui, invece, fu conosciuto dai galatinesi, prima di giungere a Galatina, \u00e8 stata individuata nel \"carteggio\" dei Siciliani, secondo gli indizi rilevati in una lettera di Rosario Siciliani al fratello Pietro Donato, scritta a Firenze il 5 febbraio 1866. Un vassoio di questi affricani (pronuncia toscana), infatti, fu offerto ai partecipanti alla cerimonia di battesimo di Vito, figlio di Pietro Siciliani, fratello di Rosario, e di Cesira Pozzolini, tra i quali erano presenti anche alcuni illustri galatinesi.\n\u00c8 stato ipotizzato che il nome africano, semplificazione di biscotti all\u2019africana, si riferisse alla provenienza delle uova dall\u2019allevamento avicolo in cui erano utilizzati dei galli pregiati di origine dei Paesi africani. Pertanto, il Corrado avrebbe utilizzato questo termine per sottendere la loro qualit\u00e0.\nGli africani sono chiamati anche \"dita di Apostoli\", espressione coniata probabilmente in ambienti religiosi, e dovuta, verosimilmente alla loro forma affusolata."}
{"id": "2056501", "revid": "287204", "url": "https://it.wikipedia.org/wiki?curid=2056501", "title": "Chiasma", "text": "Il termine chiasma, dal latino tardo \"chiasmus\", dal greco \u03c7\u03b9\u03b1\u03c3\u03bc\u03cc\u03c2, \"chiasm\u00f2s\", 'disposizione a forma di \"chi\"', dal nome della ventiduesima lettera dell'alfabeto greco, \u03c7 (\"chi\"), indica:"}
{"id": "2056503", "revid": "284938", "url": "https://it.wikipedia.org/wiki?curid=2056503", "title": "Il dissoluto punito ossia il Don Giovanni", "text": ""}
{"id": "2056514", "revid": "1544939", "url": "https://it.wikipedia.org/wiki?curid=2056514", "title": "Durazzo (famiglia)", "text": "La famiglia Durazzo \u00e8 stata una delle maggiori famiglie genovesi. Dal 1387 al 1576 furono conosciuti come Durassa. \nAssieme le famiglie Spinola, Grimaldi e Doria, i Durazzo contrassegnarono la vita politica della Repubblica di Genova raggiungendo nove volte il dogato, e trenta la carica senatoria. Da annoverare anche due cardinali e cinque vescovi alla Chiesa cattolica, sedici ambasciatori, e numerosi collezionisti, mecenati e studiosi. \nTuttora esistente, i rappresentanti di tale famiglia vivono a Genova, Principato di Monaco e Roma.\nStoria.\nDiscendenti di una famiglia albanese fuggita nel 1389 dalla citt\u00e0 di Durazzo (donde appunto, il nome) a causa delle invasioni ottomane, furono fatti schiavi a Messina da un genovese e poi, liberati, si stabilirono con la famiglia a Genova. Diventarono setaioli e mercanti. Il primo discendente conosciuto \u00e8 Giorgio Durazzo. Dopo cinque generazioni e circa due secoli dopo che si erano stabiliti a Genova raggiunsero il dogato con Giacomo Grimaldi Durazzo nel 1573 affermandosi come una delle famiglie pi\u00f9 importanti della citt\u00e0.\nCon il Trattato di Versailles del 1768, di fatto i Francesi costrinsero la Repubblica di Genova a cedere la Corsica. L'ingrato compito tocc\u00f2 al doge Marcello Durazzo. Nel 1797 Napoleone mette fine alla Repubblica di Genova (1339-1797) trasformandola nella Repubblica Ligure (1797-1805) e affida a Girolamo Luigi Durazzo importanti incarichi di governo.\nIl 10 agosto 1802 Durazzo viene eletto \"Doge della Repubblica Ligure\", carica che mantiene sino al 29 maggio 1805. Pochi giorni dopo e cio\u00e8 il 4 giugno 1805, la Repubblica Ligure viene ufficialmente soppressa e il suo territorio viene annesso all'Impero francese. Girolamo Durazzo diventa \"Prefetto del Dipartimento di Genova\" e successivamente viene nominato senatore dell'Impero, ufficiale della Legion d'Onore e, il 26 aprile 1808, \"Conte dell'Impero\".\nMuore a Genova il 21 gennaio 1809. Il suo cuore viene sepolto in un'urna del Panth\u00e9on di Parigi.\nGirolamo Durazzo viene spesso erroneamente indicato come l\"'Ultimo Doge della Repubblica di Genova\", ma ci\u00f2 \u00e8 inesatto. Egli \u00e8 stato invece \"Doge della Repubblica Ligure\", peraltro l'unico.\nI Durazzo dopo i Grimaldi e gli Spinola (che lasciarono a Genova 11 dogi ciascuno), si collocano al secondo posto con 8 dogi (9 considerando Girolamo Luigi Durazzo). Nel 1677 comprarono Palazzo Reale in via Balbi che vendettero nel 1823 ai Savoia. Dal 1794 al 1923 furono proprietari di Villa Durazzo-Pallavicini a Pegli che poi donata al comune di Genova nel 1928. Da citare inoltre \u00e8 Palazzo Durazzo di Firenze, esempio di stile neoclassico nel capoluogo toscano, appartenuto ad un ramo cadetto della famiglia. "}
{"id": "2056517", "revid": "439868", "url": "https://it.wikipedia.org/wiki?curid=2056517", "title": "Connessione", "text": ""}
{"id": "2056520", "revid": "767487", "url": "https://it.wikipedia.org/wiki?curid=2056520", "title": "Laurent Joubert", "text": "Biografia.\nLaurent Joubert, noto in Italia con il nome di Lorenzo Gioberti, fu il decimo di venti fratelli, nato dal matrimonio tra il cavaliere Joubert e sua moglie, Catherine de Genas. \nLaurent Joubert all'et\u00e0 di 21 anni divent\u00f2 allievo del celebre Guillaume Rondelet (1507-1566), cancelliere della Facolt\u00e0 di Medicina a Montepellier. Esercit\u00f2 l'attivit\u00e0 di medico a Montbrison e Aubenas, e prima ancora di ottenere il dottorato, godette di ottima fama come medico e insegnante. Alla morte di Rondelet, nel 1566 ne prese il posto come professore di medicina all'Universit\u00e0 di Montpellier e come cancelliere della facolt\u00e0 (conosciuto per questo motivo anche come \"Laurent Joubert di Montpellier\").\nLa regina di Francia Caterina de' Medici, in virt\u00f9 della sua crescente fama, lo chiam\u00f2 a corte. E a partire dal 1579, Laurent Joubert fu uno dei medici del re di Francia, Enrico III di Francia. Dopo la morte del Joubert avvenuta nel 1583, Andr\u00e9 Dulaurens (1558-1609) ne prese il posto alla cattedra di medicina dell'Universit\u00e0 di Montpellier.\nLaurent Joubert fu autore di alcuni importanti trattati di medicina, scritti sia in francese che in latino. Divent\u00f2 popolare in Italia nel 1592 a seguito della pubblicazione de \"La prima parte de gli errori popolari\", tradotto in \"lingua toscana\" da Alberto Luchi da Colle, segretario del granduca Francesco I de' Medici presso la corte francese . Scritto nel 1577 da Joubert per \u00abcorreggere gl'errori popolari, che travagliano spesso i medici giovani, e danno loro gran fastidio\u00bb , dette vita a un filone della letteratura medica che incontr\u00f2 particolare fortuna tra il XVI e il XVII secolo. In Italia, ispirato all'opera del Joubert, il medico romano Scipione Mercurio scrisse il trattato \"De gli errori popolari d'Italia\", pubblicato per la prima volta nel 1604."}
{"id": "2056524", "revid": "1632387", "url": "https://it.wikipedia.org/wiki?curid=2056524", "title": "Haribo", "text": "La Haribo-Holding GmbH &amp; Co. KG \u00e8 un'azienda di dolciumi tedesca con sede a Bonn nel quartiere Kessenich. Creata nel 1920, prende il nome dalle iniziali del suo fondatore, Hans Riegel, e della localit\u00e0 di Bonn.\nStoria.\nIl 13 dicembre 1920 viene registrata la ditta Haribo dal fondatore Johann Riegel nel registro imprese di Bonn. La designazione dell'azienda \u00e8 costituita dalle iniziali di diminutivo, cognome e sede: \"Hans\" Riegel Bonn.\nIl capitale dell'azienda \u00e8 un sacco di zucchero, una pentola di rame, un tagliere in marmo, uno sgabello, un forno a legna e un mattarello. La sede della ditta fu in una casa di \"Bergstra\u00dfe\" nel quartiere Kessenich. Due anni pi\u00f9 tardi Hans Riegel cre\u00f2 il Gummib\u00e4r (\"Tanzb\u00e4ren\" - orsetto danzante).\nNel 1925 Haribo inizia la produzione di dolci alla liquirizia. Agli inizi degli anni '30 viene fondata la nuova sede principale. Nel 1935 viene creata a Copenaghen, assieme ai soci Christian ed Eckhof Hansen la \"Haribo Lakrids A/S Kopenhagen\".\nDurante la seconda guerra mondiale la produzione diminuisce, anche a causa della penuria di materie prime. Nel 2000 Haribo viene accusata di aver usato prigionieri di guerra. La societ\u00e0 contest\u00f2 tale accusa e fece una donazione alla Stiftung \"Erinnerung, Verantwortung und Zukunft\".\nDopo la prematura scomparsa di Johann Riegel nel marzo 1945, l'azienda prosegu\u00ec con sua moglie. Successivamente i figli Hans e Paul nel 1946 riaprirono la societ\u00e0 dopo la guerra. Hans Riegel rappresenta la societ\u00e0 all'esterno, mentre Paul Riegel segue la ricerca e sviluppo prodotto e cos\u00ec la bont\u00e0 al pubblico. Nel 1957 Haribo acquisisce la \"Kleutgen &amp; Meier\", dove Hans Riegel ebbe il suo primo lavoro. Nel 1961 viene acquisita la \"Bonera Industrie en Handelsmaatschappij N.V.\" a Breda (Paesi Bassi) e creata la \"HARIBO Nederland B.V.\".\nNel 1967 Haribo crea la divisione francese presso la \"Lorette\" di Marsiglia, la \"HARIBO-France S.A.\". Nel 1987 avviene la fusione con la francese \"Ricqles Zan\", creando la \"Haribo Ricqles-Zan\" con sede a Marsiglia, Uz\u00e8s e Wattrelos. A Uz\u00e8s si trova un museo aziendale.\nNel 1968 acquisisce il controllo della \"Dr. Hillers AG\" di Solingen, nel 1979 totalmente. Dal 1980 viene inaugurato un nuovo sito produttivo. Nell'ottobre 2011 lo stabilimento di Solingen viene convertito in magazzino, uffici e logistica.\nNel 1971 viene presa la \"B\u00e4ren-Schmidt\", nel 1972 la inglese \"Dunhills\" (nel 1994 totalmente). Negli anni '70 vengono create societ\u00e0 in Austria e Svizzera. Nel 1982 viene venduto l'orsetto dorato (Goldb\u00e4ren) negli USA. Seguirono espansioni in Francia, Norvegia, Spagna, Finlandia e Turchia.\nAvviene un conflitto nella \"famiglia\" Haribo. Nell'estate 2008 avviene una disputa e nel 2010 viene introdotta una nuova struttura societaria. La \"Haribo-Holding GmbH &amp; Co. KG\" diviene la nuova casa madre. Met\u00e0 della \"Dr. Hans Riegel Holding\" e met\u00e0 della famiglia Paul Riegel. Hans Riegel muore il 15 ottobre 2013.\nFuturo della societ\u00e0.\nHaribo conta 6.000 collaboratori in quattro stabilimenti in Germania e altri dieci in Europa. I prodotti Haribo vengono distribuiti in pi\u00f9 di 100 paesi (2003). Nell'ottobre 2003 Hans Riegel junior alla Westdeutscher Rundfunk K\u00f6ln dichiara che suo nipote Hans-J\u00fcrgen Riegel (* 1956) diventer\u00e0 il successore alla guida della societ\u00e0. Fino al 2005 Hans-J\u00fcrgen Riegel guid\u00f2 la sede francese, con suo zio. Il cotitolare Haribo, Paul Riegel, muore la notte del 3 agosto 2009. Dopo la decisione della camera di commercio e industria di Bonn (alla quale fu inoltrato il reclamo da Paul Riegel, dopo la sua morte dai figli) la struttura Haribo cambi\u00f2. Viene fondata una Haribo Holding. La Hans Riegel Holding e la Paul Riegel Holding, dei figli di prima e seconde nozze, posseggono il 50% di Haribo Holding. Hans-Arndt, figlio di Paul Riegel in seconde nozze, presiede il consiglio di amministrazione e il fratello Hans-Guido Riegel presiede la parte tecnico-produttiva.\nDal 2005 vi fu una speculazione dei media sulla possibilit\u00e0 di chiusura del sito di Bonn con 1.300 dipendenti, data la non pi\u00f9 possibilit\u00e0 di espansione. Come nuova attivit\u00e0 era immaginata una sede a Grafschaft (Germania)-Gelsdorf e forse Rheinbach.\nNel 2008 l'ente tedesco Bundeskartellamt ha fatto un'azione di anticartello contro diversi produttori dolciari. Nel 2012 viene multata Haribo per 2,4 milioni di Euro.\nIl 20 settembre 2013 viene reso noto che Haribo ha comprato un pezzo di terra di 30 ettari presso l\"Innovationspark Rheinland\" tra Ringen e Oeverich in Grafschaft (Germania) per creare un centro logistico e forse produttivo.\nVendita diretta.\nLa produzione Haribo viene venduta direttamente a Bonn-Bad Godesberg, Solingen, Mainbernheim e Wilkau-Ha\u00dflau e dal 27 ottobre 2012 anche alla Haribo MAOAM di Neuss.\nSede produttiva di Linz.\nIn Austria la produzione Haribo \u00e8 attiva dal 1976; dal 1989 a Linz in Ober\u00f6sterreich, come \"Konditorei-Gro\u00dfbetriebs-GmbH\" \"Panuli\" nata nel 1921. Nel sito di Linz sono occupate 250 persone, prodotte annualmente 16.000 ton di dolci (75 ton al giorno). In Austria detiene il 60% del mercato di frutta gommosa. La fabbrica produce anche per il sud Europa, Svizzera e Baltico con cento prodotti diversi.\nMarketing.\nMotto.\nNel 1935 viene coniato il motto \"HARIBO macht Kinder froh\" (Haribo fa felici i bimbi). Nel 1962 viene aggiunto \"und Erwachsene ebenso\" (e anche gli adulti). Dopo una pubblicit\u00e0 su Kabel 1 lo slogan venne presto conosciuto in Germania. Il testo venne ricompensato con 20 marchi.\nSlogan nelle diverse nazioni:\nAltra pubblicit\u00e0.\nDal 1991 al 2014 il conduttore TV Thomas Gottschalk fu testimone Haribo. La durata della collaborazione entr\u00f2 a far parte del Guinnes dei primati nel gennaio 2006. Altro testimonial fu il comico Michael \"Bully\" Herbig.\nHaribo utilizz\u00f2 anche un Kenworth-Showtruck, per la promozione. Dal 2009 anche un Boeing 737-800 (\"GoldbAIR\") e dal 2010 un \"HaribAIR\" con lo stesso tipo di velivolo.\nNel novembre 2013 \u00e8 stato aperto un \"Haribo-Store\" a Bonn, su una superficie di 200 m\u00b2,vengono venduti Haribo e Maoam, \"Pick&amp;Mix-Bar\", cos\u00ec come merchandising vario.\nOrsetti Gommosi - Goldb\u00e4ren.\nL'orsetto gommoso \u00e8 di circa di dimensione, stilizzato orso, prodotto con zucchero, sciroppo di zucchero e gelatine varie che rendono il prodotto gommoso, oltre a coloranti, aromi, rivestimento e acqua. L'orsetto fu inventato nel 1922 da Hans Riegel e ribattezzato successivamente \"Tanzb\u00e4r\". Il Kaiser Guglielmo II di Germania premia il Gummib\u00e4r come miglior prodotto della Repubblica.\nDal 1967 viene introdotto anche il nome \"Goldb\u00e4ren\". Nel 2005 viene prodotto a 100 milioni di esemplari al giorno in 15 paesi europei, e venduto in 100 paesi diversi.\nPer il mercato tedesco viene prodotto con estratti naturali coloranti. Dall'agosto 2007 \u00e8 avvenuto un cambiamento produttivo riassunto nella tabella sotto.\nPer il Campionato europeo di calcio 2008 \u00e8 stato prodotto lo \"Schwarz-Rot-Goldb\u00e4ren\". Miscuglio in onore della bandiera della Germania, nero dal Ribes nigrum, rosso dalla fragola e giallo dal limone. Sambucus anche al posto del Ribes nero.\nPer il Campionato mondiale di calcio 2014 Haribo ha prodotto il \"Goldb\u00e4ren-Fan-Edition\"; prugna (rosso scuro), pompelmo (rosso), melone (verde), Galium odoratum (verde scuro) e albicocca (arancio) oltre al blu."}
{"id": "2056527", "revid": "1305772", "url": "https://it.wikipedia.org/wiki?curid=2056527", "title": "Deadache", "text": "Deadache \u00e8 il quarto album dei Lordi, primo album pubblicato il 24 ottobre 2008 dalla casa discografica GUN Records.\nBonus Track.\nOltre alla versione standard, esistono altre quattro versioni dell'album \"Deadache\", contenenti differenti Bonus Track. Di seguito l'elenco delle versioni e relative Bonus Track.\nIl brano \"The House\" \u00e8 una cover song dalla band Dingo. Il titolo completo era in origine \"The House Without a Name\"."}
{"id": "2056537", "revid": "827882", "url": "https://it.wikipedia.org/wiki?curid=2056537", "title": "Kickapoo (fiume)", "text": "Il Kickapoo \u00e8 un fiume degli Stati Uniti d'America che scorre interamente all'interno dello Stato del Wisconsin. Prende il nome dalla trib\u00f9 dei nativi americani Kickapoo che occupavano quelle terre fino all'inizio del XIX secolo.\nIl Kickapoo \u00e8 il maggiore affluente del fiume Wisconsin. Ha una lunghezza di 210\u00a0km e un bacino idrografico di 2100\u00a0km2. Nasce nei pressi di Wilton e, al termine di un corso piuttosto tortuoso in direzione sud, sfocia nel Wisconsin vicino a Wauzeka dopo aver attraversato le contee di Monroe, Vernon, Richland e Crawford. In linea d'aria la foce dista circa 100\u00a0km dalla sorgente.\nVerso la fine degli anni 1960, le frequenti piene indussero il governo statunitense alla costruzione di una diga nei pressi di La Farge. La diga avrebbe dovuto creare un bacino artificiale di 19\u00a0km di lunghezza e 7,2\u00a0km2 di superficie. A questo scopo furono espropriate 149 fattorie per una superficie complessiva di 35\u00a0km2 destinati in parte ad essere invasi dal bacino e in parte ad uso di infrastrutture turistiche. I lavori di costruzione ebbero inizio nel 1971 ma furono fermati quattro anni dopo, a seguito di numerosi ricorsi e anche di studi che evidenziarono come la diga avrebbe causato impatti ambientali ed economici negativi. Nel 1996 i terreni furono in parte assegnati allo Stato del Wisconsin, che li ha adibiti a riserva naturale, e in parte alla trib\u00f9 dei nativi americani Ho-Chunk."}
{"id": "2056539", "revid": "247933", "url": "https://it.wikipedia.org/wiki?curid=2056539", "title": "Duomo lavico", "text": ""}
{"id": "2056550", "revid": "119982", "url": "https://it.wikipedia.org/wiki?curid=2056550", "title": "L'innocenza del Diavolo", "text": ""}
{"id": "2056553", "revid": "119982", "url": "https://it.wikipedia.org/wiki?curid=2056553", "title": "Pagemaster - l'avventura meravigliosa", "text": ""}
{"id": "2056556", "revid": "287204", "url": "https://it.wikipedia.org/wiki?curid=2056556", "title": "PETSCII", "text": "Il PETSCII, (acronimo di PET Standard Code of Information Interchange), o CBM ASCII, \u00e8 una variante del sistema di codifica ASCII usata nei computer della Commodore a partire dal 1977.\nLa codifica prende il suo nome dal Commodore PET ma \u00e8 anche usata negli home computer VIC-20, Commodore 64, Commodore 16, Commodore Plus/4, Commodore 128 e nel personal computer Commodore CBM-II.\nStoria.\nL'insieme di caratteri fu per la maggior parte disegnato da Leonard Tramiel, il figlio del fondatore di Commodore Jack Tramiel, e dal progettista del PET Chuck Peddle. I caratteri PETSCII furono una delle estensioni che Commodore chiese nel 1977 al programmatore di Microsoft Ric Weiland di inserire nel Commodore BASIC, una versione personalizzata del Microsoft BASIC che sarebbe stata distribuita con i computer PET. Il VIC-20 utilizzava gli stessi caratteri del PET che, per\u00f2, apparivano pi\u00f9 larghi a causa del numero di colonne video inferiore (solo 22 contro le 40/80). A partire dal Commodore 64 fu leggermente rivisto l'insieme dei caratteri maiuscoli per meglio rappresentarli sui monitor a colori per via dell'aumentata risoluzione video di questo e dei computer successivi (40 colonne). L'insieme di lettere minuscole era invece identico a quello usato sulla famiglia di computer ad 8 bit di Atari.\nChuck Peddle afferma, inoltre, che l'inclusione dei simboli dei semi delle carte da gioco fu fatto perch\u00e9 fosse poi facile scrivere per il PET giochi di carte.\nCaratteristiche.\nIl PETSCII \u00e8 basato sulla versione del 1963 dell'insieme ASCII (non su quello successivo del 1967 adottato da molti altri computer dell'epoca). All'avvio del computer, il set predefinito era quello \"\"non shiftato\": esso comprendeva le lettere maiuscole e, nel caso di tasti con 2 simboli (come i numeri ed i tasti della punteggiatura), il simboli principale. Per far apparire i caratteri \"shiftati\"\" si doveva premere il tasto insieme al tasto : questo insieme comprendeva le lettere minuscole e, nel caso di tasti con 2 simboli, il simbolo secondario, posto in alto sul tasto. Da segnalare anche la presenza, sulle tastiere di tutti i computer dal VIC-20 in poi, del simbolo della sterlina britannica al posto della barra inversa \"\\\".\nL'inclusione dei simboli grafici fu fatto per facilitare la creazione di interfacce semigrafiche dato che il Commodore PET non era dotato della possibilit\u00e0 di gestire la grafica raster n\u00e9 della possibilit\u00e0 di ridefinire l'insieme di caratteri. La presenza della \"modalit\u00e0 video invertita\" (il carattere veniva visualizzato invertendo l'ordine dei pixel accesi e spenti) permetteva di allargare ulteriormente l'insieme di caratteri grafici (ad esempio, il carattere con un quarto dei pixel accesi poteva essere invertito generando un carattere con i tre quarti dei pixel accesi).\nEsisteva anche una modalit\u00e0 detta \"testo\" a cui si poteva accedere premendo i tasti e (il passaggio influenzava tutti i caratteri visualizzati sullo schermo). In questa modalit\u00e0 era possibile usare sia le lettere minuscole che maiuscole grazie al fatto che l'insieme dei caratteri \"shiftati\" possedeva entrambi i sottoinsiemi. Questa modalit\u00e0 permetteva anche di passare un testo da un computer Commodore con PETSCII ad un computer che usava la codifica ASCII-1967 con la variante che i caratteri maiuscoli diventavano minuscoli e viceversa, per via della mappatura diversa.\nIl PETSCII includeva dei caratteri speciali di controllo che, se premuti oppure stampati tramite un programma, venivano interpretati dall'editor ed eseguivano determinate funzioni: i tasti cursore spostavano materialmente il cursore, il tasto portava il cursore nella prima cella video in alto a sinistra, puliva lo schermo, e attivavano e disattivavano la modalit\u00e0 invertita. Sui modelli che supportavano il colore (dal VIC-20 in poi) c'erano anche delle particolari combinazioni di caratteri che permettevano di modificare la tonalit\u00e0 del testo."}
{"id": "2056565", "revid": "1305772", "url": "https://it.wikipedia.org/wiki?curid=2056565", "title": "Dimensione (disambigua)", "text": ""}
{"id": "2056566", "revid": "113757", "url": "https://it.wikipedia.org/wiki?curid=2056566", "title": "Famiglia Durazzo", "text": ""}
{"id": "2056569", "revid": "599013", "url": "https://it.wikipedia.org/wiki?curid=2056569", "title": "Salvatore Mastronunzio", "text": "\u00c8 soprannominato \"la Vipera\" da quando giocava nel Frosinone.\nCarriera.\nHa debuttato giovanissimo in Serie A con la maglia della sua citt\u00e0 natale, l', l'8 marzo 1998 in una gara contro il . Ha giocato anche la domenica successiva con il . Successivamente \u00e8 stato mandato a fare esperienza in varie squadre di Serie C, categoria dove \u00e8 rimasto fino al 2003; qui \u00e8 stato con la Fermana dove si \u00e8 lanciato, siglando 13 gol. Subito dopo ha giocato in Serie B con e Frosinone. Dopo una parentesi al Foggia che gli \u00e8 fondamentale per ritrovare il vizio del gol, nell'estate 2007 passa all', in cui ha contribuito alla promozione in Serie B con 15 gol in campionato e 3 nei play-off.\nNella stagione 2008-2009 \u00e8 rimasto in \"biancorosso\" e si \u00e8 affermato come capocannoniere e leader della squadra, segnando 17 gol in campionato e 2 reti nei due match di play-out contro il che hanno permesso all' di salvarsi e rimanere in Serie B..\nIl 29 settembre 2009 Mastronunzio ha adeguato e prolungato il suo contratto con l'Ancona fino al 2013.\nIl 21 novembre 2009 Mastronunzio firma una doppietta nel derby al Del Duca, che grazie anche alla rete di Colacone, porta alla vittoria i dorici, vittoria che mancava in casa ascolana dal 1942. Nell'anno solare 2009 Mastronunzio ha segnato 20 gol in 40 partite di campionato ed \u00e8 il secondo goleador fra Serie A e Serie B (prima di lui soltanto Diego Milito con 22 gol). \u00c8 il miglior marcatore della storia dell' del dopoguerra grazie ai suoi 62 gol (compresa la Coppa Italia).\nIl 24 giugno 2010 passa a titolo definitivo al , con cui firma un contratto fino al giugno 2013. Il 22 agosto segna il suo primo gol con la nuova maglia alla prima giornata di campionato ai danni del Pescara.\nIl 22 agosto 2011 si trasferisce, in prestito con diritto di riscatto, in Lega Pro Prima Divisione, allo Spezia. Nel mercato di gennaio 2012 si trasferisce, sempre in prestito, in Serie B al Gubbio. Debutta il 21 gennaio nella sconfitta esterna per 2-1 contro l' sostituendo Marcel B\u00fcchel al 60'.\nConclude la stagione con 10 presenze in campionato retrocedendo. Rimane poi svincolato.\nDopo essersi allenato in estate con il Trapani di Serse Cosmi, il 22 ottobre 2015 viene tesserato dalla Robur Siena, dove ritorna dopo la stagione in Serie B nel 2010-2011, firmando fino a giugno 2016.\nDebutta in Lega Pro tre giorni dopo sostituendo Emiliano Bonazzoli al minuto 81 in Siena-Maceratese 0-1 e segna il suo primo gol il 15 novembre nella vittoria per 1-2 contro il Pisa.\nIl 12 febbraio 2017 firma un contratto con il Crevalcore, squadra di promozione Emiliana.\nIl 4 settembre 2017 trova l'accordo con l'Anconitana, formazione di prima categoria che raccoglie l'eredit\u00e0 dell'Us Ancona 1905, diventandone capitano e tornando nel capoluogo dorico dopo 7 anni.\nIl 17 dicembre 2017, nella partita Anconitana - Montemarciano, Mastronunzio ha realizzato il goal numero 72 ed \u00e8 attualmente il calciatore che ha segnato pi\u00f9 goal nella storia dell'Ancona (ora Anconitana) avendo battuto il record di Gustavo Fiorini (centravanti dorico degli anni 30 - 40 che si ferm\u00f2 a quota 71). Nella stagione 2018-2019, giocata dall'Anconitana in Promozione, raggiunge e supera il traguardo dei 100 gol con la casacca biancorossa.\nRimasto fuori dal nuovo progetto tecnico del club dorico, nell'estate 2019 si accorda con il Montefano, societ\u00e0 che disputa il campionato di Eccellenza Marche.\nIl 28 luglio 2021 viene annunciato che, dopo due stagioni al Montefano condite da 20 gol in 36 partite, non far\u00e0 parte della squadra per la stagione 2021/22. Il 26 agosto seguente viene ufficializzato il suo ingaggio da parte della Maceratese, militante nel campionato di Promozione. \nLa squalifica per il calcioscommesse.\nCoinvolto nello scandalo del calcioscommesse, il 1\u00ba giugno 2012 il procuratore federale Stefano Palazzi richiede per lui quattro anni e sei mesi di squalifica. Il 18 giugno in primo grado la Commissione Disciplinare della FIGC lo squalifica per quattro anni.\nCoinvolto nel caso all'indomani della sentenza, il 23 agosto 2012, intervenuto telefonicamente a Speciale Calciomercato, ha affermato che nella riunione tecnica prima della sfida Novara- (2-2) del maggio 2011 (gara che determin\u00f2 la promozione aritmetica in Serie A dei toscani), l'allora tecnico Antonio Conte non afferm\u00f2 e non incit\u00f2 i giocatori per \"accomodare\" il risultato e giocare per il pareggio, anche perch\u00e9 lo stesso Mastronunzio non fu non convocato per \"scelta tecnica\" dal mister, bens\u00ec in quanto infortunato (cos\u00ec come avvenne per Albinoleffe-Siena 1-0): tuttavia, afferma che Filippo Carobbio, all'epoca dei fatti suo compagno di squadra al Siena, fosse \u00ab\"un ragazzo che sembrava talmente tranquillo, quindi... ormai tutte le idee che mi potevo essere fatto su alcuni giocatori, vengono smontate\"\u00bb. Ed aggiunge: \u00ab\"Sono sempre stato diffidente su tutti, su tutto questo mondo\"\u00bb.\nIl 15 aprile 2013, il TNAS gli riduce la squalifica a 3 anni.\nStatistiche.\nPresenze e reti nei club.\n\"Statistiche aggiornate al 31 marzo 2018.\""}
{"id": "2056570", "revid": "1175439", "url": "https://it.wikipedia.org/wiki?curid=2056570", "title": "NGC 2158", "text": "NGC 2158 \u00e8 un ammasso aperto molto antico visibile nella costellazione dei Gemelli.\nOsservazione.\nSi individua con facilit\u00e0 la sua posizione, trovandosi a meno di mezzo grado a SE del brillante e celebre M35 (nella foto appare come una macchia chiara in basso a destra); il periodo di osservabilit\u00e0 nel cielo serale va da novembre a maggio. Le sue componenti sono piuttosto deboli, attorno alla dodicesima magnitudine, pi\u00f9 una stella di decima in sovrapposizione. Non \u00e8 risolvibile in stelle con piccoli strumenti, in cui appare come un insieme nebuloso e molto compatto; la sua risoluzione, per altro soltanto parziale, diventa possibile soltanto con strumenti oltre i 200mm di apertura e forti ingrandimenti.\nLa declinazione moderatamente settentrionale di quest'ammasso favorisce gli osservatori dell'emisfero nord, sebbene si presenti circumpolare solo a partire da latitudini elevate; dall'emisfero australe la sua osservazione risulta particolarmente penalizzata soltanto dalle regioni situate a elevate latitudini meridionali. Il periodo migliore per la sua osservazione nel cielo serale \u00e8 quello compreso fra ottobre e marzo.\nStoria delle osservazioni.\nNGC 2158 venne individuato per la prima volta da William Herschel nel 1784 attraverso un telescopio riflettore da 18,7\u00a0pollici; suo figlio John Herschel lo riosserv\u00f2 in seguito e lo inser\u00ec poi nel suo General Catalogue of Nebulae and Clusters col numero 1351.\nCaratteristiche.\nLa scarsa luminosit\u00e0 di quest'ammasso \u00e8 giustificata dalla grande distanza a cui si trova, pari a 5070\u00a0parsec (oltre 16000 anni luce), ossia alla periferia della Via Lattea, sul Braccio del Cigno; pertanto appare anche fortemente oscurato dalla polvere interstellare che si frappone lungo la linea di vista.\nNGC 2158 \u00e8 un ammasso insolitamente ricco situato a una latitudine galattica bassa, in prossimit\u00e0 del piano galattico; si tratta di un oggetto piuttosto antico, la cui et\u00e0 \u00e8 stimata come superiore a 1 miliardo di anni. Molte delle sue stelle pi\u00f9 massicce sono evolute verso la fase di gigante rossa, mentre si contano numerose stelle di classe spettrale A, F e G. La metallicit\u00e0 delle sue stelle pi\u00f9 evolute \u00e8 risultata tendenzialmente inferiore rispetto alla metallicit\u00e0 solare."}
{"id": "2056577", "revid": "486946", "url": "https://it.wikipedia.org/wiki?curid=2056577", "title": "Philly soul", "text": ""}
{"id": "2056579", "revid": "125013048", "url": "https://it.wikipedia.org/wiki?curid=2056579", "title": "Canterbury of New Zealand", "text": "Canterbury of New Zealand \u00e8 un'azienda neozelandese specializzata in abbigliamento sportivo. L'acronimo CCC, con cui pure \u00e8 conosciuta specie dai rivenditori, significa Canterbury Clothing Company e deriva dal suo logo, tre cerchi su cui compare un profilo stilizzato di kiwi.\nL'azienda nacque nel 1904 in seguito alla fusione di due piccole imprese familiari dell'omonima regione dell'isola sud della nazione, e si \u00e8 specializzata negli anni soprattutto nella produzione di abbigliamento di rugby. Oggi \u00e8 leader mondiale per i prodotti di tale sport ed esporta in tutti i continenti. \u00c8 sponsor tecnico, tra gli altri, dell'Inghilterra e dell'Irlanda, ha vestito i British and Irish Lions nei tour 2017 e 2021, e come partner di World Rugby fornisce le divise arbitrali.\n\u00c8 comunque attiva anche in altre discipline, ad esempio \u00e8 stata sponsor dal 2007 al 2009 del Deportivo La Coru\u00f1a e nella stagione 2008-09 dell' campione d'Olanda."}
{"id": "2056587", "revid": "599013", "url": "https://it.wikipedia.org/wiki?curid=2056587", "title": "Magnus Svensson", "text": ""}
{"id": "2056588", "revid": "599013", "url": "https://it.wikipedia.org/wiki?curid=2056588", "title": "Rolan Gusev", "text": "Carriera.\nIn precedenza ha vestito le divise di Dinamo Mosca e CSKA Mosca. \u00c8 stato capocannoniere del campionato russo 2002, con 15 reti.\nCon la Nazionale russa conta 31 presenze e 1 rete. Con questa selezione ha partecipato al ."}
{"id": "2056591", "revid": "2048388", "url": "https://it.wikipedia.org/wiki?curid=2056591", "title": "Fan Zhiyi", "text": "Carriera.\nNel 2001 \u00e8 stato eletto, grazie alle sue prestazioni, calciatore asiatico dell'anno. Oltre a questo ha vinto anche altri riconoscimenti, come quello di calciatore cinese dell'anno nel 1995 e quello di Pallone d'oro cinese nel 1995 e nel 1996."}
{"id": "2056592", "revid": "599013", "url": "https://it.wikipedia.org/wiki?curid=2056592", "title": "Otto Konrad", "text": ""}
{"id": "2056594", "revid": "767487", "url": "https://it.wikipedia.org/wiki?curid=2056594", "title": "Phantomsmasher", "text": "I Phantomsmasher sono un gruppo grindcore sperimentale capitanato dal musicista James Plotkin, precedentemente conosciuto come Atomsmasher, e altri diversi nomi come OLD e Solarus in quasi ottanta pubblicazioni.\nLa band si \u00e8 segnata alla Ipecac Recordings nel 2002, ed \u00e8 attualmente al lavoro per un terzo album.\nI Phantomsmasher, formalmente riconosciuti come band di musica elettronica, per via del largo impiego della strumentazione digitale, hanno sempre pi\u00f9 evoluto il proprio stile incorporando elementi di grindcore, hardcore, noise e post rock, con un bassissimo uso di voci, perlopi\u00f9 distorte con un vocoder.\nBiografia.\nIn particolare, la figura di spicco del gruppo \u00e8 il musicista James Plotkin, compositore e produttore della band, che nel corso degli anni, dopo svariate collaborazioni con diversi musicisti come Franz Treichler, Michael Gira, Mick Harris, e John Zorn, ed essere stato membro di diversi gruppi come Scorn, Old, Khanate e Death Ambient ha dato vita a questo progetto insieme a DJ Speedranch, e Dave Witte, gi\u00e0 batterista dei Municipal Waste, Melt-Banana, Agoraphobic Nosebleed e Discordance Axis. Hanno pubblicato l'omonimo album di esordio, sotto il nome di Atomsmasher, sotto la Hydra Head Records. La band, agli inizi ha mostrato un sound pi\u00f9 vicino al math rock e al noise, sempre strumentale, e l'album vede la partecipazione di Mick Harris, noto per essere stato membro di Napalm Death e Extreme Noise Terror e di K.K. Null, cospicuo musicista noise giapponese.\nNel 2002, la band cambia il nome sotto quello attuale, e si segna alla Ipecac Records di Mike Patton, pubblicando il secondo album omonimo. L'album presenta delle sonorit\u00e0 che si avvicinano maggiormente al grindcore e all'elettronica, senza allontanarsi dal sound dei precedenti lavori.\nVerso agosto del 2008, la band ha lasciato per inciso sul proprio sito web di essere al lavoro su un terzo album."}
{"id": "2056596", "revid": "21079", "url": "https://it.wikipedia.org/wiki?curid=2056596", "title": "Domini di primo livello nazionali", "text": ""}
{"id": "2056601", "revid": "19901090", "url": "https://it.wikipedia.org/wiki?curid=2056601", "title": "Verit\u00e0 assoluta", "text": ""}
{"id": "2056606", "revid": "661526", "url": "https://it.wikipedia.org/wiki?curid=2056606", "title": "Marc de' Pasquali", "text": "Biografia.\nLalla Romano, che di Marc de' Pasquali afferm\u00f2 \u00abla trovo geniale\u00bb, redasse la quarta di copertina delle poesie \"Fiori\" e recens\u00ec \"Biondo spinto\" come \u00ablibro forte, emozionante [...] e magari si sospetta che sia facile, brillante; invece \u00e8 difficile. Difficile da definire\u00bb.\nBarbara Alberti recensendo \"I cani non abbaiano a Polina\" ne parla come di \"\"una grande scrittrice, erede linguistica e spirituale di Pasolini e di Gadda.\" \"\nCome giornalista pubblicista s'\u00e8 occupata d'arte e letteratura per diverse testate (debuttando nei Sessanta su \"Il Presente\" di Luciano Inga Pin), stabilmente sino alle dimissioni del 2004 per il quotidiano \"La Gazzetta di Parma\", per le riviste mensili \"Babilonia\u201d e \u201cA/Rivista Anarchica\u201d. \nCon Mario Mieli coadiuv\u00f2 la redazione lombarda del \"F.U.O.R.I.\" e F.U.O.R.I. DONNA\"; e il 15 ottobre 1972 organizz\u00f2 nella sede milanese di \u201cRe Nudo\u201d il Primo Convegno Internazionale Omosessuale. \nLa Biblioteca Cantonale di Lugano nel 2014 le ha intitolato un fondo contenente filmati, foto, diarii, lettere, acquarelli, materiale edito e inedito, archivio Mario Mieli. Nel luglio 2021 le ha dedicato una mostra, protratta a tutto agosto."}
{"id": "2056609", "revid": "729019", "url": "https://it.wikipedia.org/wiki?curid=2056609", "title": "Battaglia di Gorizia (1943)", "text": "La battaglia di Gorizia si svolse fra l'11 e il 26 settembre 1943 fra le truppe tedesche, che stavano occupando Gorizia nell'ambito dell'Operazione Achse,e militari italiani che restarono fedeli all'alleato tedesco dopo l'8 settembre (decisi a respingere l'invasione del territorio italiano da parte dei partigiani titini e comunisti italiani), da una parte, e gli operai monfalconesi, costituitisi in brigata partigiana e appoggiati da unit\u00e0 partigiane slovene dall'altra.\nLa battaglia, che si articol\u00f2 in una serie di cruenti scontri per il controllo delle linee ferroviarie ed aeroportuali del goriziano e divamp\u00f2 per quindici giorni, si concluse con la vittoria dell'esercito germanico, nettamente superiore per numero di effettivi ed armamenti. Fu la prima importante battaglia organizzata dalla resistenza italiana in Italia settentrionale.\nLo svolgimento.\nIl contesto.\nAlla notizia dell'avvicinarsi delle truppe tedesche, su iniziativa di Vinicio Fontanot, appartenente a una nota famiglia antifascista di Ronchi dei Legionari che in seguito caddero combattendo i tedeschi fra il 1943 e il 1944, molti operai monfalconesi, ancora in tuta da lavoro, ma armati, iniziarono a confluire a Cave di Selz, nei pressi di Ronchi, fin dal 10 settembre, per organizzare la difesa del territorio dall'invasione nazista. I convenuti, fra cui era presente la diciottenne Ondina Peteani e il futuro senatore Antonio Tambarin, decisero di passare in azione quanto prima costituendosi in Brigata (o Divisione) partigiana che battezzarono \"Brigata Proletaria\". Ad essi si unirono, come si \u00e8 gi\u00e0 fatto accenno, anche alcuni ufficiali e soldati dell'ormai dissolto regio esercito italiano.\nLe ostilit\u00e0.\nIn un primo tempo scopo della Brigata appena formata era raggiungere Gorizia prima delle truppe germaniche. Ci\u00f2 non fu possibile, dato che le truppe naziste si trovavano gi\u00e0 alle porte della citt\u00e0 friulana (che fu occupata fra l'11 e il 12 settembre 1943). Venne allora deciso, come obiettivo prioritario, di resistere sulla linea \"Merna-Valvolciana\", procedendo, nei giorni successivi, all'occupazione dell'aeroporto militare e delle due stazioni ferroviarie presenti sul territorio. In tal modo venne intaccato il sistema di comunicazioni e di rifornimenti delle truppe tedesche fra il Friuli, Gorizia e il Carso, dove era particolarmente attiva la resistenza dei partigiani slavi, capitanati dal comunista cattolico italo-sloveno Stojan Furlan. Quest'ultimo ordin\u00f2 ad alcuni nuclei di partigiani sloveni, attivi in zona, di convergere sul teatro delle operazioni e lottare al fianco dei monfalconesi. I partigiani italiani comunisti e quelli sloveni collaborarono nelle operazioni, Caporetto venne occupata, e i combattenti si avvicinarono a Gorizia. Il giorno 16 settembre, nel pieno della battaglia, il Comitato di Liberazione sloveno proclam\u00f2 l'annessione della Venezia Giulia alla Slovenia\nLa fine.\nL'occupazione delle due stazioni e dell'aeroporto da parte dei partigiani, fu seguita dal contrattacco tedesco e dalla rioccupazione di tali obiettivi militari da parte della Wehrmacht. Qualche giorno pi\u00f9 tardi una delle due stazioni fu riconquistata, a prezzo di forti perdite, dai partigiani italiani e sloveni, mentre l'aeroporto, teatro di nuovi e cruenti scontri, venne reso praticamente inagibile. La situazione per i tedeschi si era fatta difficile anche per la presenza, nella zona di Cividale, non lontano da Gorizia, del I raggruppamento della \"Brigata Garibaldi\" al comando di Mario Lizzero, che teneva occupato un consistente contingente di truppe germaniche. Il successivo impiego di gran parte degli effettivi della 24. Panzer-Division del 2\u00ba \"Panzerkorps-SS\", che si unirono alla 71\u00aa divisione di fanteria, infranse la resistenza dei partigiani italiani e sloveni che abbandonarono l'ultimo ridotto in loro possesso, Merna. Era l'alba del 26 settembre 1943.\nLe forze in campo.\nI tedeschi misero in campo, fin dal primo giorno, la 71\u00aa divisione di fanteria che dovette essere successivamente rafforzata da alcuni reparti della 24\u00aa divisione blindata appartenente al 2\u00b0 \"Panzernkorp\" proveniente dalla Carinzia. Il comando era detenuto dal generale Ludwig K\u00fcbler (non presente nel teatro delle operazioni), massimo responsabile militare germanico durante l'invasione del Friuli e della Venezia Giulia. Si calcola che i combattenti tedeschi che parteciparono alla battaglia passarono dai circa 4.000 - 5.000 uomini iniziali a non meno di 8.000 nella seconda settimana.\nA tali truppe, perfettamente armate ed equipaggiate, si contrapposero circa 1.500 - 2.000 italiani e sloveni di cui 1000 - 1500 circa provenienti dai Cantieri Riuniti dell'Adriatico di Monfalcone, che, insieme ad alcuni ufficiali e soldati del disciolto regio esercito avevano costituito una brigata partigiana nota storicamente come \"Brigata Proletaria\" (o anche \"Divisione Proletaria\"). Tale Brigata, approntata grazie all'iniziativa di Vinicio Fontanot (che si riserv\u00f2 il comando di uno dei reparti o battaglioni), Giordano Tomasig, Camillo Donda e Ferdinando Marega, ricevette nei giorni successivi l'aiuto, prezioso, di alcune unit\u00e0 partigiane slovene particolarmente esperte agli ordini del cattolico Stojan Furlan (che per\u00f2 non partecip\u00f2 personalmente alla battaglia).\nLe perdite.\nNon ci sono note le perdite di parte tedesca. Da parte italiana ci furono, per la sola \"Brigata Proletaria\", circa cento morti oltre ad un numero ben maggiore di feriti. A tali perdite si devono aggiungere quelle di parte slovena, mai quantificate. Alcuni dei sopravvissuti andarono ad ingrossare le file della brigata Garibaldi-Trieste, altri rientrarono al lavoro, altri ancora, fatti prigionieri, vennero deportati in Germania. Fra questi ultimi persero la vita nei campi di concentramento tedeschi i capi partigiani Camillo Donda e Ferdinando Marega.\nAnalisi storica.\nLa battaglia di Gorizia, che ha avuto luogo in concomitanza con gli scontri durante la cosiddetta \"mancata difesa di Roma\", \u00e8 stato l'episodio pi\u00f9 rilevante dell'opposizione armata che si svilupp\u00f2 in Friuli-Venezia Giulia dopo l'8 settembre 1943 e ha assunto carattere quasi leggendario come primo scontro in campo aperto della guerra partigiana. Le sue effettive caratteristiche storiche sono ancora dibattute e alcune fonti ne riducono l'importanza e le dimensioni. Sue connotazioni principali furono:"}
{"id": "2056610", "revid": "767487", "url": "https://it.wikipedia.org/wiki?curid=2056610", "title": "Villa di Tigellio", "text": "La cosiddetta Villa di Tigellio \u00e8 un complesso di rovine di epoca romana situato nel quartiere di Stampace, a Cagliari, che prende erroneamente il nome da Tigellio, musicista e poeta originario di Caralis.\nIl Sito Archeologico.\nDopo alcuni studi archeologici \u00e8 stato verificato che non si tratta di una sola abitazione ma di ben tre edifici, due dei quali hanno ancora le basi strutturali ben visibili. La prima \u00e8 denominata \"Casa del Tablino dipinto\", per i suoi numerosi affreschi che circondano la zona di ricevimento; la seconda, invece, \u00e8 nota come \"Casa degli Stucchi\", per i suoi notevoli abbellimenti di cui \u00e8 rimasta traccia.\nQueste costruzioni sono una delle presenze di \"edilizia privata romana\" a Cagliari.\nGli scavi.\nPer questa zona archeologica di Cagliari le attivit\u00e0 di scavo si possono suddividere nei tre pi\u00f9 importanti interventi:"}
{"id": "2056613", "revid": "287204", "url": "https://it.wikipedia.org/wiki?curid=2056613", "title": "Kandi (India)", "text": " \nKandi \u00e8 una suddivisione dell'India, classificata come \"municipality\", di 50.345 abitanti, situata nel distretto di Murshidabad, nello stato federato del Bengala Occidentale. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 56' 60 N e 88\u00b0 1' 60 E e ha un'altitudine di 19 .\nSociet\u00e0.\nEvoluzione demografica.\nAl censimento del 2001 la popolazione di Kandi assommava a 50.345 persone, delle quali 26.593 maschi e 23.752 femmine. I bambini di et\u00e0 inferiore o uguale ai sei anni assommavano a 7.231, dei quali 3.970 maschi e 3.261 femmine. Infine, coloro che erano in grado di saper almeno leggere e scrivere erano 32.953, dei quali 18.741 maschi e 14.212 femmine."}
{"id": "2056615", "revid": "767487", "url": "https://it.wikipedia.org/wiki?curid=2056615", "title": "Tony Oller", "text": "Carriera.\nGrazie al ruolo nel film \"I Flunked Sunday School\", Tony Oller ottiene la parte per cui \u00e8 diventato famoso, ovvero Danny in \"As the Bell Rings\", la versione americana della sit-com italiana \"Quelli dell'intervallo\".\nHa al suo attivo anche una carriera musicale, che \u00e8 nata per la serie \"As the Bell Rings\", per la quale ha scritto tre canzoni.\nHa partecipato al video di Savannah Outen \"If You Only Knew\".\nIncontra Malcolm David Kelley nel cast della serie televisiva \"Gigantic\", trasmessa in America da TeenNick, dove avevano il ruolo di migliori amici. In seguito hanno deciso di formare un gruppo chiamato MKTO (gruppo apparso anche nella serie di Nickelodeon I Thunderman), dall'unione delle iniziali dei nomi dei due componenti. I due hanno successivamente firmato per la Columbia e pubblicato il loro primo singolo \"Thank You\" il 15 gennaio 2013."}
{"id": "2056617", "revid": "53140000", "url": "https://it.wikipedia.org/wiki?curid=2056617", "title": "Diels-Kranz", "text": ""}
{"id": "2056618", "revid": "287204", "url": "https://it.wikipedia.org/wiki?curid=2056618", "title": "Kanchrapara", "text": " \nKanchrapara \u00e8 una suddivisione dell'India, classificata come \"municipality\", di 126.118 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 58' 12 N e 88\u00b0 25' 55 E e ha un'altitudine di 9 .\nSociet\u00e0.\nEvoluzione demografica.\nAl censimento del 2001 la popolazione di Kanchrapara assommava a 126.118 persone, delle quali 65.197 maschi e 60.921 femmine. I bambini di et\u00e0 inferiore o uguale ai sei anni assommavano a 9.501, dei quali 4.819 maschi e 4.682 femmine. Infine, coloro che erano in grado di saper almeno leggere e scrivere erano 102.709, dei quali 56.152 maschi e 46.557 femmine."}
{"id": "2056620", "revid": "19901264", "url": "https://it.wikipedia.org/wiki?curid=2056620", "title": "Ontologica", "text": ""}
{"id": "2056621", "revid": "19901270", "url": "https://it.wikipedia.org/wiki?curid=2056621", "title": "Ontologiche", "text": ""}
{"id": "2056622", "revid": "19901271", "url": "https://it.wikipedia.org/wiki?curid=2056622", "title": "Ontologici", "text": ""}
{"id": "2056626", "revid": "1272592", "url": "https://it.wikipedia.org/wiki?curid=2056626", "title": "Palo", "text": ""}
{"id": "2056627", "revid": "287204", "url": "https://it.wikipedia.org/wiki?curid=2056627", "title": "Kantlia", "text": " \nKantlia \u00e8 una suddivisione dell'India, classificata come \"census town\", di 7.371 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 36' 56 N e 88\u00b0 15' 08 E.\nSociet\u00e0.\nEvoluzione demografica.\nAl censimento del 2001 la popolazione di Kantlia assommava a 7.371 persone, delle quali 3.825 maschi e 3.546 femmine. I bambini di et\u00e0 inferiore o uguale ai sei anni assommavano a 950, dei quali 469 maschi e 481 femmine. Infine, coloro che erano in grado di saper almeno leggere e scrivere erano 4.938, dei quali 2.789 maschi e 2.149 femmine."}
{"id": "2056631", "revid": "293489", "url": "https://it.wikipedia.org/wiki?curid=2056631", "title": "Tony Edmond Oller", "text": ""}
{"id": "2056635", "revid": "287204", "url": "https://it.wikipedia.org/wiki?curid=2056635", "title": "Kanyanagar", "text": " \nKanyanagar \u00e8 una suddivisione dell'India, classificata come \"census town\", di 10.193 abitanti, situata nel distretto dei 24 Pargana Sud, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 22' 28 N e 88\u00b0 16' 17 E.\nSociet\u00e0.\nEvoluzione demografica.\nAl censimento del 2001 la popolazione di Kanyanagar assommava a 10.193 persone, delle quali 5.215 maschi e 4.978 femmine. I bambini di et\u00e0 inferiore o uguale ai sei anni assommavano a 902, dei quali 437 maschi e 465 femmine. Infine, coloro che erano in grado di saper almeno leggere e scrivere erano 7.947, dei quali 4.422 maschi e 3.525 femmine."}
{"id": "2056641", "revid": "6923", "url": "https://it.wikipedia.org/wiki?curid=2056641", "title": "Casa De Marco", "text": "La casa De Marco, ex casa degli Scalera si trova in Largo Castello ad Atessa.\nStoria.\nLe notizie storiche sul palazzo sono scarse e gli unici riferimenti sono dati dalla monumentale finestra ogivale, una dei pochi esempi del XV secolo ad Atessa che secondo la bibliografia \u00e8 datato 1488. L'edificio che si presenta oggi \u00e8 il risultato di pi\u00f9 trasformazioni eseguite su una costruzione che secondo alcuni studiosi fu il castello della citt\u00e0, il \"castellum de Atissa\", menzionato nel Regesto di Farfa risalente al IX secolo.\nPoggia su possenti fondamenta che formano un enorme scantinato e come tale usato fino a quando nel 1860, Luzio De Marco, capitano della Guardia Nazionale, vi custod\u00ec le armi confiscate ai briganti e per non farle impossessare ad altri, mur\u00f2 lo scantinato e da allora, non fu mai pi\u00f9 riaperto.\nDescrizione.\nAttualmente la struttura non si distingue dagli altri edifici circostanti per le sue antichissime caratteristiche edilizie a causa dell'intonacatura e biancheggiatura a cui \u00e8 stato sottoposto ad esclusione della finestra. Secondo gli storici locali tuttavia, rappresenta uno degli esempi pi\u00f9 rilevanti di casa fortificata.\nL'antica finestra in stile gotico-pugliese, ad arco acuto, \u00e8 contornato da una cornice decorata con motivi vegetali, ricca ed aggettante con capitelli pseudo corinzi sorretti da leoni stilofori su mensole che alcuni storici locali attribuiscono alla scuola lancianese del Petrini. Purtroppo la testa del leone di destra, consumata dalle intemperie, si stacc\u00f2 in una giornata di vento e non fu pi\u00f9 ritrovata.\nAll'interno dell'edificio si trova un ampio atrio ed una scalinata in pietra serena, ornata da una balaustra in ferro battuto che conduce alle stanze con volte a cielo di carrozza, in alcune delle quali vi sono ancora affreschi di Pietro Cascella."}
{"id": "2056654", "revid": "339392", "url": "https://it.wikipedia.org/wiki?curid=2056654", "title": "La r\u00e9volution fran\u00e7aise", "text": ""}
{"id": "2056656", "revid": "963244", "url": "https://it.wikipedia.org/wiki?curid=2056656", "title": "Giovanni Colombini", "text": "Biografia.\nDi famiglia ricca, si occup\u00f2 di politica nella sua citt\u00e0 natale, dove ricopr\u00ec gli incarichi di gonfaloniere e di priore nel governo della citt\u00e0.\nConvertitosi insieme alla moglie dopo la lettura della \"Vita\" di santa Maria Egiziaca scritta da Jacopo da Varagine, Colombini assieme ai suoi seguaci e a sua moglie Monna Biagia inizi\u00f2 a percorrere i villaggi predicando una spiritualit\u00e0 semplice e dedicandosi particolarmente all'assistenza degli infermi.\nNon indossavano un abito religioso n\u00e9 vivevano in case comuni e, sull'esempio di Francesco d'Assisi, non accedevano al sacerdozio. A causa del loro uso di ripetere frequentemente il nome di Ges\u00f9, il popolo inizi\u00f2 a chiamarli \"Gesuati\".\nTemendo che alla sua morte la fraternit\u00e0 potesse disperdersi, nel 1367 Colombini si rec\u00f2 a Viterbo da papa Urbano V per chiedergli l'approvazione del suo ordine: il Pontefice acconsent\u00ec, ma impose ai religiosi di vestire un saio bianco e di condurre vita comune in conventi. Subito dopo, anche una nipote di Giovanni, Caterina Colombini anch'essa divenuta beata, costitu\u00ec l'Ordine delle monache Gesuate.\nLa congregazione dei Gesuati venne soppressa da Papa Clemente IX, con bolla del 6 dicembre 1668. I Gesuati venivano chiamati Padri dell'acquavite, perch\u00e9 negli Spedali, distillavano il vino e la somministravano ai malati per far loro sopportare il dolore. \nFu beatificato dal papa Gregorio XIII.\nL'opera letteraria di maggiore rilievo del Colombini furono le \"Lettere\", dedicate alle monache di S. Bonda, appartenenti al genere apostolico con finalit\u00e0 mistiche. Se il linguaggio \u00e8 semplice e infarcito di termini di origine dialettale, non mancano toni evocativi, insegnamenti di vita accostabili a quelli dei francescani e speranze di un rinnovamento sociale.\nLa biografia di Giovanni Colombini \u00e8 opera di Feo Belcari. Nel loro peregrinare nelle citt\u00e0 toscane i Gesuati, guidati da Giovanni Colombini, fecero sosta a Pistoia e due figli di nobili casate pistoiesi, Pietro e Paulino divennero loro seguaci ed entrarono nell'ordine, iniziando a servire i malati nello spedale del Ceppo.\nLe reliquie del Beato Giovanni Colombini sono oggi conservate a Siena nella chiesa parrocchiale di San Francesco all'Alberino."}
{"id": "2056657", "revid": "767487", "url": "https://it.wikipedia.org/wiki?curid=2056657", "title": "Domani mi sposo", "text": "Domani mi sposo \u00e8 un film italiano del 1984 diretto da Francesco Massaro.\nTrama.\nMantova. A ventiquattro ore dal suo matrimonio, ad Arturo tornano improvvisamente in mente i dolci ricordi di un amore passato con Simona. Dopo aver trascorso la mattina insieme, Simona gli confida che il suo matrimonio \u00e8 in crisi e che vorrebbe fuggire con lui. Arturo, che non riesce a dire che il giorno dopo si sposer\u00e0, la persuade a tornare dal marito. Poco dopo Susy, la promessa sposa, invita Simona al matrimonio che, scoprendo tutto, gli confessa di aver avuto un rapporto con Arturo. Susy disperata e offesa non si vuole sposare pi\u00f9. A peggiorare la situazione arriva un'altra ragazza, regalo dei suoi amici per la festa di addio al celibato. Anche tra lei e Arturo, per\u00f2, nascono sentimenti di affetto. Dopo alterne vicende, quando tutto sembra compromesso, Arturo e Susy tengono fede alla loro promessa e si scambiano le fedi nuziali alla presenza delle due amiche dello sposo.\nAccoglienza.\nIl film ebbe un incasso di circa 660.000.000 di lire.\nIncongruenze.\nNel secondo flashback della pellicola si fa riferimento ad un'ipotetica gara di spareggio per la retrocessione tra il Mantova e il Campobasso avvenuta nella stagione 1980-81 di Serie C; nella realt\u00e0 tale gara non poteva avvenire (anche se Mantova e Campobasso in quell'annata militavano entrambe nella terza serie calcistica e in gironi diversi) in quanto il regolamento dell'epoca prevedeva, in caso di arrivo a pari punti, la gara di spareggio soltanto per la promozione in Serie B. Per la retrocessione contava la differenza reti."}
{"id": "2056661", "revid": "125084359", "url": "https://it.wikipedia.org/wiki?curid=2056661", "title": "Micronutrienti", "text": "I micronutrienti sono principi nutritivi necessari agli esseri umani e ad altri esseri viventi in piccole quantit\u00e0, e che gli stessi organismi non riescono a produrre, per dar luogo ad un'intera serie di funzioni fisiologiche indispensabili ai fini del metabolismo.\nDefinizione.\n\"In campo nutrizionale, si definiscono micronutrienti le sostanze ingerite dall'organismo la cui funzione non \u00e8 direttamente correlata alla produzione di energia e alla crescita. Per tali funzioni l'organismo utilizza i macronutrienti (proteine, lipidi e carboidrati). Tali sostanze si trovano negli alimenti, e devono essere assunte giornalmente in quantit\u00e0 superiori alle decine di grammi.\"\n\"In contrapposizione ai macronutrienti si definiscono i micronutrienti, generalmente assunti in quantit\u00e0 inferiori al grammo giornaliero. Anche i micronutrienti sono presenti nei normali alimenti, ma una dieta non equilibrata pu\u00f2 causarne la ridotta assunzione, e quindi i problemi e le malattie dovuti alla carenza di uno o pi\u00f9 micronutrienti. Per ciascun micronutriente \u00e8 stata definita la RDA (Recommended Daily Allowance, razione giornaliera raccomandata).\"&lt;br&gt;\n\"Il reale fabbisogno di alcuni micronutrienti \u00e8 sempre attualmente dibattuto e soggetto a numerose revisioni e aggiornamenti, e gli scienziati a volte non sono in accordo tra loro sull'importanza o meno, o sulla tossicit\u00e0 di alcuni micronutrienti, per esempio il fluoro \u00e8 considerato da alcuni studiosi non essenziale per l'organismo umano.\"&lt;br&gt;\n\"Si ricorda che, in alcuni casi, si tratta di micronutrienti che devono essere presenti in tracce (quantit\u00e0 piccolissime) e all'interno dell'organismo questi devono essere legati a dei precisi atomi o composti, altrimenti sono estremamente tossici e soggetti ad accumulo nell'organismo, per cui il reale dosaggio nell'organismo non deve essere banalizzato; infatti per alcuni micronutrienti sono molto pi\u00f9 frequenti i rischi da sovradosaggio piuttosto che i rischi da un apporto ridotto.\"\nSuddivisione.\nI micronutrienti si suddividono in vitamine e minerali. I micronutrienti minerali, a loro volta, si suddividono in macroelementi e microelementi o oligoelementi . I microelementi o oligoelementi si suddividono a loro volta in elementi traccia ed elementi ultra-traccia.&lt;br&gt;\nQuindi, volendo suddividere meticolosamente i micronutrienti minerali, si avranno: i macroelementi, gli elementi traccia, gli elementi ultra-traccia; dove gli ultimi due gruppi citati (elementi traccia ed elementi ultra-traccia) appartengono al gruppo microelementi o oligoelementi.\nVitamine.\nLe vitamine presenti nell\u2019organismo umano sono:\nMacroelementi.\nDevono essere assunti dall'organismo umano nell'ordine di grammo/giorno.\nMicroelementi e oligoelementi.\nSi suddividono a loro volta in elementi traccia ed elementi ultra-traccia\nElementi traccia.\nSono elementi traccia (assunti dall'organismo umano nell'ordine di milligrammo/giorno):\nElementi ultra-traccia.\nSono elementi ultra-traccia (assunti dall'organismo umano nell'ordine di microgrammo/giorno):\nFunzione.\nI micronutrienti sono necessari per la produzione di enzimi e ormoni, e quindi intervengono nella regolazione della crescita, nello sviluppo, nella regolazione del sistema immunitario e nella regolazione dell'apparato riproduttivo."}
{"id": "2056664", "revid": "1305772", "url": "https://it.wikipedia.org/wiki?curid=2056664", "title": "Grade", "text": ""}
{"id": "2056675", "revid": "287204", "url": "https://it.wikipedia.org/wiki?curid=2056675", "title": "Kankuria", "text": " \nKankuria \u00e8 una suddivisione dell'India, classificata come \"census town\", di 27.372 abitanti, situata nel distretto di Murshidabad, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 39' 29 N e 87\u00b0 58' 46 E.\nSociet\u00e0.\nEvoluzione demografica.\nAl censimento del 2001 la popolazione di Kankuria assommava a 27.372 persone, delle quali 13.643 maschi e 13.729 femmine. I bambini di et\u00e0 inferiore o uguale ai sei anni assommavano a 6.256, dei quali 3.148 maschi e 3.108 femmine. Infine, coloro che erano in grado di saper almeno leggere e scrivere erano 8.446, dei quali 5.283 maschi e 3.163 femmine."}
{"id": "2056676", "revid": "1187695", "url": "https://it.wikipedia.org/wiki?curid=2056676", "title": "Lee Anderson Grant", "text": "Tifoso del Watford, Grant ha sognato di giocare per il suo club del cuore sin da bambino. \u00c8 entrato nelle giovanili del Derby County a partire dal 2000, giocando due stagioni in prestito con il Burnley prima, e con l'Oldham Athletic A.F.C. poi.\nCarriera.\nClub.\nGrant ha fatto il suo debutto nel nella stagione 2002-2003 nella partita di campionato contro il Burnley F.C. disputata il 7 settembre 2002 in sostituzione del portiere titolare Andy Oakes. \nIn seguito prolung\u00f2 il contratto con il suo club di tre anni e mezzo il 29 gennaio 2004. All'inizio della nuova stagione subisce lo scavalcamento nella gerarchia del collega di reparto Lee Camp, stessa cosa che accadde anche in Nazionale Under-21. Torn\u00f2 in porta nella partita contro i Wolverhampton Wanderers Football Club che cost\u00f2 l'espulsione a Camp. Grant gioc\u00f2 in porta anche nella successiva partita contro il Burnley, tornando subito dopo in panchina per il resto dell'intera stagione.\nNel 2018 si trasferisce al Manchester United, con cui debutta a 36 anni (in campo internazionale) in Europa League nella sconfitta per 2-1 contro l'Astana, diventando cos\u00ec il debuttante pi\u00f9 vecchio nella storia dello United in una partita internazionale.\nNazionale.\nAlla fine della stagione di esordio venne chiamato nella rosa della Nazionale Under-21 inglese che si allen\u00f2 in Sardegna prima di intraprendere le qualificazioni per il Campionato europeo di calcio Under-21 del 2004 contro la Serbia e la Slovacchia nel giugno 2003.\nFece il suo debutto in Under-21 il 9 settembre 2003 giocata da Grant che fece altre 3 apparizioni nella nazionale giovanile inglese.\nStatistiche.\nPresenze e reti nei club.\n\"Statistiche aggiornate al 14 settembre 2021.\""}
{"id": "2056682", "revid": "116944", "url": "https://it.wikipedia.org/wiki?curid=2056682", "title": "Argiroi", "text": ""}
{"id": "2056691", "revid": "116944", "url": "https://it.wikipedia.org/wiki?curid=2056691", "title": "Theophane Continuatus", "text": ""}
{"id": "2056694", "revid": "729019", "url": "https://it.wikipedia.org/wiki?curid=2056694", "title": "Massimiliano Capuzzoni", "text": "Biografia.\nCresciuto nell'A.S. Rugby Milano, club nel quale entr\u00f2 all'et\u00e0 di 12 anni nel 1981 e con il quale esord\u00ec in campionato, nel 1991 pass\u00f2 ai Lyons, club piacentino.\nNel biennio in Emilia si mise in luce tanto da guadagnarsi l'attenzione della Nazionale, in cui esord\u00ec nel 1993 in un incontro di Coppa del Mediterraneo contro la .\nLa sua seconda convocazione avvenne per un \"test\" di met\u00e0 anno del 1995, contro l'.\nA tale data, militava gi\u00e0 da due anni nel , con il quale si era appena laureato campione d'Italia.\nConvocato da Georges Coste per la in Sudafrica, non fu tuttavia mai schierato nel corso della competizione.\nIl 5 agosto successivo, durante un'immersione subacquea nelle acque di Taormina, in Sicilia, trov\u00f2 la morte per annegamento a soli 26 anni.\nLa cerimonia di saluto al giocatore, tenutasi il 10 agosto successivo al Mario Giuriati di Milano, il campo del suo primo club, vide la partecipazione dei tifosi delle tre squadre in cui aveva militato nella sua breve carriera.\nAlla memoria del giocatore scomparso \u00e8 intitolato un torneo, il \u201cMemorial Capuzzoni\u201d, che dal 1996 si tiene a Milano o a Piacenza, tra i club in cui Capuzzoni milit\u00f2."}
{"id": "2056696", "revid": "116944", "url": "https://it.wikipedia.org/wiki?curid=2056696", "title": "Teofane continuato", "text": ""}
{"id": "2056698", "revid": "767487", "url": "https://it.wikipedia.org/wiki?curid=2056698", "title": "Connessione (matematica)", "text": "In matematica, una connessione \u00e8 uno strumento centrale della geometria differenziale. Si tratta di un oggetto matematico che \"connette\" spazi tangenti in punti diversi di una variet\u00e0 differenziabile.\nTale connessione tra i due spazi tangenti \u00e8 effettuata sulla base di una curva che li collega. Intuitivamente, la connessione definisce un modo di far \"scivolare\" lo spazio tangente lungo la curva. Questa operazione di scivolamento \u00e8 chiamata trasporto parallelo.\nDefinizione.\nUna connessione su una variet\u00e0 differenziabile \u00e8 generalmente introdotta definendo un oggetto differenziale, chiamato derivata covariante. Concettualmente, connessione e derivata covariante sono quindi essenzialmente la stessa cosa.\nUna connessione pu\u00f2 essere definita in modo analogo per qualsiasi fibrato vettoriale sulla variet\u00e0, oltre al fibrato tangente.\nInfatti, sia \"E\" \u2192 \"M\" un fibrato vettoriale sopra la variet\u00e0 differenziabile \"M\" e si denoti con \u0393(\"E\") l'insieme delle sezioni differenziabili di \"E\".\nUna connessione su \"E\" \u00e8 una applicazione formula_1-lineare\ntale che la regola di Leibniz\nsia soddisfatta per ogni funzione differenziabile \"f\" su \"M\" e per ogni sezione differenziabile \u03c3 di \"E\".\nPer ogni campo vettoriale \"X\" sopra \"M\" (i.e., per ogni sezione del fibrato tangente \"TM\"), si pu\u00f2 definire una derivata covariante\nper contrazione di \"X\" con l'omomorfismo definito dall'operatore \u2207 (i.e., \u2207\"X\"\u03c3 = (\u2207\u03c3)(\"X\")). La derivata covariante soddisfa le seguenti propriet\u00e0:\nViceversa, ogni operatore \u2207\"X\" di questo tipo definisce una connessione sopra il fibrato vettoriale \"E\". Una connessione definita in questo modo si dice anche una derivata covariante su \"E\".\nTrasporto parallelo su un fibrato vettoriale.\nSia \"M\" una variet\u00e0 differenziabile. Siano dati un fibrato vettoriale \"E\"\u2192\"M\" con derivata covariante \u2207 e una curva differenziabile \"\u03b3\": \"I\"\u2192\"M\" parametrizzata da un intervallo aperto \"I\". Una sezione differenziabile \u03c3 di formula_6 definita sopra \"\u03b3\" si dice parallela se \u00e8 soddisfatta l'equazione:\nSi supponga di fissare un punto \"e\"0 \u2208 \"E\"\"P\" della fibra sopra il punto \"P\" = \"\u03b3\"(0) \u2208 \"M\", invece di una sezione. Il trasporto parallelo del vettore \"e\"0 lungo la curva differenziabile \"\u03b3\" \u00e8 l'estensione di \"e\"0 alla \"sezione\" parallela \"\u03c3\" sopra la curva \"\u03b3\".\nPi\u00f9 precisamente, \"\u03c3\" \u00e8 definita come l'unica sezione (locale) del fibrato \"E\" lungo \"\u03b3\" tale che \nSi noti che in ogni sistema di coordinate locali, l'espressione (1) definisce una equazione differenziale ordinaria, con la condizione iniziale data dalla (2). Pertanto, il teorema di Picard\u2013Lindel\u00f6f garantisce (almeno localmente) l'esistenza e l'unicit\u00e0 della soluzione.\nDunque, la connessione \u2207 definisce un modo di trasportare vettori tra fibre connesse da una curva differenziabile, stabilendo un isomorfismo lineare tra fibre (i.e., tra spazi vettoriali) sopra punti distinti di una medesima curva:\ndallo spazio vettoriale sopra il punto \u03b3(\"s\") a quello sopra \u03b3(\"t\"). Questo isomorfismo \u00e8 noto col nome di trasporto parallelo associato alla curva differenziabile data. L'isomorfismo tra fibre ottenuto in questo modo in generale dipende dalla scelta della curva differenziabile: se ci\u00f2 non accade, allora il trasporto parallelo lungo curve arbitrarie pu\u00f2 essere usato per definire le sezioni parallele di \"E\" su tutto \"M\". Questo \u00e8 possibile soltanto se la curvatura della connessione \u2207 risulta identicamente nulla."}
{"id": "2056701", "revid": "116944", "url": "https://it.wikipedia.org/wiki?curid=2056701", "title": "Theophanes Continuatus", "text": ""}
{"id": "2056703", "revid": "21079", "url": "https://it.wikipedia.org/wiki?curid=2056703", "title": "Trasporto parallelo", "text": ""}
{"id": "2056710", "revid": "30610", "url": "https://it.wikipedia.org/wiki?curid=2056710", "title": "Andreas Peter Bernstorff", "text": "Biografia.\nAndreas Peter Bernstorff, nipote dello statista Johann Hartwig Ernst von Bernstorff, dopo aver completato la sua formazione compiendo il \"gran-tour\", intraprese nel 1755 la carriera diplomatica dove fece una lenta ma sicura carriera ricoprendo, con alterne fortune, due volte la carica di Ministro degli Esteri di Danimarca, la prima volta dal 1773 al 1780, la seconda dal 1784 al 1797.\nIn politica estera visse gli anni turbolenti della Rivoluzione francese riuscendo a mantenere neutrale il suo Paese. Brillante, cosmopolita, uomo di Stato fedele all'assolutismo della Corona danese, era comunque noto per le sue aperture di stampo liberale come ad esempio la riforma agraria e la libert\u00e0 di stampa. In Danimarca \u00e8 considerato il massimo uomo politico del suo tempo, ultimo rappresentante di quella aristocrazia di statisti danesi di origine tedesca che presto furono spazzati via dall'avanzare del nazionalismo danese."}
{"id": "2056712", "revid": "110157", "url": "https://it.wikipedia.org/wiki?curid=2056712", "title": "L'Express (Neuch\u00e2tel)", "text": "L'Express \u00e8 un quotidiano svizzero in lingua francese con sede nella citt\u00e0 di Neuch\u00e2tel. Il quotidiano appartiene al gruppo francese Hersant.\nL'Express si \u00e8 fuso con il \"Feuille d'avis de Neuch\u00e2tel\", fondato nel 1738, ossia la pi\u00f9 antica pubblicazione di un giornale di lingua francese.\nNel 1997 la sua redazione si \u00e8 fusa con quella de L'Impartial, l'altro quotidiano del cantone, con sede a La Chaux-de-Fonds. I due giornali mantengono ancora indipendenti le proprie sezioni regionali, diverse per impostazione e contenuti, mentre il resto del giornale viene elaborato in comune presso una sede a Neuch\u00e2tel. Il 7 febbraio del 2007, ai due giornali del cantone si aggiunge al gruppo Le Journal du Jura, il giornale francofono di Bienne e di tutto il Giura bernese, che come i due quotidiani neocastellani ha la parte regionale diversa mentre la parte di interesse nazionale viene condivisa.\nNello stesso anno l'Express ha dovuto soffrire parecchio per l'arrivo dei quotidiani gratuiti (20 minutes e Le Matin Bleu), che hanno fatto scendere la media del numero di lettori a 55.000, con un calo di 8.000 unit\u00e0 rispetto all'anno precedente, il 2006."}
{"id": "2056713", "revid": "116944", "url": "https://it.wikipedia.org/wiki?curid=2056713", "title": "Teodoro Daphnopates", "text": ""}
{"id": "2056724", "revid": "767487", "url": "https://it.wikipedia.org/wiki?curid=2056724", "title": "Limite di pompaggio", "text": "Il limite di pompaggio, in inglese surge limit, come applicato ad una turbomacchina per gas (ossia una turbina o compressore) \u00e8 un valore di portata della macchina stessa, dipendente dalle proprie caratteristiche geometriche e funzionali, al raggiungimento del quale la macchina cade in uno stato di instabilit\u00e0 funzionale.\nCause del pompaggio.\nPer comprendere ci\u00f2, si consideri che a mach 1 la portata attraverso una sezione non dipende pi\u00f9 dalla differenza di pressione tra monte e valle di tale sezione, ma solo dall'area della stessa. In un compressore dinamico (assiale o centrifugo) quando la velocit\u00e0 sonica viene raggiunta in uscita dalla girante non \u00e8 pi\u00f9 possibile modulare la portata della macchina. Si crea quindi una zona di pressione elevata nella girante stessa, e il gas riduce il proprio volume specifico; si scende al disotto della velocit\u00e0 sonica e si consente il passaggio del gas, fino a quando (dopo centesimi o decimi di secondo) le condizioni supersoniche si ripresentano. Il fenomeno \u00e8 analogo in una turbina, in cui si ha ovviamente espansione del gas anzich\u00e9 compressione.\nEffetti del pompaggio.\nQuando si realizzano le condizioni di pompaggio, il gas all'uscita della palettatura raggiunge appunto la condizione di proporzionalit\u00e0 della portata rispetto alla sezione di passaggio (dipendente solo dalla geometria della macchina). Se la portata tende a valicare tale limite, si crea una sovrapressione all'uscita dalle palette, che gi\u00e0 di per s\u00e9 pu\u00f2 essere pericolosa; ma aumentando la pressione, si riduce il volume specifico e quindi si riduce la velocit\u00e0. A questo punto si ha un'espansione all'uscita dalle palette, e si ricrea la condizione sonica. Il risultato \u00e8 una pressione all'uscita dalle palette rapidamente variante, in pratica una serie di onde di pressione pericolose per l'integrit\u00e0 meccanica (e evidentemente deleterie per le prestazioni), specie se si stabilisce qualche risonanza con elementi meccanici strutturali.\nRimedi.\nIl rimedio sta evidentemente nella variazione delle caratteristiche del gas trattato, in modo da rendere impossibile la condizione sonica. Questo si realizza in modo fine regolando la velocit\u00e0 della macchina (che \u00e8 direttamente correlata alla pressione in uscita), ed in un compressore, in modo meno efficiente ma pi\u00f9 semplice, riciclando gas a pressione pi\u00f9 alta in aspirazione; cos\u00ec facendo varia il volume specifico e quindi la portata volumetrica, proporzionale alla velocit\u00e0."}
{"id": "2056730", "revid": "122351382", "url": "https://it.wikipedia.org/wiki?curid=2056730", "title": "Tonga ai Giochi olimpici", "text": "Tonga ha partecipato per la prima volta ai Giochi olimpici nel 1984 e a quelli invernali dal 2014.\nGli atleti tongani hanno vinto in totale una medaglia ai Giochi olimpici, conquistata precisamente ad da Paea Wolfgram nel pugilato. Grazie a questa affermazione Tonga \u00e8 diventata il pi\u00f9 piccolo stato indipendente ad avere vinto una medaglia olimpica nei Giochi olimpici estivi, rimanendo tale fino alla medaglia di bronzo conquistata da Alessandra Perilli per San Marino il 29 luglio 2021."}
{"id": "2056732", "revid": "767487", "url": "https://it.wikipedia.org/wiki?curid=2056732", "title": "Sottozero", "text": "Sottozero \u00e8 un film del 1987, diretto da Gian Luigi Polidoro. La pellicola, che vede Jerry Cal\u00e0 in una rara interpretazione drammatica, narra le vicende di un emigrato italiano in Norvegia.\nTrama.\nLuigi (Jerry Cal\u00e0), operaio di Treviso, sogna di mettersi in proprio comprando il bar \"Arizona\", passando ore e ore ad osservarlo dalla finestra, per la disperazione della moglie Paola. Un giorno Paola riceve la visita di un venditore porta a porta della \"Padana Assicurazioni\", che lascia la casa di Luigi proprio quando questi sta rientrando: appena si accorge della sparizione di un orologio d'oro appartenuto al padre, Luigi lo insegue sin dentro ad un bar. Qui perde le tracce del truffatore, ma la sua attenzione viene catturata da un emigrante che racconta della sua vita in Norvegia, dove si possono guadagnare cifre astronomiche lavorando sulle piattaforme petrolifere nel mare del Nord.\nCon la prospettiva di realizzare il guadagno necessario all'acquisto del bar, Luigi parte alla volta della Norvegia e, dopo un lungo viaggio in treno, trova lavoro presso una piattaforma petrolifera. La paga \u00e8 ottima, ma la solitudine lo opprime, aumentata dalla sua non conoscenza delle lingue che gli impedisce di socializzare.\nQuando viene a sapere che, in un turno differente dal suo, lavora nella stessa azienda Antonio (Angelo Infanti), un romano, decide di rintracciarlo e dopo varie peripezie si trasferisce con lui a Troms\u00f8. Qui i due italiani iniziano a lavorare insieme per un'altra societ\u00e0 petrolifera, che offre un salario quasi doppio, ma condizioni di lavoro pi\u00f9 pericolose. Luigi passa circa tre mesi in compagnia di Antonio, che conduce una vita dissoluta tra alcol, donne e gioco d'azzardo.\nDopo aver scoperto l'orologio del padre tra gli averi di Antonio, ed essere venuto a sapere che Paola ha tentato di gettarsi sotto un camion per riscuotere i soldi dell'assicurazione indennizzatele dal ladro, risultata poi una truffa, Luigi capisce che il finto agente della \"Padana\" non era altri che Antonio. In seguito ad un grave incidente durante il quale i due italiani rischiano la vita, Luigi decide di ritornare in Italia il prima possibile, dopo aver giocato un'ultima partita a poker che gli consente di vincere una forte somma. Sul treno per l'Italia viene raggiunto da Antonio che, ignaro di essere stato ormai scoperto, gli confessa il furto dell'orologio, la seduzione di Paola, e il piano di lei per suicidarsi simulando un incidente, al fine di lasciare i soldi dell'assicurazione al marito per l'acquisto del bar.\nRientrato a casa in Italia, Luigi, spogliandosi, lascia cadere l'orologio. Paola capisce che Luigi ha scoperto tutto, ma entrambi sono ormai decisi a lasciarsi alle spalle quanto accaduto per cominciare una nuova vita insieme.\nProduzione.\nRiprese.\nIl film \u00e8 stato girato in Norvegia nel comune di Alta. La scena iniziale con i titoli di testa \u00e8 girata a Pieve di Soligo, in provincia di Treviso."}
{"id": "2056737", "revid": "834", "url": "https://it.wikipedia.org/wiki?curid=2056737", "title": "ESMO", "text": ""}
{"id": "2056741", "revid": "834", "url": "https://it.wikipedia.org/wiki?curid=2056741", "title": "ERCP", "text": ""}
{"id": "2056747", "revid": "76963", "url": "https://it.wikipedia.org/wiki?curid=2056747", "title": "Leo Gregory", "text": "\u00c8 apparso sia in numerosi film (come \"Hooligans\", interpretando il ruolo di Bovver, \"Tristano e Isotta\" e \"Perfect Creature\") sia in varie serie tv inglesi."}
{"id": "2056749", "revid": "92723", "url": "https://it.wikipedia.org/wiki?curid=2056749", "title": "Rosso Boccalarga", "text": "Rosso Boccalarga (Tawky Tawny) \u00e8 un personaggio immaginario dei fumetti edito dalla Fawcett Comics (confluita poi nella DC Comics). Fu creato dallo scrittore Otto Binder e dal disegnatore C.C. Beck nel 1947 ed esord\u00ec nella storia \"Capitan Marvel e la Tigre Parlante\" nella serie a fumetti \"Captain Marvel Adventures\" (n. 79, dicembre 1947), divenendo amico di Billy Batson e Capitan Marvel; \u00e8 una tigre antropomorfa che parla, indossa vestiti e camminava in posizione eretta sulle zampe posteriori.\nBiografia del personaggio.\nIn una regione selvaggia dove il personaggio veniva affascinato dai racconti grande citt\u00e0 narrati dagli eremiti e, nonostante il disprezzo mostrato da questi per la civilizzazione, si imbarc\u00f2 su una nave in partenza per l'America dove la popolazione ebbe una naturale reazione di terrore verso una tigre che camminava per la strada e poi fin\u00ec in uno zoo dal quale riusc\u00ec a scappare e incontr\u00f2 Capitan Marvel, il quale, sebbene all'inizio si fosse allarmato nel vedere una tigre parlante, riconobbe in lui la volont\u00e0 di far parte della societ\u00e0 e lo aiut\u00f2 trovandogli un lavoro permettendogli di integrarsi nella societ\u00e0, diventando una guida del museo di storia naturale. La postura del personaggio era inizialmente a quattro zampe per poi passare gradualmente a quella eretta su due gambe, con vestiti e atteggiamenti umani.\nAnni prima, nella giungla, la madre di un cucciolo di tigre fu uccisa da un cacciatore e iI cucciolo fu trovato e adottato da Tom Todd, giovane figlio di un missionario, che gli diede il nome di \"Signor Boccalarga\" allevandolo; quando crebbe, fu accusato di aver ucciso una persona ma Tom, sicuro che fosse innocente, grazie a un eremita locale che aveva un siero che forniva alle tigri l'abilit\u00e0 di parlare come gli esseri umani, riusc\u00ec a permettere al Signor Boccalarga di potersi difendere. Poi si riunir\u00e0 con Tom nella grande citt\u00e0 e lo aiuter\u00e0 a scagionarsi da un crimine non commesso.\nIl personaggio tent\u00f2 di stabilirsi in un nuovo zona in cui per\u00f2 le tigri non erano benvenute. Capitan Marvel fu infastidito dalla discriminazione e dal pregiudizio e cos\u00ec, grazie al suo aiuto, la tigre fu in grado di andare a vivere nella sua nuova casa.\nRosso Boccalarga visse una confortevole vita da classe media, con una casa in periferia, il lavoro al museo e il gusto per i vestiti con giacche sgargianti; si dimostr\u00f2 un oratore erudito di grande educazione; fu un sincero alleato dei suoi amici, battendosi contro il Dottor Sivana.\nL'elemento chiave di quasi tutte le storie, tuttavia, era il modo in cui affrontava le varie insicurezze spesso sentite dalla gente comune. Avrebbe vissuto avventure sulla Terra seguendo uno schema in cui si sarebbe arricchito presto, combattendo col suo peso, e venendo risucchiato nel comprare \"pozioni della personalit\u00e0\". Tuttavia, verso la fine delle storie, le virt\u00f9 del lavoro duro, dell'onest\u00e0 e l'essere semplicemente s\u00e9 stessi avrebbero sempre vinto e lui sarebbe rimasto il solito amabile, generoso, leale, amabile amico. Un elemento chiave registrato nelle storie di Capitan Marvel legate al Signor Boccalarga \u00e8 il problema sociale dato dal razzismo. L'associazione di una tenera e pacifica tigre antropomorfa come vittima dei pregiudizi sociali, con un vicinato in cui si perpetuassero discriminazioni sembr\u00f2 semplicemente assurda ma era funzionale al principio che qualsiasi discriminazione o qualsiasi pregiudizio razziale fossero sbagliati. Come \u00e8 stato segnalato da Bill Schelly nella biografia di Otto Binder (\"Words Of Wonder. The Life and Time of Otto Binder\"), lo scrittore aveva gi\u00e0 affermato siffatto principio nelle storie di Adam Link\", perch\u00e9 per lui era un messaggio importante.\nNel contesto di queste storie Capitan Marvel era un personaggio di supporto. I suoi poteri aiutavano occasionalmente il Signor Boccalarga a uscire dai guai e a risolvere enigmi che la povera tigre non avrebbe potuto risolvere da sola, ma il punto della storia era la solita commedia dell'uomo che viene tentato dall'essere ci\u00f2 che non \u00e8.\nStoria editoriale.\nIn un articolo pubblicato dalla Fawcett, C.C. Beck dichiar\u00f2 che Otto Binder bas\u00f2 il personaggio di Rosso Boccalarga su di s\u00e9, e che lo scrittore \"si divertiva a ridere di s\u00e9 stesso nello scrivere le storie del Signor Boccalarga\". John G. Pierce puntualizz\u00f2 nel suo stesso libro che i vecchi lettori hanno trovato molto in comune con il gentile gatto della giungla. \"Il suo occasionale brontilio o l'insoddisfazione erano riflessi di emozioni che la maggior parte delle persone sentivano da un momento all'altro\". Le storie cominciavano occasionalmente con un \"Avete mai...\" o \"Chi di noi non...\" che indicavano che il Signor Boccalarga era un rappresentante di tutti. Lo stesso Binder disse in un'intervista del 1947 con Matt Lage per la rubrica \"Fawcett Collector's of America\": \"Noi abbiamo fatto Boccalarga il pi\u00f9 possibile piacevole e amabile, che conducesse i lettori alla simpatia... le storie di Boccalarga erano come parodie della vita umana, mostrandoci le nostre debolezze\".\nIl personaggio era inizialmente privo di un ime proprio e venne indetto un concorso dove i lettori avrebbero dovuto mandare suggerimenti per il nome del personaggio per vincere \"una bellissima foto a colori del Signor Boccalarga e Capitan Marvel\". Migliaia di coupon e lettere arrivarono da tutto il paese. C.C. Beck ricord\u00f2 che fu una risposta molto pi\u00f9 alta della serie la Societ\u00e0 dei Mostri del Male. Due nu il personaggio menzion\u00f2 la gara in questione: \u00ab\"I suggerimenti si accumulano in risposta al mio appello per un nome\"\u00bb, disse a Capitan Marvel, \u00ab\"Sceglier\u00f2 presto il vincitore\"\u00bb. Successivamente il personaggio annunci\u00f2 che fu scelto il nome vincente. \u00ab\"Salve amici. Ho scelto un nome dalle migliaia che mi avete mandato!\"\u00bb. Nella storia \"Il Signor Boccalarga perde la fede nell'Umanit\u00e0\") il personaggio mostr\u00f2 a Capitan Marvel le migliaia di lettere ricevute per il suo nome e nell'ultima tavola Capitan Marvel e la tigre tenevano in mano una lettera per i lettori: \u00ab\"Con la gratitudine dal cuore\"\u00bb li ringrazi\u00f2 tutti per la loro partecipazione e annunci\u00f2 che le lettrici Mary Garrisi e Pat Laughlin erano le vincitrici; nella storia il nome era gi\u00e0 stato impiegato: \"Rosso\" Boccalarga (in inglese \"Tawky\" Tawny - storpiatura di \"talking\", riferendosi all'abilit\u00e0 della tigre di parlare.\nNel 1953, dopo la chiusura della Fawcett Comics, fu fatto un tentativo di creare un fumetto sul personaggio senza Capitan Marvel. Vennero realizzate sei strisce da Binder e Beck con un adattamento della storia \"I pericoli della dieta di Capitan Marvel e del Signor Boccalarga\" (Captain Marvel Adventures n. 121,Giugno 1951). Ogni agenzia di stampa a cui furono offerte le rifiut\u00f2, perch\u00e9 si riteneva quel tipo di strisce umoristiche fossero passate di moda. La domanda era gi\u00e0 diventata di strisce stile soap-opera. Quei campioni furono tuttavia stampati nella rubrica \"Alter Ego\" di Roy Thomas negli anni sessanta, quindi pi\u00f9 tardi nella biografia di Binder del 2003 scritta da Bill Schelly."}
{"id": "2056756", "revid": "1149807", "url": "https://it.wikipedia.org/wiki?curid=2056756", "title": "Takeshi Momoshiro", "text": ""}
{"id": "2056761", "revid": "287204", "url": "https://it.wikipedia.org/wiki?curid=2056761", "title": "Dark Horse (album)", "text": ""}
{"id": "2056767", "revid": "183694", "url": "https://it.wikipedia.org/wiki?curid=2056767", "title": "Willy Pasini", "text": "Biografia.\nPasini \u00e8 noto al grande pubblico per le partecipazioni al \"Maurizio Costanzo Show\" e a numerose trasmissioni televisive e radiofoniche. Nel 2006 \u00e8 stato candidato, con un programma personale incentrato sulla tradizione enogastronomica regionale, alle elezioni politiche tra le file della Lega Nord. \u00c8 docente di Psichiatria e di Psicologia medica alla Facolt\u00e0 di Medicina dell'Universit\u00e0 di Ginevra e a quella di Milano e fondatore della Federazione Europea di Sessuologia.\nDal 1973 ha lavorato come esperto all'Organizzazione Mondiale della Sanit\u00e0 (WHO/OMS) per i programmi di Family Health and Sex Education.\nAutore di molti libri (tra cui gli ultimi nove best seller Arnoldo Mondadori Editore) tradotti in dieci lingue e di 40 pubblicazioni scientifiche.\nPasini si occupa di psichiatria, psicologia medica, ginecologia psicosomatica, sessuologia clinica, malattie psicosomatiche e psicoterapia.\nSposato, con due figli, \u00e8 stato nominato Cavaliere e Commendatore al merito della Repubblica Italiana."}
{"id": "2056769", "revid": "438678", "url": "https://it.wikipedia.org/wiki?curid=2056769", "title": "Indice del costo della vita", "text": "L\u2019indice del costo della vita \u00e8 un indice di prezzo che serve a misurare la variazione del costo della vita in un paese. Ci sono due categorie principali d'indici di costo della vita: gli indici statistici e gli indici economici.\nIndici statistici del costo della vita.\nIl primo indice statistico del costo della vita \u00e8 stato proposto da Gian Rinaldo Carli nel 1764. Per misurare il deprezzamento della moneta in seguito alla scoperta dell\u2019America, Carli propone di prendere la media dei prezzi del grano, del vino e dell'olio.\nL'indice del costo della vita utilizzato per indicizzare i salari e le pensioni \u00e8 l'indice dei prezzi al consumo anche se questo numero indice non \u00e8 un vero indice del costo della vita. L'indice dei prezzi al consumo calcolato dagli uffici o istituti nazionali di statistica \u00e8 un indice di Laspeyres:\nformula_1\ndove formula_2 sono i vettori dei prezzi e delle quantit\u00e0 al periodo presente e formula_3 quelli del periodo di base. I coefficienti\nformula_4\nsono le ponderazioni calcolate prendendo i consumi medi delle famiglie (per esempio, 0.15 per i beni alimentari). Utilizzare la spesa media significa dare maggior peso alle famiglie che spendono di pi\u00f9. Si parla allora di un indice \u201cplutocratico\u201d. Un'altra possibilit\u00e0 sarebbe di calcolare un indice \u201cdemocratico\u201d prendendo la media dei coefficienti di tutte le famiglie.\nL'indice di Paasche considera le quantit\u00e0 del periodo presente :\nformula_5\nQuesto indice pu\u00f2 essere calcolato con diversi mesi di ritardo poich\u00e9 si deve conoscere la spesa corrente delle famiglie.\nIndici economici del costo della vita.\nGli indici economici del costo della vita sono basati sulla teoria del consumatore. Quando un prezzo di un bene aumenta, il consumatore pu\u00f2 sostituirlo con un bene simile. Se il prezzo del burro aumenta, si pu\u00f2 sostituirlo con la margarina. Un \u201cvero\u201d indice del costo della vita deve tener conto di queste possibilit\u00e0 e basarsi sulla teoria del consumatore. Kon\u00fcs propone l'indice seguente:\nformula_6\ndove C(p,u) \u00e8 la pi\u00f9 piccola spesa per ottenere il livello d'utilit\u00e0 u:\nPrendendo il livello d'utilit\u00e0 del periodo di base, si ottiene la relazione seguente con l'indice Laspeyres:\nformula_8\nL'indice Laspeyres soprastima il costo della vita poich\u00e9 non tiene conto delle possibilit\u00e0 di sostituzione. In un rapporto pubblicato nel 1996, la Commissione Boskin ha stimato che, nel caso degli Stati Uniti, ci\u00f2 corrisponde a 0.4 punti percentuali.\nCon una revisione annuale delle ponderazioni si pu\u00f2 ridurre questa soprastima.\nPrendendo il livello d'utilit\u00e0 del periodo presente, si ottiene la relazione seguente con l'indice di Paasche :\nformula_9\nL'indice di Paasche sottostima il costo della vita. Si potrebbe concludere che l'indice \u201cvero\u201d si trovi tra l'indice Laspeyres e l'indice Paasche, scegliendo infine l'indice di Fisher che \u00e8 la media geometrica dei due. Per\u00f2 ci\u00f2 non \u00e8 necessariamente il caso poich\u00e9 l'indice di Paasche pu\u00f2 essere superiore all'indice Laspeyres."}
{"id": "2056783", "revid": "76963", "url": "https://it.wikipedia.org/wiki?curid=2056783", "title": "Terence Jay", "text": "\u00c8 noto soprattutto per il film \"Hooligans\", in cui ha interpretato la parte di Jeremy Van Holden e ha inciso la colonna sonora, da cui \u00e8 stato estratto il singolo pi\u00f9 conosciuto \"One Blood\", che ricorda molto il singolo dei Dire Straits \"Brothers in Arms\". \nHa recitato inoltre in \"Buried Alive\" e \"Living Hell\" ed ha composto altre canzoni, tra le quali \"Broken Drumsticks\".\nFiglio della produttrice Deborah Del Prete, vive a Santa Monica, in California."}
{"id": "2056785", "revid": "2050262", "url": "https://it.wikipedia.org/wiki?curid=2056785", "title": "Cristina Fantoni (attrice)", "text": "Carriera.\nHa lavorato per il cinema e per la televisione italiana fin dal primo anno di trasmissioni regolari. Nel suo film d'esordio, Siamo donne interpreta un'aspirante attrice.\nNel 1954, a 18 anni, \u00e8 stata la prima concorrente italiana al concorso di Miss Mondo.\nHa anche usato il suo vero nome, Cristina Fanton."}
{"id": "2056794", "revid": "438678", "url": "https://it.wikipedia.org/wiki?curid=2056794", "title": "Secondo amore", "text": "Secondo amore (\"All That Heaven Allows\") \u00e8 un film del 1955 diretto da Douglas Sirk.\nNel 1995 \u00e8 stato scelto per essere conservato nel National Film Registry della Biblioteca del Congresso degli Stati Uniti.\nTrama.\nUna ricca vedova, Cary Scott, si innamora, ricambiata, del figlio del suo giardiniere, Ron Kirby, pi\u00f9 giovane di 10 anni. Questo provoca ostilit\u00e0 e disapprovazione da parte dei due figli della donna, ma soprattutto molti pettegolezzi da parte della buona societ\u00e0 di cui Carey fa parte. Quando Ron chiede a Carey di sposarlo, la donna rifiuta, apprendendo del disagio causato ai propri figli. Ma quando nel giorno di Natale la figlia Kay annuncia il suo matrimonio e il figlio Ned le comunica che, per motivi di studio, deve allontanarsi dagli Stati Uniti, Carey capisce di aver lasciato un uomo di cui era innamorata e dopo un incidente in cui si Ron rischia la vita, vinti tutti pregiudizi, l'amore finalmente trionfa.\nCast.\nJane Wyman, Rock Hudson e Agnes Moorehead avevano recitato insieme gi\u00e0 nel 1954 ed erano stati diretti dallo stesso regista nel film \"Magnifica ossessione\".\nRemake.\nGrande ammiratore di Douglas Sirk, R. W. Fassbinder lo rifece con \"La paura mangia l'anima\" (1973)."}
{"id": "2056799", "revid": "1870058", "url": "https://it.wikipedia.org/wiki?curid=2056799", "title": "Streaking", "text": "Il termine inglese streaking indica una pratica esibizionista consistente nell'irrompere, completamente nudi, in un luogo pubblico, in particolare nell'ambito di manifestazioni di vario tipo.\nIl termine \"streak\" in s\u00e9 vuol dire \"muoversi velocemente in una data direzione\", ed ha acquisito solo nei primi anni settanta l'accezione di \"sfrecciare nudi tra la folla\".\nDefinizioni e etimologia.\nIl fenomeno emerse proprio in quegli anni nel quadro della \"controcultura\" dei giovani che si opponevano ai valori borghesi anche con un accento insistito sulla corporeit\u00e0 e sulla nudit\u00e0.\nIn quel contesto, spogliarsi -soprattutto in contesti dove meno ce lo si aspettava- aveva un valore di provocazione e di sfida. \u00c8 rimasta famosa una fotografia, contenuta in \"Do it!\" (1970), manifesto di quella generazione ad opera di Jerry Rubin, in cui una giovane completamente nuda sfila in mezzo ad una folla di gente ben vestita in una convention repubblicana recando su un vassoio la testa di un maiale.\nStoria.\nLo streaking vero e proprio cominci\u00f2 comunque a diventare un fatto di costume sul finire di quell'epoca di forte rottura e contestazione alla guerra del Vietnam ed alle convenzioni sociali, accompagnando un progressivo \"disimpegno\" dei giovani, portati piuttosto a viverlo come un atto goliardico, sempre meno connesso con aspetti di denuncia e di provocazione e caratterizzato da un maggiore individualismo ed edonismo.\nLo \"streaking\" \u00e8 oggi diffuso con una certa ampiezza soprattutto in area anglosassone, in particolare in Gran Bretagna.\nNello sport.\nUno \"streaker\" ormai celebre \u00e8 Mark Roberts, un eccentrico inglese che ha collezionato una quantit\u00e0 impressionante di apparizioni in pubblici eventi (perlopi\u00f9 sportivi) completamente nudo (si calcola non meno di 380 volte tra il 1993 e il 2005. Le sue \"performance\" gli hanno valso un numero consistente di multe, ma nonostante questo egli \u00e8 riuscito a farne un vero e proprio \"business\", aprendo un sito sulle proprie imprese e stringendo accordi con imprese di pubblicit\u00e0).\nForme pi\u00f9 estreme di \"streaking\" possono anche implicare rapporti sessuali."}
{"id": "2056810", "revid": "111319", "url": "https://it.wikipedia.org/wiki?curid=2056810", "title": "Fama (Minas Gerais)", "text": ""}
{"id": "2056815", "revid": "486946", "url": "https://it.wikipedia.org/wiki?curid=2056815", "title": "Cairo operating system", "text": ""}
{"id": "2056818", "revid": "320578", "url": "https://it.wikipedia.org/wiki?curid=2056818", "title": "Classe Barentsevo More (posamine ausiliario)", "text": ""}
{"id": "2056821", "revid": "287204", "url": "https://it.wikipedia.org/wiki?curid=2056821", "title": "Kenda", "text": " \nKenda \u00e8 una suddivisione dell'India, classificata come \"census town\", di 14.517 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 11' 60 N e 86\u00b0 31' 60 E e ha un'altitudine di 228 .\nSociet\u00e0.\nEvoluzione demografica.\nAl censimento del 2001 la popolazione di Kenda assommava a 14.517 persone, delle quali 7.991 maschi e 6.526 femmine. I bambini di et\u00e0 inferiore o uguale ai sei anni assommavano a 1.914, dei quali 1.003 maschi e 911 femmine. Infine, coloro che erano in grado di saper almeno leggere e scrivere erano 9.029, dei quali 5.710 maschi e 3.319 femmine."}
{"id": "2056827", "revid": "111319", "url": "https://it.wikipedia.org/wiki?curid=2056827", "title": "Gonzaga (Minas Gerais)", "text": ""}
{"id": "2056831", "revid": "174925", "url": "https://it.wikipedia.org/wiki?curid=2056831", "title": "Mariano IV", "text": ""}
{"id": "2056832", "revid": "729019", "url": "https://it.wikipedia.org/wiki?curid=2056832", "title": "San Quintin (Abra)", "text": "San Quintin \u00e8 una municipalit\u00e0 di Quinta classe delle Filippine, situata nella Provincia di Abra nella Regione Amministrativa Cordillera.\nSan Quintin \u00e8 formata da 6 baranggay:"}
{"id": "2056834", "revid": "599013", "url": "https://it.wikipedia.org/wiki?curid=2056834", "title": "Gouveia", "text": ""}
{"id": "2056838", "revid": "1924342", "url": "https://it.wikipedia.org/wiki?curid=2056838", "title": "Here I Am (Bryan Adams)", "text": "Here I Am \u00e8 una canzone del cantante canadese Bryan Adams.\nIl brano \u00e8 stato scritto e registrato nel 2002 per la colonna sonora del film d'animazione \"Spirit - Cavallo selvaggio\". Il singolo ha raggiunto la posizione numero uno in Portogallo ed a Taiwan. \u00c8 stata pubblicata anche una versione in lingua francese dal titolo \"Me Voil\u00e0\" e una in lingua italiana dal titolo \"Sono Qui\".\nLa canzone ha vinto l'ASCAP Award ed \u00e8 stata nominata ai Golden Globe nella categoria \"Miglior canzone originale\".\nAltre versioni.\nLa canzone \u00e8 stata cantata in italiano da Zucchero Fornaciari.\nIl video.\nIl video prodotto per \"Here I Am\" \u00e8 stato girato in alcune radure selvagge americane, e vede Adams in compagnia di numerose donne vivere in mezzo alla natura, mentre combatte contro sete, fame e animali selvaggi. Come riferimento al film \"Spirit - Cavallo selvaggio\", viene mostrata una mandria di cavalli selvaggi. Il video \u00e8 stato diretto da Mike Lipscombe e prodotto da Michael Pierce."}
{"id": "2056844", "revid": "729019", "url": "https://it.wikipedia.org/wiki?curid=2056844", "title": "Tayum", "text": "Tayum \u00e8 una municipalit\u00e0 di Quarta classe delle Filippine, situata nella Provincia di Abra nella Regione Amministrativa Cordillera.\nTayum \u00e8 formata da 11 baranggay:"}
{"id": "2056856", "revid": "1543377", "url": "https://it.wikipedia.org/wiki?curid=2056856", "title": "Open Road (Bryan Adams)", "text": "Open Road \u00e8 una canzone del cantante canadese Bryan Adams\nSi tratta del primo singolo ad essere estratto dall'album \"Room Service\", pubblicato nel 2004."}
{"id": "2056862", "revid": "287204", "url": "https://it.wikipedia.org/wiki?curid=2056862", "title": "Ida Presti", "text": "Biografia.\nDopo una non lunga carriera da solista, nel 1955 prosegue la carriera in duo con il marito Alexandre Lagoya (pseudonimo di Alexandros Hadjioannou (1929-1999), con il quale si \u00e8 esibita in pi\u00f9 di duemila concerti in tutto il mondo.\nHa insegnato all'\"Academie internationale d'et\u00e9\" di Nizza e al \"Centre d'art d'Oxford\" di Montr\u00e9al; ha partecipato a programmi radio come \"Des notes sur la Guitare\" per ORTF.\nPer il duo sono stati composti (e ad esso dedicati) numerosi brani e tredici concerti per duo di chitarra e orchestra, da autori quali:\nLouis Auber, Mario Castelnuovo-Tedesco, Gontran Dessagne, John Duarte, Andr\u00e9 Jolivet, Pierre Jouvin, Daniel-Lesur, Pierre Petit, Francis Poulenc, Joaqu\u00edn Rodrigo, Henri Tomasi, Pierre Wissmer.\nHa suonato chitarre dei liutai Juli\u00e1n G\u00f3mez Ram\u00edrez (1879-1943) e Robert Bouchet (1898-1986).\nHa avuto due figli: \u00c9lisabeth Presti (1944) e Sylvain Lagoya (1953).\nTra i suoi amici ed estimatori c'era Django Reinhardt."}
{"id": "2056863", "revid": "729019", "url": "https://it.wikipedia.org/wiki?curid=2056863", "title": "Tineg", "text": "Tineg \u00e8 una municipalit\u00e0 di Quarta classe delle Filippine, situata nella Provincia di Abra nella Regione Amministrativa Cordillera.\nTineg \u00e8 formata da 10 baranggay:"}
{"id": "2056865", "revid": "287204", "url": "https://it.wikipedia.org/wiki?curid=2056865", "title": "Katwa", "text": " \nKatwa (o Katoya) \u00e8 una suddivisione dell'India, classificata come \"municipality\", di 71.573 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 38' 60 N e 88\u00b0 7' 60 E e ha un'altitudine di 20 .\nSociet\u00e0.\nEvoluzione demografica.\nAl censimento del 2001 la popolazione di Katwa assommava a 71.573 persone, delle quali 36.497 maschi e 35.076 femmine. I bambini di et\u00e0 inferiore o uguale ai sei anni assommavano a 7.289, dei quali 3.778 maschi e 3.511 femmine. Infine, coloro che erano in grado di saper almeno leggere e scrivere erano 52.880, dei quali 28.620 maschi e 24.260 femmine."}
{"id": "2056869", "revid": "1372005", "url": "https://it.wikipedia.org/wiki?curid=2056869", "title": "Ernst May", "text": "Biografia.\nFu tra gli artefici principali del funzionalismo. Nel 1921 partecip\u00f2 al concorso per il piano regolatore di Breslavia, e dal 1925 al 1930 ricopr\u00ec la carica di assessore all'edilizia di Francoforte, di cui stese il piano regolatore e realizz\u00f2 numerosi quartieri residenziali: R\u00f6merstadt, Praunheim, Westhausen, H\u00f6henblick. Fu inoltre fondatore e direttore della rivista \"Zeitschrift Das Neue Frankfurt\", dal 1926 al 1930.\nNel 1930 si trasfer\u00ec in URSS, dove rimase per tre anni, impostando i piani per nuove citt\u00e0 industriali e proponendo l'espansione di Mosca (1932). In seguito lavor\u00f2 prima in Kenya, poi in Uganda, fino al 1954."}
{"id": "2056870", "revid": "1305772", "url": "https://it.wikipedia.org/wiki?curid=2056870", "title": "Neruda", "text": ""}
{"id": "2056871", "revid": "135224", "url": "https://it.wikipedia.org/wiki?curid=2056871", "title": "Endoscopi", "text": ""}
{"id": "2056872", "revid": "135224", "url": "https://it.wikipedia.org/wiki?curid=2056872", "title": "Istologico", "text": ""}
{"id": "2056873", "revid": "486946", "url": "https://it.wikipedia.org/wiki?curid=2056873", "title": "Citologico", "text": ""}
{"id": "2056876", "revid": "729019", "url": "https://it.wikipedia.org/wiki?curid=2056876", "title": "Tubo (Abra)", "text": "Tubo \u00e8 una municipalit\u00e0 di Terza classe delle Filippine, situata nella Provincia di Abra nella Regione Amministrativa Cordillera.\nTubo \u00e8 formata da 10 baranggay:"}
{"id": "2056877", "revid": "287204", "url": "https://it.wikipedia.org/wiki?curid=2056877", "title": "Kasim Bazar", "text": " \nKasim Bazar (o Cossimbazar) \u00e8 una suddivisione dell'India, classificata come \"census town\", di 10.175 abitanti, situata nel distretto di Murshidabad, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 7' 0 N e 88\u00b0 16' 60 E e ha un'altitudine di 16 .\nSociet\u00e0.\nEvoluzione demografica.\nAl censimento del 2001 la popolazione di Kasim Bazar assommava a 10.175 persone, delle quali 5.243 maschi e 4.932 femmine. I bambini di et\u00e0 inferiore o uguale ai sei anni assommavano a 960, dei quali 461 maschi e 499 femmine. Infine, coloro che erano in grado di saper almeno leggere e scrivere erano 7.920, dei quali 4.354 maschi e 3.566 femmine."}
{"id": "2056885", "revid": "125974106", "url": "https://it.wikipedia.org/wiki?curid=2056885", "title": "Repubblica russa", "text": "La Repubblica Russa () fu una repubblica instaurata dopo la fine dell'Impero russo e soppressa con la Rivoluzione d'ottobre del 1917, in Russia.\nStoria.\nEssa ebbe origine quando, dopo l'abdicazione (15 marzo 1917) dello Zar Nicola II di Russia in seguito alla rivoluzione di febbraio, venne creato il governo provvisorio russo, guidato dal principe Georgij L'vov ma presto dominato da Aleksandr Kerenskij, ministro della guerra e anti-zarista.\nTuttavia, questo fu un governo in perpetua crisi a causa soprattutto delle sconfitte militari nella Prima guerra mondiale in corso contro gli Imperi centrali. Il 3 settembre 1917 i tedeschi raggiunsero Riga, e, dopo che nel luglio un'ultima effimera offensiva fall\u00ec miseramente, un gruppo di generali attu\u00f2 un colpo di Stato guidato da Lavr Georgievi\u010d Kornilov per ripristinare l'impero. Il complotto fu sedato da Kerenskij con il decisivo aiuto delle guarnigioni bolsceviche; in seguito a ci\u00f2, il 14 settembre 1917, venne proclamata la Repubblica, con Kerenskij nel ruolo di primo ministro.\nIl 25 ottobre 1917 (7 novembre, secondo il calendario gregoriano) i bolscevichi prendono il Palazzo d'Inverno, facendo cos\u00ec cadere il Governo Provvisorio; la Rivoluzione d'ottobre provoca l'estinzione della Repubblica Russa.\nKerenskij fugg\u00ec a Pskov e comp\u00ec un tentativo di rovesciare il nuovo governo di maggioranza bolscevica: le truppe della nascente Armata Bianca, sotto il suo comando, occuparono Carskoe Selo il 28 ottobre, ma furono sconfitte il giorno successivo a Pulkovo. \u00c8 l'inizio della Guerra civile russa, che sarebbe durata fino al 1923.\nPolitica.\nIl governo della Repubblica era ufficialmente un governo provvisorio, sebbene il controllo di fatto del paese fosse contestato tra esso, i Soviet (soprattutto il Soviet di Pietrogrado) e vari separatisti etnici (come la Rada Centrale). I Soviet erano consigli proletari, erano le organizzazioni politiche di maggiore influenza nelle regioni industriali ed erano guidate dai partiti di sinistra. I Soviet, di cui dovevano molta influenza alle forze paramilitari, erano occasionalmente in grado di competere con il Governo provvisorio, che aveva un apparato statale inefficiente.\nAnche il controllo dell'esercito da parte del governo era tenue. I marinai della Flotta baltica, per esempio, avevano opinioni di estrema sinistra e si impegnarono apertamente nell'attivismo politico nella capitale. Anche le tendenze di destra tra gli ufficiali dell'esercito erano un problema: il tentativo di Kerenskij di licenziare il generale Lavr Kornilov port\u00f2 a un colpo di Stato fallito."}
{"id": "2056886", "revid": "114968381", "url": "https://it.wikipedia.org/wiki?curid=2056886", "title": "FIFA 2001", "text": "FIFA 2001 \u00e8 un videogioco di calcio sviluppato da EA Sports e pubblicato da Electronic Arts nel novembre del 2000. \u00c8 l'ottavo capitolo della serie FIFA ed \u00e8 uscito su PC, PlayStation e PlayStation 2. Fu il primo videogioco della serie FIFA ad utilizzare le divise originali delle squadre di club, sebbene della stagione precedente.\nTelecronisti.\nI telecronisti scelti per l'edizione italiana di FIFA 2001 sono Giacomo Bulgarelli e Massimo Caputi.\nCopertina.\nSulla copertina del videogioco, nella versione italiana, compare Filippo Inzaghi con la maglia della Nazionale.\nCampionati.\nIn \"FIFA 2001\" sono presenti 15 campionati. Essi sono:"}
{"id": "2056889", "revid": "729019", "url": "https://it.wikipedia.org/wiki?curid=2056889", "title": "Villaviciosa (Abra)", "text": "Villaviciosa \u00e8 una municipalit\u00e0 di Quinta classe delle Filippine, situata nella Provincia di Abra nella Regione Amministrativa Cordillera.\nVillaviciosa \u00e8 formata da 8 baranggay:"}
{"id": "2056893", "revid": "7", "url": "https://it.wikipedia.org/wiki?curid=2056893", "title": "Fratelli Frilli", "text": ""}
{"id": "2056897", "revid": "224230", "url": "https://it.wikipedia.org/wiki?curid=2056897", "title": "Villaviciosa", "text": "Il toponimo Villaviciosa pu\u00f2 riferirsi a diverse localit\u00e0:"}
{"id": "2056900", "revid": "1627355", "url": "https://it.wikipedia.org/wiki?curid=2056900", "title": "Campionato del mondo di scacchi 1981", "text": "Il campionato del mondo di scacchi 1981 fu disputato tra il campione in carica Anatolij Karpov e lo sfidante Viktor Kor\u010dnoj, a Merano, in Italia, tra il 1\u00ba ottobre e il 19 novembre. Fu la seconda sfida consecutiva del campionato mondiale tra questi due giocatori, dopo il match del 1978; come allora, Karpov mantenne il titolo.\nQualificazione.\nI due tornei interzonali si tennero a Riga e a Rio de Janeiro: entrambi furono organizzati come dei gironi all'italiana tra 18 giocatori, tre dei quali si qualificarono per i match ad eliminazione diretta che avrebbero deciso lo sfidante di Karpov.\nA questi, Viktor Kor\u010dnoj e Boris Spasskij furono ammessi di diritto in quanto finalisti dei precedenti match dei candidati.\nCampionato mondiale.\nIl campionato fu turbato dalla situazione familiare di Kor\u010dnoj: egli aveva infatti disertato dall'Unione Sovietica tuttavia a sua moglie e a suo figlio furono negati i permessi di espatrio. Nel 1980 al figlio fu promesso il lasciapassare per raggiungere suo padre all'estero se in cambio avesse consegnato il proprio passaporto. Quando fece ci\u00f2 egli fu per\u00f2 richiamato per il servizio militare, arrestato con l'accusa di tentativo di diserzione e condannato a due anni e mezzo di lavori forzati. \nCi\u00f2 avvenne prima del match, il cui inizio fu per tali ragioni posticipato dal 9 settembre al 1\u00ba ottobre 1981.\nL'incontro fu quindi disputato con una notevole pressione da parte del governo sovietico sulla famiglia di Kor\u010dnoj stesso e i gravi errori da egli commessi nelle partite valsero all'edizione l'appellativo di \"Massacro di Merano\" in associazione con l'omonimo evento avvenuto al termine della seconda guerra mondiale. Nel 1982 il figlio di Kor\u010dnoj fu rilasciato e pot\u00e9 infine espatriare dall'Unione Sovietica insieme alla madre.\nIl titolo di campione del mondo veniva assegnato al primo giocatore a collezionare sei vittorie. Karpov vinse le prime due partite e la quarta, arrivando a sei vittorie gi\u00e0 alla 18\u00aa partita, perdendone solo due e mantenendo agevolmente il suo titolo.\nPartite.\nPartita 1&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nGambetto di donna rifiutato, Tartakower (sistema Makogonov-Bondarevsky).&lt;br&gt;\nRisultato: 0-1&lt;br&gt;\n1.c4 e6 2.Nc3 d5 3.d4 Be7 4.Nf3 Nf6 5.Bg5 h6 6.Bh4 O-O 7.e3 b6 8.Rc1 Bb7 9.Be2 Nbd7 10.cxd5 exd5 11.O-O c5 12.dxc5 bxc5 13.Qc2 Rc8 14.Rfd1 Qb6 15.Qb1 Rfd8 16.Rc2 Qe6 17.Bg3 Nh5 18.Rcd2 Nxg3 19.hxg3 Nf6 20.Qc2 g6 21.Qa4 a6 22.Bd3 Kg7 23.Bb1 Qb6 24.a3 d4 25.Ne2 dxe3 26.fxe3 c4 27.Ned4 Qc7 28.Nh4 Qe5 29.Kh1 Kg8 30.Ndf3 Qxg3 31.Rxd8+ Bxd8 32.Qb4 Be4 33.Bxe4 Nxe4 34.Rd4 Nf2+ 35.Kg1 Nd3 36.Qb7 Rb8 37.Qd7 Bc7 38.Kh1 Rxb2 39.Rxd3 cxd3 40.Qxd3 Qd6 41.Qe4 Qd1+ 42.Ng1 Qd6 43.Nhf3 Rb5 0-1\nPartita 2&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nPartita spagnola, Difesa berlinese, variante aperta&lt;br&gt;\nRisultato:1-0&lt;br&gt;\n1.e4 e5 2.Nf3 Nc6 3.Bb5 Nf6 4.O-O Nxe4 5.d4 Be7 6.Qe2 Nd6 7.Bxc6 bxc6 8.dxe5 Nb7 9.Nc3 O-O 10.Re1 Nc5 11.Be3 Ne6 12.Rad1 d5 13.exd6 cxd6 14.Nd4 Bd7 15.Nf5 d5 16.Nxe7+ Qxe7 17.Qd2 Qh4 18.Ne2 Rfe8 19.b3 Re7 20.Ng3 Qf6 21.f3 Be8 22.Ne2 h6 23.Bf2 Qg6 24.Nc1 d4 25.Nd3 Qf6 26.Bg3 Rd7 27.Re5 Qd8 28.Rde1 Rd5 29.Rxd5 Qxd5 30.Re5 Qd7 31.Qe1 Rc8 32.b4 Qd8 33.Ra5 Qd7 34.h3 f6 35.Rxa7 Qd5 36.Ra5 Qd7 37.Ra7 Qd5 38.Ra5 Qd7 39.Qe4 Bf7 40.Qf5 Re8 41.Kh2 Qb7 42.a3 Rd8 43.h4 h5 44.Nf2 Qd7 45.Ra6 Qe8 46.Qa5 Bg6 47.Nd3 Kh7 48.Qb6 Rc8 49.a4 Bf5 50.a5 c5 51.bxc5 Bxd3 52.cxd3 Nxc5 53.Ra7 Qg6 54.Rc7 Rxc7 55.Bxc7 Nxd3 56.Qxd4 Ne5 57.Bxe5 1-0\nPartita 3&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nGambetto di donna rifiutato, Tartakower (sistema Makogonov-Bondarevsky)&lt;br&gt;\nRisultato: 1/2-1/2&lt;br&gt;\n1.c4 e6 2.Nc3 d5 3.d4 Be7 4.Nf3 Nf6 5.Bg5 h6 6.Bh4 O-O 7.e3 b6 8.Rc1 Bb7 9.Be2 dxc4 10.Bxc4 Nbd7 11.O-O c5 12.Qe2 a6 13.a4 Ne4 14.Nxe4 Bxe4 15.Bg3 Qc8 16.dxc5 bxc5 17.Nd2 Bc6 18.b3 Rd8 19.Bd3 Qb7 20.f3 Nf6 21.Rfd1 Nd5 22.e4 Nb4 23.Bb1 Be8 24.e5 Nc6 25.Bf2 Nd4 26.Bxd4 Rxd4 27.Be4 Bc6 28.Bxc6 Qxc6 29.Nc4 Rad8 30.Rxd4 cxd4 31.Qd3 Bb4 32.g3 Rb8 33.Kg2 Bc3 34.Rb1 Qd5 35.h4 h5 36.Kf2 Bb4 37.Kg2 Be7 38.Rd1 Qb7 39.Rb1 Qd5 40.Rb2 Bb4 41.Rb1 1/2-1/2\nPartita 4&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nDifesa russa&lt;br&gt;\nRisultato: 1-0&lt;br&gt;\n1.e4 e5 2.Nf3 Nf6 3.Nxe5 d6 4.Nf3 Nxe4 5.d4 d5 6.Bd3 Be7 7.O-O Nc6 8.Re1 Bf5 9.Bb5 Bf6 10.Nbd2 O-O 11.Nf1 Ne7 12.c3 Ng6 13.Bd3 Nd6 14.Bxf5 Nxf5 15.Qb3 b6 16.Qb5 a6 17.Qd3 Qd7 18.Ng3 Nxg3 19.hxg3 a5 20.Bg5 Bxg5 21.Nxg5 Rfe8 22.b3 Rad8 23.Nf3 f6 24.Nd2 Kf7 25.Nf1 h5 26.Rxe8 Rxe8 27.Qf3 Rh8 28.Ne3 Ne7 29.Re1 g6 30.Qf4 Kg7 31.g4 g5 32.Qf3 hxg4 33.Nxg4 Qd6 34.g3 c6 35.c4 f5 36.Qe3 Ng6 37.c5 Qd8 38.Ne5 bxc5 39.Nxc6 Qf6 40.Qe6 cxd4 41.Qxd5 d3 42.Qd7+ Qf7 43.Ne7 Kh7 44.Kg2 Re8 45.Rh1+ Nh4+ 46.gxh4 Qxe7 47.Qxf5+ Kg7 48.hxg5 Qb7+ 49.f3 Re2+\n50.Kf1 Kg8 51.Qxd3 Re6 52.Qd8+ Kg7 53.Qd4+ 1-0\nPartita 5&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nGambetto di donna rifiutato&lt;br&gt;\nRisultato: 1/2-1/2&lt;br&gt;\n1.c4 e6 2.Nc3 d5 3.d4 Be7 4.Nf3 Nf6 5.Bg5 h6 6.Bh4 O-O 7.Rc1 b6 8.cxd5 Nxd5 9.Nxd5 exd5 10.Bxe7 Qxe7 11.g3 Ba6 12.e3 c5 13.dxc5 bxc5 14.Bxa6 Nxa6 15.Qxd5 Nb4 16.Qc4 Qf6 17.Nh4 Qxb2 18.O-O Qxa2 19.Qxa2 Nxa2 20.Rxc5 Rfc8 21.Ra5 Nc1 22.Nf5 Rc7 23.Nd4 Rb8 24.Ra1 Nd3 25.Rfd1 Ne5 26.Ra2 g6 27.Rda1 Rbb7 28.h3 h5 29.Kg2 Kg7 30.Ra5 Nc6 31.Nxc6 Rxc6 32.Rxa7 Rxa7 33.Rxa7 Rc2 34.e4 Rc3 35.Ra2 Kf6 36.f3 Rb3 37.Kf2 Rc3 38.Ke2 Rb3 39.Ra6+ Ke7 40.Ra5 Kf6 41.Rd5 Ra3 42.Rd6+ Kg7 43.h4 Rb3\n44.Rd3 Rb5 45.Ke3 1/2-1/2\nPartita 6&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nPartita spagnola, variante aperta, 9.c3&lt;br&gt;\nRisultato: 0-1&lt;br&gt;\n1.e4 e5 2.Nf3 Nc6 3.Bb5 a6 4.Ba4 Nf6 5.O-O Nxe4 6.d4 b5 7.Bb3 d5 8.dxe5 Be6 9.c3 Bc5 10.Nbd2 &lt;br&gt;O-O 11.Bc2 Bf5 12.Nb3 Bg6 13.Nfd4 Bxd4 14.cxd4 a5 15.Be3 a4 16.Nc1 a3 17.b3 f6 18.exf6 Qxf6 19.Ne2 Nb4 20.Bb1 Qe7 21.Qe1 Rfe8 22.Nf4 Bf7 23.Qc1 c5 24.dxc5 Qf6 25.Bxe4 Rxe4 26.Ne2 d4 27.Ng3 Ree8 28.Qd2 Nc6 29.Bg5 Qe5 30.Rac1 d3 31.Rfd1 Bg6 32.Be3 Re6 33.Bf4 Qf6 34.Re1 Rae8 35.Rxe6 Rxe6 36.Rb1 h5 37.h3 h4 38.Bg5 Qd4 39.Be3 Qd5 40.Nf1 Be4 41.Bf4 Bxg2 0-1\nPartita 7&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nGambetto di donna rifiutato&lt;br&gt;\nRisultato: 1/2-1/2&lt;br&gt; \n1.c4 e6 2.Nc3 d5 3.d4 Be7 4.Nf3 Nf6 5.Bg5 h6 6.Bh4 O-O 7.Rc1 b6 8.cxd5 Nxd5 9.Nxd5 exd5 10.Bxe7 Qxe7 11.g3 Ba6 12.e3 c5 13.dxc5 Bb7 14.Bg2 bxc5 15.O-O Nd7 16.Qb3 Rfb8 17.Qa3 Qe6 18.Rfd1 a5 19.Ne1 a4 20.Nd3 d4 21.Bxb7 Rxb7 22.exd4 cxd4 23.Re1 Qd5 24.Rc2 Nf8 25.Nf4 Qa5 26.Rce2 Qb5 27.Qf3 Rab8 28.h4 Qf5 29.Re5 Qf6 30.Qd5 Rxb2 31.Rf5 1/2-1/2\nPartita 8&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nGiuoco Piano&lt;br&gt;\nRisultato: 1/2-1/2&lt;br&gt;\n1.e4 e5 2.Nf3 Nc6 3.Bc4 Bc5 4.c3 Nf6 5.d3 d6 6.Nbd2 a6 7.O-O O-O 8.Bb3 Ba7 9.h3 Be6 10.Bc2 d5 11.Re1 dxe4 12.dxe4 Nh5 13.Nf1 Qxd1 14.Rxd1 Rad8 15.Be3 f6 16.Bxa7 Nxa7 17.Ne3 Nf4 18.h4 Bf7 19.Ne1 Nc8 20.f3 Ne6 21.Nd3 Rd7 22.Bb3 Ne7 23.Nd5 Nc6 24.Ba4 b5 25.Bc2 Rfd8 26.a4 Kf8 27.g3 Rd6 28.b4 Ne7 29.Ne3 Rc6 30.Ra3 Nc8 31.axb5 axb5 32.Kf2 Nb6 33.Nb2 Rxd1 34.Bxd1 Rd6 35.Be2 Be8 36.Ra5 Rd8 37.Ke1 c6 38.Ra6 Rb8 39.Bd1 Nc8 40.Nd3 Nc7 41.Ra5 Ra8 42.f4 exf4 43.gxf4 Nb6 44.Bf3 Rd8 45.Be2 Na4 46.Ra7 Rd7 47.Kd2 Ne6 48.Rxd7 Bxd7 49.Bg4 g6 50.f5 gxf5 51.Bxf5 Kg7 52.e5 Nf8 53.Bxd7 Nxd7 54.e6 Ndb6 55.Nf4 Kf8 56.Kd3 Nc8 57.Ng4 Ke7 58.Nh6 Kd6 59.Kd4 Ne7 60.Nf7+ Kc7 61.Nh5 c5+ 62.bxc5 Nc6+ 63.Ke3 Nxc5 64.Nxf6 Nxe6 65.h5 Nf8 66.Ke4 Kb6 67.Ng5 h6 68.Nf7 Ne6 69.Ne8 Nc5+ 70.Ke3 Na4 71.Kd2 b4 72.cxb4 Nxb4 73.Nxh6 Nc5 74.Nf5 Nd5 75.h6 Ne4+ 76.Kd3 Ng5 77.Kd4 Kc6 78.Nfg7 Ne7 79.Nf6 Ng6 80.Nf5 Nf7 81.h7 Ng5 82.Ne7+ Kb7 83.Nxg6 Nxh7 84.Nxh7 1/2-1/2\nPartita 9&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nGambetto di donna rifiutato&lt;br&gt;\nRisultato: 0-1&lt;br&gt;\n1.c4 e6 2.Nc3 d5 3.d4 Be7 4.Nf3 Nf6 5.Bg5 h6 6.Bh4 O-O 7.Rc1 dxc4 8.e3 c5 9.Bxc4 cxd4 10.exd4 Nc6 11.O-O Nh5 12.Bxe7 Nxe7 13.Bb3 Nf6 14.Ne5 Bd7 15.Qe2 Rc8 16.Ne4 Nxe4 17.Qxe4 Bc6 18.Nxc6 Rxc6 19.Rc3 Qd6 20.g3 Rd8 21.Rd1 Rb6 22.Qe1 Qd7 23.Rcd3 Rd6 24.Qe4 Qc6 25.Qf4 Nd5 26.Qd2 Qb6 27.Bxd5 Rxd5 28.Rb3 Qc6 29.Qc3 Qd7 30.f4 b6 31.Rb4 b5 32.a4 bxa4 33.Qa3 a5 34.Rxa4 Qb5 35.Rd2 e5 36.fxe5 Rxe5 37.Qa1 Qe8 38.dxe5 Rxd2 39.Rxa5 Qc6 40.Ra8+ Kh7 41.Qb1+ g6 42.Qf1 Qc5+ 43.Kh1 Qd5+ 0-1\nPartita 10&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nGiuoco Piano&lt;br&gt;\nRisultato: 1/2-1/2&lt;br&gt;\n1.e4 e5 2.Nf3 Nc6 3.Bc4 Bc5 4.c3 Nf6 5.d3 a6 6.O-O d6 7.Re1 Ba7 8.Bb3 O-O 9.Nbd2 Be6 10.Nf1 Bxb3 11.Qxb3 Qc8 12.Ng3 Re8 13.h3 Rb8 14.Be3 Qe6 15.Qxe6 fxe6 16.Rac1 Bxe3 17.Rxe3 Rbd8 18.d4 Rd7 19.Kf1 Kf8 20.Rd1 h6 21.dxe5 Nxe5 22.Nxe5 dxe5 23.Rxd7 Nxd7 24.Ke2 Ke7 25.Nf1 b5 26.Nd2 c5 27.Rg3 Rg8 28.b3 Nb8 29.a4 Nc6 30.axb5 axb5 31.h4 Kf7 32.Rf3+ 1/2-1/2\nPartita 11&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nGambetto di donna rifiutato&lt;br&gt;\nRisultato: 1/2-1/2&lt;br&gt;\n1.c4 e6 2.Nc3 d5 3.d4 Be7 4.Nf3 Nf6 5.Bf4 O-O 6.e3 c5 7.dxc5 Bxc5 8.Qc2 Nc6 9.Rd1 Qa5 10.a3 Be7 11.Nd2 e5 12.Bg5 d4 13.Nb3 Qd8 14.Be2 a5 15.exd4 a4 16.Nxa4 Nxd4 17.Nxd4 exd4 18.b3 Qa5+ 19.Qd2 Bxa3 20.Qxa5 Rxa5 21.Bxf6 Bb4+ 22.Kf1 gxf6 23.Rxd4 Re5 24.g4 b5 25.cxb5 Bb7 26.f3 Rfe8 27.Bd1 Rxb5 28.Kg2 Kg7 29.Kf2 Ba5 30.Rf1 Re7 31.h3 h6 32.Bc2 Rc7 33.Rc4 Rxc4 34.bxc4 Rb4 35.c5 Bc6 1/2-1/2\nPartita 12&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nPartita inglese&lt;br&gt;\nRisultato: 1/2-1/2&lt;br&gt;\n1.c4 Nf6 2.Nc3 d5 3.cxd5 Nxd5 4.Nf3 Nxc3 5.bxc3 g6 6.d4 Bg7 7.e3 c5 8.Bb5+ Nd7 9.O-O O-O 10.a4 a6 11.Bd3 b6 12.Rb1 Bb7 13.e4 Qc7 14.Re1 e6 15.e5 h6 16.h4 Rfd8 17.Bf4 Nf8 18.Be3 Rab8 19.Qe2 Bc6 20.Bxa6 cxd4 21.cxd4 Bxa4 22.Nd2 Qc6 23.Rec1 Qa8 24.Bd3 Bc6 25.f3 b5 26.Nb3 Rbc8 27.Nc5 Nd7 28.Ne4 Bxe4 29.Rxc8 Qxc8 30.Bxe4 Qc4 31.Bd3 Qc3 32.Bxb5 Nb6 33.Qd3 Nd5 34.Bf2 h5 35.Qxc3 Nxc3 36.Rb3 Nd1 37.Rd3 Nxf2 38.Kxf2 Rb8 39.Bc4 Rb2+ 40.Kg3 Rb4 41.Rc3 Rb8 42.f4 Rc8 43.Kf2 Bf8 44.Ke3 Bb4 45.Rc1 Ba3 46.Rc2 Bb4 47.Rc1 1/2-1/2\nPartita 13&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nGambetto di donna rifiutato&lt;br&gt;\nRisultato: 1-0&lt;br&gt;\n1.c4 e6 2.Nc3 d5 3.d4 Be7 4.cxd5 exd5 5.Bf4 c6 6.e3 Bf5 7.g4 Be6 8.h3 Nf6 9.Nf3 O-O 10.Bd3 c5 11.Kf1 Nc6 12.Kg2 Rc8 13.Rc1 Re8 14.dxc5 Bxc5 15.Nb5 Bf8 16.Nfd4 Nxd4 17.Rxc8 Qxc8 18.exd4 Qd7 19.Nc7 Rc8 20.Nxe6 fxe6 21.Re1 a6 22.g5 Ne4 23.Qg4 Bb4 24.Re2 Rf8 25.f3 Qf7 26.Be5 Nd2 27.a3 Nxf3 28.g6 hxg6 29.Bg3 Be7 30.Rf2 Ne1+ 31.Kh2 Qxf2+ 32.Bxf2 Nxd3 33.Qxe6+ Rf7 34.Bg3 Nxb2 35.Qxd5 Bf6 36.Bd6 g5 37.Qb3 Bxd4 38.Qe6 g6 39.Qe8+ Kg7 40.Be5+ Bxe5+ 41.Qxe5+ Kh7 &lt;br&gt; 1-0\nPartita 14&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nPartita spagnola, difesa Tarrasch&lt;br&gt;\nRisultato: 1-0&lt;br&gt;\n1.e4 e5 2.Nf3 Nc6 3.Bb5 a6 4.Ba4 Nf6 5.O-O Nxe4 6.d4 b5 7.Bb3 d5 8.dxe5 Be6 9.Nbd2 Nc5 10.c3 d4 11.Bxe6 Nxe6 12.cxd4 Ncxd4 13.Ne4 Be7 14.Be3 Nxf3+ 15.Qxf3 O-O 16.Rfd1 Qe8 17.Nf6+ Bxf6 18.exf6 Qc8 19.fxg7 Rd8 20.h4 c5 21.Rac1 Qc7 22.h5 Qe5 23.h6 Qxb2 24.Rd7 Rxd7 25.Qxa8+ Rd8 26.Qxa6 Qe2 27.Rf1 Rd1 28.Qa8+ Rd8 29.Qc6 b4 30.Qa4 Qd3 31.Rc1 Qd5 32.Qb3 Qe4 33.Qc2 Qxc2 34.Rxc2 f5 35.f4 Kf7 36.g4 Rd5 37.gxf5 Rxf5 38.Rd2 Rf6 39.Rd7+ Kg8 40.f5 Rxf5 41.Re7 Nxg7 42.Rxg7+ Kh8 43.Rc7 Kg8\n44.Bxc5 Rg5+ 45.Kf2 Rg6 46.Be3 1-0\nPartita 15&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nPartita inglese, quattro cavalli, fianchetto di re&lt;br&gt;\nRisultato: 1/2-1/2&lt;br&gt;\n1.c4 Nf6 2.Nc3 e5 3.Nf3 Nc6 4.g3 Bb4 5.Nd5 Bc5 6.Bg2 d6 7.O-O O-O 8.e3 Bg4 9.h3 Bxf3 10.Bxf3 Nxd5 11.cxd5 Ne7 12.b3 Qd7 13.Bg2 c6 14.dxc6 Nxc6 15.Bb2 d5 16.Bxe5 Nxe5 17.d4 Bd6 18.dxe5 Bxe5 19.Rc1 d4 20.Rc5 Bf6 21.Rd5 Qc7 22.exd4 Rad8 23.Qc1 Qb6 24.Rxd8 Rxd8 25.d5 g6 26.Bf3 Kg7 27.Re1 Rd7 28.Qf4 Re7 29.Rxe7 Bxe7 30.Kg2 a5 31.h4 h5 32.Be2 Bc5 33.Bc4 Qf6 34.Qd2 b6 35.a4 Qe5 36.Qd3 Qf6 37.Qd2 Qe5 38.Be2 Qe4+ 39.Bf3 Qe5 40.Bd1 Qe4+ 1/2-1/2\nPartita 16&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nPartita spagnola, difesa Tarrasch&lt;br&gt;\nRisultato: 1/2-1/2&lt;br&gt;\n1.e4 e5 2.Nf3 Nc6 3.Bb5 a6 4.Ba4 Nf6 5.O-O Nxe4 6.d4 b5 7.Bb3 d5 8.dxe5 Be6 9.Nbd2 Nc5 10.c3 d4 11.Bxe6 Nxe6 12.cxd4 Ncxd4 13.Ne4 Be7 14.Be3 Nf5 15.Qc2 O-O 16.Neg5 Bxg5 17.Nxg5 g6 18.Nxe6 fxe6 19.Rae1 Qd5 20.b3 Rac8 21.Bc5 Rfd8 22.h3 Qc6 23.b4 Rd7 24.Rd1 Rcd8 25.Rxd7 Rxd7 26.Re1 Qd5 27.a4 Nh4 28.f3 Nf5 29.axb5 axb5 30.Qe2 Qc6 31.Rc1 Rd8 32.Be3 Qd5 33.Bf2 c6 34.Qe1 Qb3 35.Ra1 Qb2 36.Rb1 Qa2 37.Rd1 Rd5 38.Rxd5 cxd5 39.g4 Ng7 40.Bc5 h6 41.Qe3 Qc2 42.Kf1 g5 &lt;br&gt;1/2-1/2\nPartita 17&lt;br&gt;\nBianco: Korchnoi, Viktor&lt;br&gt;\nNero: Karpov, Anatoly&lt;br&gt;\nGambetto di donna rifiutato&lt;br&gt;\nRisultato: 1/2-1/2&lt;br&gt;\n1.Nf3 Nf6 2.c4 e6 3.Nc3 d5 4.d4 Be7 5.Bg5 h6 6.Bh4 O-O 7.Rc1 dxc4 8.e3 c5 9.Bxc4 cxd4 10.Nxd4 Bd7 11.Be2 Nc6 12.Nb3 Nd5 13.Bxe7 Ncxe7 14.Nxd5 Nxd5 15.Qd4 Bc6 16.Bf3 Ne7 17.Bxc6 Nxc6 18.Qxd8 Rfxd8 19.Ke2 Rac8 20.a3 Kf8 21.Rc2 Ne7 22.Rhc1 Rxc2+ 23.Rxc2 Ke8 1/2-1/2\nPartita 18&lt;br&gt;\nBianco: Karpov, Anatoly&lt;br&gt;\nNero: Korchnoi, Viktor&lt;br&gt;\nPartita spagnola, difesa Tarrasch&lt;br&gt;\nRisultato: 1-0&lt;br&gt;\n1.e4 e5 2.Nf3 Nc6 3.Bb5 a6 4.Ba4 Nf6 5.O-O Nxe4 6.d4 b5 7.Bb3 d5 8.dxe5 Be6 9.Nbd2 Nc5 10.c3 d4 11.Bxe6 Nxe6 12.cxd4 Ncxd4 13.a4 Be7 14.Nxd4 Nxd4 15.Ne4 Ne6 16.Be3 O-O 17.f4 Qxd1 18.Rfxd1 Rfb8 19.Rd7 Bf8 20.f5 Nd8 21.a5 Nc6 22.e6 fxe6 23.f6 Ne5 24.Rxc7 Rc8 25.Rac1 Rxc7 26.Rxc7 Rd8 27.h3 h6 28.Ra7 Nc4 29.Bb6 Rb8 30.Bc5 Bxc5+ 31.Nxc5 gxf6 32.b4 Rd8 33.Rxa6 Kf7 34.Ra7+ Kg6 35.Rd7 Re8 36.a6 Ra8 37.Rb7 Kf5 38.Rxb5 Ke5 39.Rb7 Kd5 40.Rf7 f5 41.Rf6 1-0"}
{"id": "2056905", "revid": "1748167", "url": "https://it.wikipedia.org/wiki?curid=2056905", "title": "Cultura di Jastorf", "text": "[[Image:ArcheologicalCulturesOfCentralEuropeAtEarlyPreRomanIronAge.png|thumb|Prima parte dell'[[et\u00e0 del ferro]]:\n[[Immagine:Archeological cultures in Northern and Central Europe at the late pre-Roman Iron Age.png|thumb|Tarda [[et\u00e0 del ferro pre-romana]]:\nverde scuro - Gruppo nordico\nrosso scuro - Tarda fase della cultura di Jastorf\nocra - Gruppo di Harpstedt-Nienburg\nverde chiaro - Cultura delle urne a forma di casa\nmarrone scuro - [[Cultura di Oksywie]]\nrosso chiaro - Gruppo Gubin di Jastorf\nverde oliva - [[Cultura di Przeworsk]]\nlilla - Cultura baltica occidentale\nrosso pallido - Cultura baltica orientale\nturchese - [[cultura di Zarubynci]]\narancio - [[Celti]]]]\nLa cultura di Jastorf fu una cultura archeologica dell'[[et\u00e0 del ferro]] diffusa nell'attuale [[Germania]] settentrionale. Dur\u00f2 dal [[VI secolo a.C.|VI]] al [[I secolo a.C.]], dando vita alla parte meridionale dell'[[et\u00e0 del ferro pre-romana]].\nStoria.\nLa cultura si evolse dalla precedente [[et\u00e0 del bronzo scandinava]], grazie all'influenza della [[cultura di Hallstatt]], situata pi\u00f9 a sud. Prende il nome da un [[sito archeologico]] presso il villaggio di [[Jastorf]], in [[Bassa Sassonia]] (). La cultura di Jastorf venne caratterizzata dall'intensivo uso della [[cremazione]] che port\u00f2 alla formazione di grandi depositi di urne, e da collegamenti con l'et\u00e0 del bronzo scandinava. L'archeologia offre prove della cristallizzazione di un gruppo in termini di materiali usati, in cui l'impoverita et\u00e0 del bronzo continuava ad esercitare un'influenza culturale, e la cultura di Hallstatt era solo strumentale, con grandi migrazioni. Non \u00e8 stato determinato un contributo linguistico omogeneo dei popoli settentrionali, mentre l'ipotesi di popoli proto-germanici emigrati dalla [[Danimarca]] \u00e8 stata scartata dagli archeologi. La cultura di Jastorf si espanse a sud fino alla parte settentrionale delle provincie di Hallstatt. I cimiteri in [[Schleswig-Holstein]], [[Meclemburgo]], [[Pomerania Occidentale]], a [[Brandeburgo]] e in [[Bassa Sassonia]] mostrano una continuit\u00e0 di utilizzo dall'[[et\u00e0 del bronzo]] alla cultura di Jastorf, ed oltre. Non \u00e8 stato provato un contatto diretto con la cultura celtica, nonostante questi scambi culturali si siano avuti in seguito. \nL'area occupata venne in un primo momento limitata alla parte settentrionale della [[Bassa Sassonia]] ed allo [[Schleswig-Holstein]]. In seguito mostr\u00f2 un carattere molto espansivo (Wolfam 1999), arrivando fino all'[[Harz]] e raggiungendo la [[Turingia]] verso il 500 a.C., la [[Bassa Slesia]] ed il basso [[Reno]], coprendo quindi le parti meridionale ed occidentale della Bassa Sassonia. Nella sua fase di maturazione la cultura di Jastorf occup\u00f2 la parte settentrionale della Bassa Sassonia, ([[Landa di Luneburgo]], bassa [[Elba (fiume)|Elba]]) e venne contrastato dal gruppo chiamato [[Nienburg/Weser|Nienburg]] (o [[Harpstedt]]-Nienburg) ad occidente, posizionata lungo l'[[Aller (fiume)|Aller]] ed il medio [[Weser]], confinante con il [[Nordwestblock]] che la separava dalla [[cultura di La T\u00e8ne]] a sud. Il gruppo di Nienburg ha caratteristiche molto simili alla culture celtiche, mostrando evidenti prove di contatto con le culture di Hallstatt e La T\u00e8ne. Ritrovamenti archeologici isolati sono stati effettuati tra [[Berlino]] e [[Meclemburgo-Pomerania Anteriore]].\nDi solito i siti archeologici sono composti da [[tumulo|tumuli]], tombe piatte e [[Brandgrubengrab|tombe di Brandgruben]]. Esistono anche pochi e modesti oggetti sepolti nelle tombe, con la mancanza dei depositi di armi che caratterizzano le tombe del periodo delle migrazioni.\nLa cronistoria del tempo pu\u00f2 essere divissa come segue (i corrispondenti dell'[[Europa centrale]] tra parentesi):\nLa parte pi\u00f9 meridionale delle culture germaniche \u00e8 stata recentemente datata alla parte finale dell'et\u00e0 del ferro pre-romana, in cui la scarsit\u00e0 di braccialetti di tipo tardo-La T\u00e8ne in [[Turingia]] e nell'[[Assia]] nord-orientale ha portato ad ipotizzare movimenti delle popolazioni tra l'[[Elba (fiume)|Elba]] centrale/regione del [[Saale di Franconia|Saale]], [[Meno (fiume)|Meno]]-[[Franconia]] ed il versante nord delle [[Alpi]]. Questo movimento avrebbe permesso di espandere la [[cultura di Przeworsk]].\nLe culture dell'et\u00e0 del ferro pre-romana sono state spesso indicate come origine delle [[lingue germaniche]] (Wolfram 1999 posiziona qui lo stadio iniziale della [[legge di Grimm]]).\nBibliografia.\n[[Categoria:Culture dell'et\u00e0 del ferro|Jastorf]]"}
{"id": "2056907", "revid": "1783371", "url": "https://it.wikipedia.org/wiki?curid=2056907", "title": "H\u00e1var\u00f0ar saga \u00cdsfir\u00f0ings", "text": "LH\u00e1var\u00f0ar saga \u00cdsfir\u00f0ings (che in italiano significa \"Saga di H\u00e1var\u00f0r di \u00cdsafj\u00f6r\u00f0r\") \u00e8 una saga degli Islandesi scritta in norreno in Islanda intorno al XIII-XIV secolo. L'editore moderno dell\"H\u00e1var\u00f0ar saga \u00cdsfir\u00f0ings\" la cui versione \u00e8 presa da tutti convenzionalmente come standard \u00e8 l\"\u00cdslenzk Fornr\u00edt\"."}
{"id": "2056910", "revid": "2128988", "url": "https://it.wikipedia.org/wiki?curid=2056910", "title": "Como suena el corazon", "text": "Como suena el corazon \u00e8 un singolo del cantautore italiano Gigi D'Alessio, pubblicato nel 2000 come secondo estratto dall'ottavo album in studio \"Quando la mia vita cambier\u00e0\".\nDescrizione.\nScritto in collaborazione con Vincenzo D'Agostino, il brano presenta influenze dalla musica latina ed \u00e8 il primo a donare al cantautore notoriet\u00e0 nazionale.\nVideo musicale.\nIl videoclip, diretto da Stefano Salvati, alterna sequenze in cui D'Alessio si esibisce dal vivo ad altre in cui viene mostrata una ragazza dal vestito rosso prima alla guida di un'automobile decappottabile, ed in seguito su una spiaggia.\nVersione del 2020.\nIl 17 luglio 2020 \u00e8 stata pubblicata una nuova versione del singolo realizzata con la partecipazione vocale del rapper Clementino, estratta come primo singolo dal diciannovesimo album in studio \"Buongiorno\".\nVideo musicale.\nIl videoclip, diretto da Fabrizio Cestari, \u00e8 stato girato a Positano e ha visto la partecipazione della modella Mariana Rodr\u00edguez."}
{"id": "2056911", "revid": "287204", "url": "https://it.wikipedia.org/wiki?curid=2056911", "title": "Havardar saga Isfirdings", "text": ""}
{"id": "2056912", "revid": "114325", "url": "https://it.wikipedia.org/wiki?curid=2056912", "title": "H\u00e1var\u00f0ar saga", "text": ""}
{"id": "2056913", "revid": "287204", "url": "https://it.wikipedia.org/wiki?curid=2056913", "title": "Havardar saga", "text": ""}
{"id": "2056915", "revid": "114325", "url": "https://it.wikipedia.org/wiki?curid=2056915", "title": "Saga di H\u00e1var\u00f0r di \u00cdsafj\u00f6r\u00f0r", "text": ""}
{"id": "2056917", "revid": "793215", "url": "https://it.wikipedia.org/wiki?curid=2056917", "title": "Cos\u00ec mi butto via", "text": "Cos\u00ec mi butto via \u00e8 il terzo singolo radiofonico estratto dall'album \"L'angelo\" della cantante italiana Syria, pubblicato nel 1997.\nGli autori del brano sono Claudio Mattone ed Alberto Salerno."}
{"id": "2056918", "revid": "287204", "url": "https://it.wikipedia.org/wiki?curid=2056918", "title": "Saga di Havardr di Isafjordr", "text": ""}
{"id": "2056919", "revid": "114325", "url": "https://it.wikipedia.org/wiki?curid=2056919", "title": "Saga di Havard di Isafjord", "text": ""}
{"id": "2056921", "revid": "114325", "url": "https://it.wikipedia.org/wiki?curid=2056921", "title": "Saga di H\u00e1var\u00f0r", "text": ""}
{"id": "2056922", "revid": "287204", "url": "https://it.wikipedia.org/wiki?curid=2056922", "title": "Saga di Havardr", "text": ""}
{"id": "2056923", "revid": "114325", "url": "https://it.wikipedia.org/wiki?curid=2056923", "title": "Saga di Havard", "text": ""}
{"id": "2056927", "revid": "104458", "url": "https://it.wikipedia.org/wiki?curid=2056927", "title": "Craig Branch", "text": "Biografia.\nStagioni 1995-2002.\nSpecialista delle prove veloci (discesa libera e supergigante) attivo in campo internazionale dalla met\u00e0 degli anni 1990 prendendo parte all'Australia New Zealand Cup, ai Mondiali juniores, alla Nor-Am Cup e - dal 1996 - alla Coppa Europa, Branch esord\u00ec in Coppa del Mondo il 10 gennaio 1999 nello slalom gigante di Flachau, senza portare a termine la gara. Il mese successivo fu ai suoi primi Mondiali, quelli di Vail/Beaver Creek, ai quali si classific\u00f2 26\u00ba nella discesa libera, 34\u00ba nel supergigante e non concluse lo slalom gigante.\nAi Mondiali di Sankt Anton am Arlberg 2001 riusc\u00ec a ottenere il suo miglior risultato iridato in carriera, il 14\u00ba posto nella combinata; si piazz\u00f2 inoltre 26\u00ba nella discesa libera, 37\u00ba nel supergigante e 28\u00ba nello slalom gigante. Ai XIX Giochi olimpici invernali di , suo esordio olimpico, fu 45\u00ba nella discesa libera e 27\u00ba nel supergigante - suo miglior piazzamento olimpico -, mentre non complet\u00f2 la combinata.\nStagioni 2003-2010.\nAi Mondiali di Sankt Moritz 2003 si classific\u00f2 32\u00ba nella discesa libera e 36\u00ba nel supergigante, mentre due anni dopo, nella rassegna iridata di Bormio/Santa Caterina Valfurva, gareggi\u00f2 solo nel supergigante, piazzandosi 38\u00ba. Ai XX Giochi olimpici invernali di fu 32\u00ba nella discesa libera.\nIn Coppa del Mondo conquist\u00f2 il suo miglior risultato in carriera nella discesa libera della Val Gardena del 15 dicembre 2007 (27\u00ba). Nella stagione successiva disput\u00f2 i suoi ultimi Mondiali, Val-d'Is\u00e8re 2009, arrivando 35\u00ba nel supergigante, mentre in occasione del suo congedo olimpico, , Branch si classific\u00f2 34\u00ba nella discesa libera e 29\u00ba nel supergigante. La sua ultima gara in Coppa del Mondo fu il supergigante disputato a Lillehammer Kvitfjell il 7 marzo 2010, che chiuse al 43\u00ba posto, e la sua ultima gara in carriera fu la discesa libera di Coppa Europa del 13 marzo successivo a Tarvisio, in cui fu 10\u00ba.\nPalmar\u00e8s.\nAustralia New Zealand Cup.\nAustralia New Zealand Cup - vittorie.\nLegenda:\nSG = supergigante\nGS = slalom gigante"}
{"id": "2056948", "revid": "74801", "url": "https://it.wikipedia.org/wiki?curid=2056948", "title": "Aberystwyth", "text": " \nAberystwyth (letteralmente \"foce dell'Ystwyth\") \u00e8 una citt\u00e0 storica mercantile, centro amministrativo e di villeggiatura del Ceredigion nel Galles. \u00c8 colloquialmente nota come \"Aber\", e si trova alla confluenza dei fiumi Ystwyth e Rheidol.\nCultura.\nUniversit\u00e0.\nIn tempi moderni Aberystwyth \u00e8 diventata un importante centro scolastico gallese. La popolazione permanente \u00e8 di circa abitanti, ma per nove mesi l'anno pi\u00f9 di studenti iscritti alla Aberystwyth University si aggiungono, aumentando la popolazione residente a persone.\nSport.\nCalcio.\nLa squadra principale della citt\u00e0 \u00e8 l'Aberystwyth Town."}
{"id": "2056954", "revid": "767487", "url": "https://it.wikipedia.org/wiki?curid=2056954", "title": "Almost Human (Cripple Bastards)", "text": "Almost Human \u00e8 una raccolta di brani dei Cripple Bastards. \u00c8 uscita nel 2001 per la Obscene Productions della Repubblica Ceca. Contiene un booklet di 24 pagine con copertine, testi, commenti ai testi e altre informazioni.\nLa copertina del disco ha procurato alcuni problemi alla band durante il suo tour americano del 2002, durante il quale furono contestati in alcuni squat. Da questa esperienza nasce il brano \"Bomb ABC No Rio\" presente sull'album \"Desperately insensitive\"."}
{"id": "2056967", "revid": "1783371", "url": "https://it.wikipedia.org/wiki?curid=2056967", "title": "Hei\u00f0arv\u00edga saga", "text": "Hei\u00f0arv\u00edga saga (in italiano: \"Saga della battaglia nella brughiera\") \u00e8 una saga degli Islandesi scritta in norreno in Islanda intorno alla met\u00e0 del XIII secolo (secondo le analisi paleografiche effettuate su ci\u00f2 che resta del codice). Il manoscritto su cui fu vergata la saga \u00e8 conservato mutilo; esso fu acquistato dalla Reale Accademia Svedese delle Antichit\u00e0 nel 1682, e successivamente fu acquisito dalla Biblioteca Reale di Stoccolma e conservato nella sala dedicata ai documenti islandesi con la segnatura 18. Del codice non si ebbero pi\u00f9 notizie fino al 1722, anno in cui fu rinvenuto da \u00c1rni Magn\u00fasson durante uno dei suoi viaggi di interesse antiquario in Svezia. \u00c1rni Magn\u00fasson riusc\u00ec in seguito a portare in Danimarca solo i primi dodici folii del manoscritto che contenevano i primi quindici capitoli dell\"Hei\u00f0arv\u00edga saga\"; ne fece quindi fare una trascrizione da J\u00f3n \u00d3lafsson, ma sia l'originale che la trascrizione andarono distrutti nell'incendio scoppiato a Copenaghen nel 1728 che coinvolse anche la Biblioteca Reale dove erano conservati. J\u00f3n \u00d3lafsson tent\u00f2 in seguito di ricostruire i capitoli andati distrutti basandosi sulla sua memoria. La restante parte del manoscritto che si trovava in Svezia, contenente i capitoli che vanno dal XVI al XLIII, cadde nel dimenticatoio fino al 1772, anno in cui Hannes Finnsson, durante un viaggio di ricerca antiquaria, riscopr\u00ec ci\u00f2 che restava del prezioso manoscritto.\nLa saga \u00e8 stata scritta in uno stile particolare, ripetitivo e incerto, aspetto che alcuni studiosi hanno visto come un'indicazione del fatto che essa \u00e8 una delle pi\u00f9 antiche saghe degli Islandesi. Eir\u00edk Magn\u00fasson riteneva che questa potesse essere la pi\u00f9 antica tra le saghe islandesi a noi pervenute, pi\u00f9 tardi anche Sigur\u00f0ur Nordal conferm\u00f2 questa teoria, ipotizzando che il manoscritto fosse stato vergato alla fine del XII secolo."}
{"id": "2056970", "revid": "287204", "url": "https://it.wikipedia.org/wiki?curid=2056970", "title": "Heidarviga saga", "text": ""}
{"id": "2056972", "revid": "114325", "url": "https://it.wikipedia.org/wiki?curid=2056972", "title": "Saga della battaglia nella brughiera", "text": ""}
{"id": "2056974", "revid": "1543377", "url": "https://it.wikipedia.org/wiki?curid=2056974", "title": "IC 2157", "text": "IC 2157 \u00e8 un ammasso aperto visibile nella costellazione dei Gemelli.\nOsservazione.\nSi individua con facilit\u00e0 la sua posizione, trovandosi a circa un grado a SE del brillante e celebre M35; appare poco concentrato e relativamente povero di stelle, in campo stellare di fondo relativamente ricco per la presenza della Via Lattea. Con un binocolo 10x50 pu\u00f2 essere notato solo nelle notti pi\u00f9 scure e limpide come un debole alone di piccole dimensioni e privo di stelle; con un telescopio da 100mm di apertura \u00e8 forti ingrandimenti \u00e8 visibile un leggero addensamento di poche stelle fino alla magnitudine 12, su un fondo leggermente pi\u00f9 chiaro. Una buona risoluzione \u00e8 possibile con strumenti da almeno 200mm.\nLa declinazione moderatamente settentrionale di quest'ammasso favorisce gli osservatori dell'emisfero nord, sebbene si presenti circumpolare solo a partire da latitudini elevate; dall'emisfero australe la sua osservazione risulta particolarmente penalizzata soltanto dalle regioni situate a elevate latitudini meridionali. Il periodo migliore per la sua osservazione nel cielo serale \u00e8 quello compreso fra ottobre e marzo.\nStoria delle osservazioni.\nIC 2157 venne individuato per la prima volta soltanto nel 1899, quando Thomas Espin lo riconobbe come ammasso aperto; la sua bassa luminosit\u00e0 e la sua scarsa concentrazione aveva fatto in modo che quest'oggetto fosse ignorato dalla famiglia Herschel. Venne infine inserito nell'Index Catalogue, pubblicato come un'estensione del New General Catalogue.\nCaratteristiche.\nLa scarsa luminosit\u00e0 di quest'oggetto \u00e8 in parte giustificata dalla grande distanza a cui si trova, pari a 2040\u00a0parsec (oltre 6650 anni luce), motivo per cui appare anche fortemente oscurato dalla polvere interstellare che si frappone lungo la linea di vista; questa distanza lo colloca sul bordo esterno del Braccio di Perseo.\nSi tratta di un ammasso poco studiato, la cui et\u00e0 si aggira sui 63 milioni di anni al massimo; le sue componenti pi\u00f9 luminose presentano segni di evoluzione verso lo stadio di stella gigante e due di queste, situate sul bordo dell'ammasso, sono giganti rosse a tutti gli effetti. Le componenti meno massicce sono invece in massima parte all'interno della sequenza principale e si dispongono nella regione centrale dell'ammasso e in due estensioni situate verso nord e verso est."}
{"id": "2056989", "revid": "28592", "url": "https://it.wikipedia.org/wiki?curid=2056989", "title": "Isole Ki\u017ei", "text": ""}
{"id": "2056992", "revid": "300067", "url": "https://it.wikipedia.org/wiki?curid=2056992", "title": "Davide Cantarello", "text": "Carriera.\nHa iniziato la sua carriera professionistica nella\u00a0Pallacanestro Trieste. Nel capoluogo giuliano \u00e8 rimasto fino al 1994, anno in cui buona parte dei giocatori e dello staff della formazione triestina si \u00e8 spostato\u00a0all'Olimpia Milano\u00a0al seguito dell'imprenditore\u00a0Bepi Stefanel.\nLa parentesi di Cantarello a Milano \u00e8 durata quattro anni, durante i quali riesce a vincere lo scudetto 1995-1996 contribuendo con\u00a03,2 punti e 2,7 rimbalzi in 18,6 minuti di media nella regular season di quell'anno (con numeri di poco superiori ai play-off).\nDopo un'annata alla Pallacanestro Cant\u00f9, scende in Serie A2 nel 1999, quando approda alla Snaidero Udine. Al termine di quella stessa stagione, la formazione friulana conquista la promozione in A1, campionato in cui Cantarello ha militato fino al 2006, tornando a disputare gran parte delle partite partendo dalla panchina.\nNel gennaio 2007 si \u00e8 unito all'Aurora Jesi, scendendo cos\u00ec nuovamente nella seconda serie nazionale. Con i marchigiani \u00e8 rimasto due anni e mezzo, venendo anche in questo caso utilizzato dalla panchina.\nNel novembre 2009 ha firmato con un'altra squadra di Legadue, la neopromossa A.B. Latina, ma gi\u00e0 nel successivo mese di gennaio \u00e8 tornato a giocare in Friuli-Venezia Giulia con l'approdo alla\u00a0Falconstar Monfalcone, squadra di\u00a0Serie B Dilettanti.\nNonostante i 44 anni di et\u00e0, ha iniziato la stagione 2012-2013 in Legadue facendo ritorno a Trieste, dove \u00e8 sceso in campo in cinque occasioni fino al febbraio 2013 quando \u00e8 stato tagliato."}
{"id": "2056997", "revid": "767487", "url": "https://it.wikipedia.org/wiki?curid=2056997", "title": "Kung Fu Meets the Dragon", "text": "Kung Fu Meets the Dragon, anche conosciuto come Heart of the Dragon, \u00e8 il dodicesimo album reggae del gruppo musicale giamaicano The Upsetters, registrato nel 1975 agli studi di registrazione Black Ark, prodotto da Lee \"Scratch\" Perry e pubblicato nel 1975 su LP dall'etichetta discografica DIP.\nIl disco \u00e8 ispirato ai film di arti marziali, che, insieme agli \"spaghetti-western\", ebbero su Lee Perry, e sulle sue produzioni discografiche, una notevole influenza.\nIn particolare, la canzone \"Enter the Dragon\" \u00e8 cos\u00ec intitolata dal film \"I tre dell'Operazione Drago\" del 1973 di Bruce Lee.\n\"Black Belt Jones\" prende il nome dell'omonimo film del 1974 con protagonista Jim Kelly.\nRistampe.\nIl disco \u00e8 stato successivamente ristampato nel 1995 su etichetta Justice League sia su LP che su CD.\nL'album \u00e8 stato pubblicato, a nome di \"The Mighty Upsetter\", anche su \"Dubstrumentals\", un doppio CD del 2005 su etichetta Trojan Records e contenente tre album reggae/dub pubblicati da Perry nel 1975: \"Kung Fu Meets the Dragon\", \"Return of Wax\" e \"Musical Bones\" di Vin Gordon &amp; The Upsetters."}
{"id": "2057004", "revid": "104458", "url": "https://it.wikipedia.org/wiki?curid=2057004", "title": "Steven Lee", "text": "Biografia.\nCarriera sciistica.\nStagioni 1982-1984.\nSpecialit\u00e0 delle prove veloci in attivit\u00e0 tra la fine degli anni 1970 e i primi anni 1990 originario di Falls Creek, Lee debutt\u00f2 in campo internazionale nella stagione 1977-1978 e in seguito fu allenato dallo svizzero Jan Tischhauser; ottenne il primo piazzamento di rilievo in carriera nella discesa libera valida per la combinata dei Mondiali di Schladming 1982, arrivando 15\u00ba.\nIn Coppa del Mondo i suoi primi punti furono quelli conquistati in occasione della discesa libera di Kitzb\u00fchel del 21 gennaio 1983, in cui fu 10\u00ba; esord\u00ec ai Giochi olimpici invernali a , classificandosi 19\u00ba nella discesa libera e non completando lo slalom gigante.\nStagioni 1985-1992.\nAi Mondiali di Bormio 1985 si piazz\u00f2 10\u00ba nella discesa libera e il 3 marzo dello stesso anno conquist\u00f2 il suo unico successo in Coppa del Mondo, nonch\u00e9 unico podio, nel supergigante di Furano, a pari merito con lo svizzero Daniel Mahrer. Ai Mondiali di Crans-Montana 1987 fu 15\u00ba nella combinata, mentre ai XV Giochi olimpici invernali di si classific\u00f2 22\u00ba nella discesa libera, 36\u00ba nello slalom gigante e non complet\u00f2 il supergigante e la combinata.\nL'11 marzo 1988 ottenne a Beaver Creek il suo ultimo piazzamento di rilievo in Coppa del Mondo, chiudendo 14\u00ba in discesa libera, e l'anno dopo ai Mondiali di Vail colse il suo miglior piazzamento iridato in carriera: l'8\u00ba posto nel supergigante. Si conged\u00f2 dalle competizioni in occasione dei XVI Giochi olimpici invernali di , dove si classific\u00f2 36\u00ba nella discesa libera, 30\u00ba nel supergigante e 19\u00ba nella combinata.\nAltre attivit\u00e0.\nDopo il ritiro dall'attivit\u00e0 agonistica ha collaborato con i media australiani come commentatore sportivo nel campo degli sport invernali.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante"}
{"id": "2057010", "revid": "19905467", "url": "https://it.wikipedia.org/wiki?curid=2057010", "title": "Francis S. Collins", "text": ""}
{"id": "2057011", "revid": "287204", "url": "https://it.wikipedia.org/wiki?curid=2057011", "title": "Congresso di Baku", "text": "Il Congresso di Baku per la liberazione dei popoli dell'Oriente si svolse nella citt\u00e0 azera di Baku nel settembre 1920.\nPremesse.\nBaku era diventata parte della RSS Azera il 27 aprile, quando venne presa dai bolscevichi che eliminarono l'islamica Repubblica Democratica di Azerbaigian.\nIn quel momento i bolscevichi erano impegnati in una disputa con i britannici per la restituzione dei territori della Persia settentrionale, in virt\u00f9 dell'Accordo anglo-russo del 1907. Ma i britannici, che avevano occupato tutto il territorio nel 1917, non intendevano considerare pi\u00f9 valido tale accordo, in quanto non riconoscevano nella Russia bolscevica lo stato successore dell'Impero russo che l'aveva firmato. I bolscevichi occuparono una striscia di territorio costiero persiano, ove fondarono la RSS Persiana. Il 26 agosto conquistavano il Kazakistan, abbattendo l'Autonomia di Alash.\nScopo.\nIl congresso si proponeva, nell'ambito del Comintern, la diffusione del comunismo nell'Asia. In particolare, ci si proponeva l'abbattimento dell'Emirato di Bukhara, che poi avvenne l'8 ottobre con la creazione della RSS Bukhara, e il soffocamento della \"rivolta dei Basmachi\", che perdurava sui monti del Pamir.\nIl congresso fu seguito dal giornalista comunista americano John Reed. Invece Manabendra Nath Roy, il capo del pi\u00f9 importante partito comunista asiatico, il Partito Comunista d'India, rifiut\u00f2 di presenziare, definendo il congresso \"il circo di Zinoviev\"."}
{"id": "2057013", "revid": "184925", "url": "https://it.wikipedia.org/wiki?curid=2057013", "title": "Heart of the Dragon", "text": ""}
{"id": "2057015", "revid": "1305772", "url": "https://it.wikipedia.org/wiki?curid=2057015", "title": "Titan Quest", "text": "Titan Quest \u00e8 un videogioco di ruolo d'azione, dove si dovr\u00e0, attraverso il proprio personaggio, salvare il pianeta dalla minaccia dei Titani mitologici, sfuggiti dall'Erebo.\nTrama.\n\"Titan Quest\" \u00e8 basato sulla fine delle comunicazioni tra gli dei e gli umani. Il personaggio principale (il cui nome e sesso pu\u00f2 essere scelto dal giocatore) inizia l'avventura su di una strada vicino ad un piccolo villaggio chiamato Helos. Il villaggio e tutte le citt\u00e0 della Grecia sono state invase da bestie e creature, ispirate soprattutto dalla mitologia greca, che terrorizzano il territorio depredando campi, incendiando oliveti, invadendo citt\u00e0 e cimiteri. Su richiesta del capovillaggio Diomede, si reca dall'amico di questi, il generale spartano Leonida, per chiedere aiuto militare; Leonida promette e manda il protagonista in missione a Delfi per interrogare l'Oracolo di Apollo, e lo incarica di trovare un'offerta per la sacerdotessa, un ramo dell'ulivo sacro ad Atena; lungo la strada, l'eroe incontra centauri, satiri, minotauri, gorgoni, e scheletri che gli impediscono il cammino per la prossima citt\u00e0 o villaggio; il loro accampamento sar\u00e0 attraversato dall'eroe presso il monte Parnaso. Dopo averli battuti attraverso miglia di territorio e caverne infestate, l'eroe ha delle brevi pause nelle citt\u00e0 di Megara, Delfi e Atene. In ogni citt\u00e0 l'eroe apprende la trama attraverso l'interazione con personaggi non giocanti; le invasioni sembrano essere causate da creature antichissime non viste da millenni, note per\u00f2 al misterioso \"Ordine di Prometeo\". Un Titano minore chiamato Telkino (vedi Telchini) ha distrutto i \"condotti\" di comunicazione usati dagli antichi sacerdoti ed oracoli per contattare gli dei. Fedro, capo della sezione ateniese dell'Ordine di Prometeo, spedisce l'eroe a Cnosso, sull'isola di Creta, dove il giocatore affronter\u00e0 il Telkino nei sotterranei del Labirinto di Cnosso.\nDopo aver ucciso il primo Telkino, il giocatore si dirige verso l'Egitto per cercare Imhotep, l'uomo che conosce pi\u00f9 di ogni altro mortale i condotti di comunicazione con gli dei, nonch\u00e9 membro dell'Ordine di Prometeo. Dopo aver completato due obiettivi, l'eroe e Imhotep iniziano una cerimonia per riconnettere le comunicazioni, ma il rituale fallisce. Combattendo contro iene, mummie, uomini-sciacallo e scarabei, il giocatore trova e uccide il secondo Telkino dentro la tomba di Ramses nella valle dei Re; alla sua morte, recupera una tavoletta con scritte cuneiformi; Imhotep la legge e rivela che il tempio di Marduk a Babilonia custodisce un'arma che consentirebbe di uccidere anche gli dei dell'Olimpo.\nLa ricerca del terzo (e ultimo) Telkino porta l'eroe ai giardini pensili di Babilonia, dove l'eroe deve fermare il Telkino nell'ottenere la \"falce di Crono\", il re dei Titani ucciso da Zeus durante la Titanomachia. L'eroe arriva troppo tardi e il Telkino scappa con la falce, quindi lo insegue e prende la via della seta per l'Oriente, dove combatte contro yeti, mirmidoni e l'esercito di Terracotta lungo la via si ferma sull'Himalaya, e sulla Grande muraglia cinese. Il viaggio \u00e8 difficoltoso in quanto i nemici sono molto pi\u00f9 forti dei precedenti che aveva sconfitto. Raggiunto il Palazzo di Giada, l'Imperatore Giallo avverte l'eroe che il terzo Telkino ha fatto ritorno in Grecia per liberare il Titano Tifone dalla sua eterna prigionia. Durante il viaggio di ritorno, l'eroe scopre che Tifone, se liberato, si diriger\u00e0 sul Monte Olimpo. Quando trova l'ultimo Telkino, questi ha gi\u00e0 liberato il titano Tifone che si \u00e8 diretto attraverso un portale che conduce sull'Olimpo; dopo aver sconfitto il Telkino, l'eroe passa attraverso il portale per raggiungere l'Olimpo e battere il Titano Tifone da solo. Dopo aver sconfitto Tifone, Zeus, il re degli dei greci, ringrazia l'eroe per il suo coraggio e parla della rottura delle connessioni con gli dei. Zeus inoltre informa l'eroe che \u00e8 tempo che l'umanit\u00e0 prenda le decisioni per se stessa.\nModalit\u00e0 di Gioco.\nIl giocatore inizier\u00e0 creando il proprio personaggio, scegliendo il sesso, il colore della propria tunica e il nome. Completata la veloce creazione del personaggio, il giocatore entrer\u00e0 subito nel vivo dell'azione. Il personaggio andando avanti nella storia, completando le missioni e uccidendo i nemici acquisir\u00e0 preziosa esperienza, che potr\u00e0 essere utilizzata per salire di livello e potenziare le proprie caratteristiche e poteri. Questi poteri derivano da otto Maestrie:\nIl Giocatore, arrivato al secondo livello, potr\u00e0 scegliere una di queste Maestrie; al livello 8 ne potr\u00e0 scegliere una aggiuntiva. Il salvataggio funziona a Checkpoint, contrassegnati dalle cosiddette Fontane della Rinascita."}
{"id": "2057016", "revid": "11959", "url": "https://it.wikipedia.org/wiki?curid=2057016", "title": "Ahmad Saadat", "text": ""}
{"id": "2057024", "revid": "287204", "url": "https://it.wikipedia.org/wiki?curid=2057024", "title": "People (singolo Barbra Streisand)", "text": "People \u00e8 una popolare canzone scritta da Jule Styne (compositore) e Bob Merrill (paroliere) per il musical di Broadway \"Funny Girl\" del 1964 con protagonista Barbra Streisand, che \u00e8 anche l'interprete di questo brano.\nIn seguito il brano \u00e8 stato registrato anche da Jack Jones, Richard Clayderman, Perry Como, Adriano Celentano (\"Soli\" ,1979), The Supremes e, sin dal 1964, da Billy Eckstine in maniera jazzy. Ma \u00e8 soprattutto la versione di Barbra Streisand ad essere rimasta particolarmente celebre, al punto di essere ricordata come una delle canzoni pi\u00f9 significative della sua carriera.\n\"People\" fu pubblicata come singolo nel 1964, insieme a \"You Are Woman\", una versione da solista del duetto \"I Am Woman, You Are Man\", sempre da \"Funny Girl\".\nOrigini.\nSecondo alcuni il brano \"People\" era stato originariamente scritto per il cartone animato \"Mister Magoo's Christmas Carol\" (la storia de \"Canto di Natale\" adattata per il personaggio di Mr. Magoo), la colonna sonora su cui Styne e Merrill avevano lavorato proprio prima di \"Funny Girl\". Presumibilmente, la canzone avrebbe dovuta essere cantata al personaggio di Scrooge dalla sua fidanzata, ed in seguito dallo stesso Scrooge, dopo la propria redenzione. Tuttavia nella biografia di Theodore Taylor \"Jule: The Story of Composer Jule Styne\", questa notizia viene smentita. Infatti nella biografia viene detto che \"People\" fu una delle prime canzoni scritte per \"Funny Girl\", a fine 1962 a Palm Beach, Florida.\nSecondo il libro, Jule Styne disse di aver scritto il testo su una persona \"molto speciale\", in appena trenta minuti\nIl singolo della Streisand fu pubblicato nel gennaio 1964 e raggiunse la quinta posizione della \"Billboard\" Hot 100, diventando il primo singolo in Top 40 per la cantante. \"People\" raggiunse anche la vetta della classifica \"Hot Adult Contemporary\", assicurando l'inclusione del brano in \"Funny Girl\", che fu in scena a Broadway dal 26 marzo 1964 al 1\u00ba luglio 1967, e fece guadagnare a Styne e Merrill una nomination ai Tony Award 1964 nella categoria \"miglior compositore\".\nNegli anni successivi la canzone \u00e8 diventata uno standard musicale, registrata ed interpretata da numerosi artisti in diverse occasioni."}
{"id": "2057026", "revid": "28592", "url": "https://it.wikipedia.org/wiki?curid=2057026", "title": "Nikolai Nekrasov", "text": ""}
{"id": "2057027", "revid": "486946", "url": "https://it.wikipedia.org/wiki?curid=2057027", "title": "European Champions League maschile 2008-2009", "text": ""}
{"id": "2057032", "revid": "228587", "url": "https://it.wikipedia.org/wiki?curid=2057032", "title": "Campionato Europeo Supermoto 2002", "text": "Nel 2002 si disputa per la prima volta un Campionato Europeo Supermoto affiancato dal Campionato del Mondo. Il campione sar\u00e0 per la seconda volta il francese Thierry Van Den Bosch su KTM a cui andr\u00e0 anche il titolo costruttori.\nLa formula di gara ricalca quella che verr\u00e0 utilizzata dal Campionato Mondiale Supermoto 2005 in avanti. Ogni GP consiste in due manche, e in ciascuna il primo classificato ottiene 25 punti. Perci\u00f2 il punteggio massimo ottenibile in un GP \u00e8 di 50 punti."}
{"id": "2057033", "revid": "1728", "url": "https://it.wikipedia.org/wiki?curid=2057033", "title": "Nikolai Sverchkov", "text": ""}
{"id": "2057038", "revid": "22475", "url": "https://it.wikipedia.org/wiki?curid=2057038", "title": "Seikai no monsh\u014d", "text": " \u00e8 una trilogia di light novel di fantascienza scritte da Hiroyuki Morioka. Nel 1999 sono stati adattati in un manga e in una serie di anime andati in onda sulla rete televisiva WOWOW. Questa prima trilogia \u00e8 stata seguita poi da altri quattro volumi, \"Seikai no senki\", a loro volta trasformati in tre serie di anime, \"Seikai no senki\", \"Seikai no senki II\" e \"Seikai no senki III\".\nTrama.\nSeikai no Monsh\u014d narra le avventure del giovane principe Ghintec Linn (\"pronunciato Jinto Lynn\"), il cui padre, Rock Lynn, sotto la minaccia di invasione, consegna il loro pianeta, Martine, agli Abh in cambio di una posizione all'interno della societ\u00e0 Abh. La storia inizia quando Ghintec, finita la scuola dove era stato mandato per imparare gli usi degli Abh, viene inviato in una scuola di addestramento militare. Ad attenderlo allo spazioporto trova Lamhirh (pronunciato Lafiel), una principessa Abh, incaricata di scortarlo nel suo viaggio. Tuttavia il viaggio non dura molto. I due protagonisti, infatti, vengono coinvolti dallo scoppio della guerra tra l'Impero Abh e l'Umanit\u00e0 Unita (Stati Uniti, Federazione di Canea, Repubblica della Grande Alcont, Unione dei Pianeti).\nRomanzi.\n\"Seikai no monsh\u014d\" \u00e8 una trilogia di romanzi pubblicata in Giappone dalla Hayakawa Publishing:\nNel 1997 \"Seikai no monsh\u014d\" ha ricevuto il Premio Seiun, l'equivalente giapponese del Premio Nebula.\nI romanzi sono stati tradotti in inglese tra il 2006 e 2007. Sono ancora inediti in Italia.\nManga.\nNel 1999 la trilogia di romanzi \u00e8 stata adattata in un manga da Aya Yoshinaga, pubblicato poi da Tokyopop. Le immagini sono state create da Toshihiro Ono mentre l'immagine sulla copertina \u00e8 stata disegnata da Hiroyuki Morioka.\nQuesto manga \u00e8 il primo di una trilogia (\"The Seikai Trilogy: Crest of the Stars\") completata dalle versioni adattate in manga di \"Seikai no senki\" e \"Seikai no senki II\".\nAnime.\nLe light novel sono stati adattati in anime nel 1999 dalla Sunrise e sono andati in onda per la prima volta sul canale a pagamento WOWOW. Gli episodi hanno una durata media di 23 minuti ad eccezione dell'ultimo che ha una durata di 40 minuti. L'anno dopo (7 aprile 2000) \u00e8 stato mandato in onda un film di 90' che riassume la storia narrata nella serie con l'aggiunta di alcune scene inedite. I titoli dei vari episodi sono scritti sia in baronh (lingua creata nel 1996 da Morioka Hiroyuki per i suoi romanzi) che in giapponese. Ogni episodio incomincia con una scena parlata in baronh e sottotitolata in giapponese che chiarisce alcuni aspetti della cultura Abh."}
{"id": "2057042", "revid": "28592", "url": "https://it.wikipedia.org/wiki?curid=2057042", "title": "Julija Savi\u010deva", "text": ""}
{"id": "2057051", "revid": "1783371", "url": "https://it.wikipedia.org/wiki?curid=2057051", "title": "Hrafnkels saga Freysgo\u00f0a", "text": "La Hrafnkels saga Freysgo\u00f0a (, in italiano: \"Saga di Hrafnkell Sacerdote di Freyr\"), chiamata anche solo Hrafnkels saga, \u00e8 una saga degli Islandesi scritta in norreno in Islanda tra la fine del XIII e l'inizio del XIV secolo da autore sconosciuto; la vicenda da essa narrata \u00e8 ambientata nell'Islanda orientale del X secolo.\nLa saga narra delle lotte tra i capitani e gli agricoltori del periodo. Il protagonista ed eroe eponimo, Hrafnkell, comincia la sua carriera di fiero duellante e devoto sacerdote del dio Freyr, ma dopo aver sofferto sconfitte, umiliazioni e la distruzione del suo tempio, diventa ateo; il suo personaggio cambia e diventa pi\u00f9 pacifico nelle sue relazioni con gli altri. Dopo una graduale ricostruzione della sua base di potere della durata di diversi anni, ottiene vendetta contro i suoi nemici e trascorre il resto della vita come un potente e rispettato capitano. La saga \u00e8 stata interpretata come la storia di un uomo che giunge alla conclusione che le vere basi del potere non risiedono nel favore degli dei ma nella lealt\u00e0 dei propri sottoposti.\nLa saga rimane ampiamente letta anche oggi ed \u00e8 apprezzata per la sua struttura logica, la sua verosimiglianza e i suoi vividi personaggi.\nSinossi.\nDalla saga veniamo a conoscenza del norvegese Hallfre\u00f0r (che divenne uno dei primi colonizzatori dell'Islanda), che giunse sulla costa orientale intorno all'anno 900 con il suo figlio adolescente Hrafnkell, un giovanotto promettente. Hrafnkell era ambizioso, e presto con il permesso di suo padre stabil\u00ec una sua propria colonia; scelse una valle disabitata per la sua fattoria e la chiam\u00f2 \"A\u00f0alb\u00f3l\" (\"Nobile casa\"), e la valle ricevette successivamente il nome di \"Hrafnkelsdalr\" (\"Valle di Hrafnkell\"). Hrafnkell fece erigere anche un grande tempio e qui amministrava generose cerimonie sacrificali: dedic\u00f2 i suoi migliori capi di bestiame al suo dio patrono Freyr, compreso il suo miglior cavallo, Freyfaxi, e dichiar\u00f2 che avrebbe ucciso chiunque avesse cavalcato Freyfaxi senza il suo permesso. Per le sue attivit\u00e0 religiose Hrafnkell divenne noto come \"Freysgo\u00f0i\" (\"Go\u00f0i (=sacerdote) di Freyr\"). Hrafnkell desiderava ardentemente il potere e presto si impose come capitano opprimendo la popolazione delle valli vicine; aveva una forte propensione al duello e non pagava mai il guidrigildo per le persone che uccideva.\nA questo punto la saga introduce Einarr, un pastore di Hrafnkell. In un'occasione Einarr dovette adempiere ai propri doveri, ma ogni cavallo che avvicinava scappava via da lui, tranne Freyfaxi; cos\u00ec egli lo mont\u00f2 e lo cavalc\u00f2 per tutto il giorno. Ma dopo che il cavallo fu cavalcato corse a casa ad A\u00f0alb\u00f3l e cominci\u00f2 a nitrire. Vedendo il suo cavallo sporco e madido di sudore, Hrafnkell comprese cos'era accaduto; cavalc\u00f2 indietro con la sua ascia e uccise a malincuore Einarr per adempiere al proprio giuramento.\nIl padre di Einarr, \u00deorbj\u00f6rn, sconvolto dalla morte del figlio, si rec\u00f2 da Hrafnkell per chiedere un risarcimento. Hrafnkell gli disse che non avrebbe pagato un guidrigildo per nessuno; tuttavia egli pensava che questa uccisione fosse tra le peggiori che avesse compiuto, e si prepar\u00f2 a fare ammenda; fece perci\u00f2 a \u00deorbj\u00f6rn l'apparentemente generosa offerta di prendersi cura di lui per il resto dei suoi giorni. \u00deorbj\u00f6rn tuttavia non voleva nulla di meno di un accordo formale tra pari; dopo il rifiuto di ci\u00f2 da parte di Hrafnkell, \u00deorbj\u00f6rn cominci\u00f2 a cercare un altro modo per ottenere soddisfazione. La legge dello Stato libero d'Islanda garantiva ad ogni uomo libero la stessa libert\u00e0, ma poich\u00e9 non esisteva alcun potere esecutivo centrale un uomo comune avrebbe avuto difficolt\u00e0 a perseguire un capitano. Gli serviva almeno l'appoggio di un altro capitano, sia per il difficile iter burocratico spesso necessario, sia, in caso di successo con l'assemblea, per un successivo rafforzamento del verdetto.\n\u00deorbj\u00f6rn cerc\u00f2 l'appoggio di suo fratello Bjarni, ma quest'ultimo non volle essere coinvolto in una disputa col potente Hrafnkell. \u00deorbj\u00f6rn si rec\u00f2 perci\u00f2 dal figlio di Bjarni, S\u00e1mr; anche questi dapprima consigli\u00f2 a \u00deorbj\u00f6rn di accettare l'offerta di Hrafnkell, ma \u00deorbj\u00f6rn rimase irremovibile. S\u00e1mr non aveva alcun desiderio di unirsi alla disputa, ma dopo che suo zio divenne commovente accett\u00f2 con riluttanza; S\u00e1mr accett\u00f2 formalmente il caso da \u00deorbj\u00f6rn cosicch\u00e9 divenne ufficialmente il querelante.\nS\u00e1mr inizi\u00f2 a preparare la causa contro Hrafnkell e lo cit\u00f2 in giudizio nell'Al\u00feingi nell'estate successiva; Hrafnkell giudic\u00f2 la causa ridicola. Quando S\u00e1mr e \u00deorbj\u00f6rn raggiunsero l'assemblea al \u00deingvellir scoprirono presto che nessun grande capitano volle aiutarli; l'emotivo \u00deorbj\u00f6rn a quel punto volle arrendersi, ma S\u00e1mr insist\u00e9 che dovevano proseguire in un modo o nell'altro.\nPer una coincidenza S\u00e1mr e \u00deorbj\u00f6rn incontrarono \u00deorkell, un giovane avventuriero proveniente dai Vestfir\u00f0ir (\"Fiordi Occidentali\"); egli simpatizz\u00f2 con la loro causa e li aiut\u00f2 ad ottenere il supporto di suo fratello \u00deorgeirr, un potente capitano. Col supporto di \u00deorgeirr, S\u00e1mr prosegu\u00ec abilmente la causa; Hrafnkell venne dichiarato colpevole ed egli cavalc\u00f2 fino a casa sua ad A\u00f0alb\u00f3l. S\u00e1mr ora ebbe il potere di uccidere Hrafnkell e confiscare la sua propriet\u00e0, e cos\u00ec una mattina presto S\u00e1mr, aiutato da \u00deorgeirr e \u00deorkell, si rec\u00f2 ad A\u00f0alb\u00f3l sorprendendo e catturando Hrafnkell mentre dormiva.\nS\u00e1mr offr\u00ec a Hrafnkell due alternative: essere giustiziato all'istante, oppure vivere come subalterno di S\u00e1mr, privato dei suoi onori e della maggior parte delle sue propriet\u00e0; Hrafnkell scelse di vivere. \u00deorkell avvert\u00ec S\u00e1mr che si sarebbe pentito di aver risparmiato la vita a Hrafnkell. S\u00e1mr successivamente si trasfer\u00ec ad A\u00f0alb\u00f3l ed invit\u00f2 le persone del luogo ad una festa, e queste lo accettarono come loro capitano.\nHrafnkell si costru\u00ec una nuova casa in un'altra valle. Il suo spirito e la sua ambizione rimanevano intatti, e dopo pochi anni di duro lavoro si era di nuovo fatto conoscere come contadino rispettabile. \u00deorkell e \u00deorgeirr decisero di \"consegnare Freyfaxi al suo proprietario\" e lo buttarono gi\u00f9 da una collina, incendiando anche il tempio di Hrafnkell. Dopo aver sentito queste cose Hrafnkell comment\u00f2: \"Penso che sia folle aver fede negli dei\", e non comp\u00ec alcun altro sacrificio. I suoi modi migliorarono e divenne molto pi\u00f9 gentile con i suoi sottoposti; in questa maniera si riguadagn\u00f2 popolarit\u00e0 e lealt\u00e0.\nDopo sei anni di pace, Hrafnkell decise che il tempo della vendetta era ormai giunto. Ricevette notizia che il fratello di S\u00e1mr, Eyvindr, stava viaggiando l\u00ec vicino con alcuni compagni, e riun\u00ec i suoi propri uomoini per andare ad attaccarlo; S\u00e1mr ebbe notizia della battaglia e vi galopp\u00f2 immediatamente con un piccolo rinforzo per aiutare suo fratello, ma arriv\u00f2 troppo tardi.\nLa mattina seguente Hrafnkell sorprese S\u00e1mr mentre dormiva e gli offerse una scelta simile a quella che aveva da lui ricevuto sei anni prima, senza pagare un guidrigildo per Eyvindr. Come Hrafnkell, anche S\u00e1mr scelse di vivere; allora Hrafnkell si trasfer\u00ec ad A\u00f0alb\u00f3l, la sua vecchia residenza, e riassunse la carica di comandante. S\u00e1mr cavalc\u00f2 verso ovest e cerc\u00f2 nuovamente l'appoggio di \u00deorkell e \u00deorgeirr, ma quelli gli dissero che poteva solo piangere la sua sfortuna, che avrebbe dovuto uccidere Hrafnkell quando ne aveva avuto l'occasione, e che non avrebbero pi\u00f9 sostenuto S\u00e1mr in un'altra disputa con Hrafnkell, ma gli offrirono di trasferirsi a casa loro nella loro regione; S\u00e1mr rifiut\u00f2 e torn\u00f2 a casa, e l\u00ec visse come un sottoposto di Hrafnkell per il resto dei suoi giorni, senza mai avere vendetta. Hrafnkell invece visse come un capo rispettato fino alla sua pacifica morte; i suoi figli divennero a loro volta capitani dopo la sua morte.\nStoria della saga.\nConservazione.\nL'autore della \"Hrafnkels saga\" rimane completamente sconosciuto. Il testo non lo nomina, n\u00e9 lo fa ogni altra fonte rimasta. Tuttavia egli fu sicuramente un islandese, e probabilmente visse presso l'area che fece da sfondo agli eventi della saga.\nAnche l'esatto periodo di pubblicazione rimane un mistero, ma il pi\u00f9 probabile sembra la fine del XIII secolo. I manoscritti pi\u00f9 antichi esistenti utilizzano pergamena di vitello della prima met\u00e0 del XV secolo, ma sfortunatamente ci rimane una sola pagina; si sono preservate copie cartacee del manoscritto completo dell'intera saga. La parte ancora esistente del manoscritto su pelle sembra contenere una riproduzione della versione originale della saga. In ogni caso, essa sembra ben conservatasi, con poche riscritture ed errori accidentali.\nC'\u00e8 una classe di manoscritti cartacei (come l'AM 551c 4to. e l'AM 451 4to.) che contengono una versione leggermente diversa della saga, con alcune aggiunte, per la maggior parte di piccola entit\u00e0. Gran parte degli studiosi l'hanno considerata proveniente dallo stesso manoscritto di pergamena delle altre, con alcune aggiunte dell'autore della \"Flj\u00f3tsd\u00e6la saga\" (considerata la continuazione della \"Hrafnkels saga\"): perci\u00f2 essi credono che il testo pi\u00f9 breve sia il pi\u00f9 vicino all'originale, e hanno dato scarsa attenzione alla versione estesa.\nPubblicazioni.\nP. G. \u00deorsen e Konr\u00e1\u00f0 G\u00edslason pubblicarono per primi la saga a Copenaghen nel 1839. Altre importanti edizioni di studiosi includono quelle di J. Jakobsen nel 1902-1903 e quelle di J\u00f3n J\u00f3hanneson nel 1950.\nLa saga ha visto molte edizioni popolari e molte traduzioni in varie lingue. L'edizione divulgativa pubblicata da Halld\u00f3r Laxness nel 1942 fece scalpore per essere stata la prima ad usare l'alfabeto dell'islandese moderno per un testo in islandese antico: i denigratori della scelta la rigettarono condannandola come una perversione dell'originale; i suoi sostenitori ribatterono che l'alfabeto standard norreno era artificioso, distante dai manoscritti tanto quanto l'alfabeto moderno e inutilmente pesante per il lettore occasionale. Alla fine vinse la seconda visione, e le saghe da allora apparvero frequentemente utilizzando l'ortografia moderna.\nAttuale diffusione.\nOggi la \"Hrafnkels saga\" rimane una delle saghe pi\u00f9 lette. I lettori l'apprezzano specialmente per la linea narrativa logica e coerente; insieme alla sua brevit\u00e0, questa qualit\u00e0 ne fa l'ideale prima lettura per i neofiti delle saghe norrene: essa \u00e8 stata utilizzata come testo standard nelle scuole superiori islandesi e come testo introduttivo al linguaggio e alla cultura norrena. Sigur\u00f0ur Nordal la defin\u00ec \"una delle pi\u00f9 perfette storie brevi della letteratura mondiale\".\nOrigini.\nProprio gli attributi che rendono la \"Hrafnkels saga\" cos\u00ec accessibile sono serviti per dare vita a differenti teorie sulle origini delle saghe degli Islandesi. Gli stessi elementi sono talvolta serviti per supportare teorie molto differenti.\nInterpretazione storica.\nAlcuni commentatori hanno visto le saghe come grandi testimonianze storiche, preservate in forma orale per secoli finch\u00e9 non furono messe per iscritto da amanuensi scrupolosi. Soprattutto nel XIX secolo gli studiosi sposarono questa idea; essa divenne fuori moda intorno al 1940, sebbene molti dilettanti ancora la pensino cos\u00ec.\nMolti vedono nella \"Hrafnkels saga\" il primo esempio di storia tramandatasi con accuratezza in forma orale. Essi trovano la saga plausibile, per vari motivi: i suoi personaggi hanno motivazioni logiche per le loro azioni, e queste ultime sono realistiche; il testo ha pochi elementi soprannaturali; \u00e8 abbastanza breve e compatta per essere interamente plausibile nella sua versione orale. Inoltre il lettore moderno medio pu\u00f2 probabilmente raccontare la storia accuratamente a sua volta dopo due o tre letture.\nMa l'interpretazione che vede la vicenda narrata come realmente accaduta ha alcune pecche. Quando la saga viene comparata con altre fonti dello stesso periodo, in particolare con il \"Landn\u00e1mab\u00f3k\", si notano discrepanze: per esempio, il \"Landn\u00e1mab\u00f3k\" ci dice che Hrafnkell aveva un padre di nome Hrafn, ma la saga lo chiama Hallfre\u00f0r; anche quando la saga riporta le leggi del tempo mostra incongruenze con fonti pi\u00f9 affidabili.\nObiezioni di Nordal.\nLe incongruenze storiche ed altri problemi portarono Sigur\u00f0ur Nordal a scrivere il suo \"Hrafnkatla\" nel 1940, che scosse le fondamenta dell'interpretazione storica. Egli port\u00f2 avanti le precedenti critiche alla saga e forn\u00ec dati in molti campi per sostenere i suoi dubbi sulla sua veridicit\u00e0 storica.\nA parte i conflitti col \"Landn\u00e1mab\u00f3k\" e con le leggi del tempo, Sigur\u00f0ur afferma che la saga tratta scorrettamente di luoghi geografici; egli afferma che le valli utilizzate come apparente luogo di svolgimento degli eventi della storia non avrebbero mai permesso un cos\u00ec grande stanziamento di persone come la saga assume. Egli afferma anche che la collina presso A\u00f0alb\u00f3l, presentato come il sito dell'uccisione di Freyfaxi, semplicemente non esiste.\nSigur\u00f0ur vede la convincente narrazione della saga e i realistici personaggi come prove del fatto che un singolo autore brillante compose la \"Hrafnkels saga\". Secondo Sigur\u00f0ur l'autore si preoccup\u00f2 poco dell'accuratezza storica, fino al punto che potrebbe aver utilizzato fonti storiche ma che le modific\u00f2 a suo piacere per adattarle all'intreccio della vicenda che voleva scrivere.\nInterpretazione folkloristica.\nUn'altra scuola di pensiero riguardo alle origini delle saghe che ha avuto un ruolo predominante nella seconda met\u00e0 del XX secolo enfatizza gli elementi folkloristici e la sopravvivenza in forma orale delle leggende per un lungo periodo di tempo.\nIn una certa maniera questo segn\u00f2 un ritorno alla vecchia idea della conservazione orale delle saghe, ma i folkloristi non si basano necessariamente sull'accuratezza storica; essi applicano i metodi di ricerca moderni per determinare quali elementi di una storia sembrano adatti a durare e quali siano effimeri. La teoria suggerisce che il nucleo delle linee narrative delle saghe si preserva a lungo oralmente, mentre i dettagli (come i nomi di personaggi secondari) tendono a cambiare attraverso i secoli.\nLo studioso islandese \u00d3skar Halld\u00f3rsson scrisse un breve libro sulla \"Hrafnkels saga\" criticando la precedente opera di Sigur\u00f0ur Nordal. Secondo \u00d3skar, dettagli come l'errato nome del padre di Hrafnkell non costituiscono una prova valida della visione della \"Hrafnkels saga\" come un racconto fantastico del XIII secolo; al contrario, \u00d3skar prende questo elemento come conferma del fatto che la storia di Hrafnkell sopravvisse in maniera indipendente nell'Islanda orientale, e che si modific\u00f2 in dettagli secondari molto dopo la composizione del \"Landn\u00e1mab\u00f3k\".\n\u00d3skar fa risalire l'elemento di Freyfaxi fino alla venerazione dei cavalli presso le genti indoeuropee, e secondo lui questi temi mitici-folkloristici rafforzano la tesi della tradizione orale degli elementi della \"Hrafnkels saga\" fin dai tempi del paganesimo.\nRecenti vedute.\nLa controversia sulla \"Hrafnkels saga\" rimane irrisolta. In un libro del 1988, Hermann P\u00e1lsson respinge nuovamente l'idea di una tradizione orale e cerca le origini della saga nelle idee-guida europee medievali. Con una rottura rispetto agli studi precedenti, Hermann bas\u00f2 le sue ricerche sulla versione estesa della saga.\nJ\u00f3n Hnefill A\u00f0alsteinsson, nel suo libro del 2000 sulla saga, enfatizza i suoi elementi paganeggianti. Pur riconoscendo che gran parte della linea narrativa rappresenta probabilmente un racconto fantastico del XIII secolo, J\u00f3n Hnefill vede prove della trasmissione orale in alcuni aspetti della storia come i sacrifici di Hrafnkell e il comportamento di Freyfaxi.\nJ\u00f3nas Kristj\u00e1nsson, nel suo libro del 1988, riassume le discussioni sulla \"Hrafnkels saga Freysgo\u00f0a\" dicendo che il grande interesse per essa \"ha portato a considerazioni pi\u00f9 profonde su altri testi... Essa \u00e8 diventata un precedente, il classico esempio, nella questione delle reazioni tra rozzo racconto in forma orale e colti autori letti ampiamente, tra atteggiamenti pragmatici indigeni ed etica cristiana importata\"."}
{"id": "2057053", "revid": "2373", "url": "https://it.wikipedia.org/wiki?curid=2057053", "title": "Vladimir \u0160ukhov", "text": ""}
{"id": "2057058", "revid": "287204", "url": "https://it.wikipedia.org/wiki?curid=2057058", "title": "Hrafnkels saga Freysgoda", "text": ""}
{"id": "2057060", "revid": "114325", "url": "https://it.wikipedia.org/wiki?curid=2057060", "title": "Hrafnkels saga", "text": ""}
{"id": "2057062", "revid": "114325", "url": "https://it.wikipedia.org/wiki?curid=2057062", "title": "Saga di Hrafnkell", "text": ""}
{"id": "2057063", "revid": "339392", "url": "https://it.wikipedia.org/wiki?curid=2057063", "title": "Sergei Starikov", "text": ""}
{"id": "2057064", "revid": "114325", "url": "https://it.wikipedia.org/wiki?curid=2057064", "title": "Saga di Hrafnkell Sacerdote di Freyr", "text": ""}
{"id": "2057067", "revid": "287204", "url": "https://it.wikipedia.org/wiki?curid=2057067", "title": "Profezia (Magic)", "text": "Profezia (\"Prophecy\" in inglese) \u00e8 un' del gioco di carte collezionabili \"\", edito da Wizards of the Coast. In vendita in tutto il mondo dal 5 giugno 2000, \u00e8 il terzo e ultimo set del \"blocco di Mercadia\", che comprende anche \"Maschere di Mercadia\" e \"Nemesis\".\nCaratteristiche.\n\"Profezia\" \u00e8 composta da 143 carte, stampate a bordo nero, cos\u00ec ripartite:\nIl simbolo dell'espansione sono tre cristalli, e si presenta nei consueti tre colori a seconda della rarit\u00e0: nero per le comuni, argento per le non comuni, e oro per le rare.\n\"Profezia\" \u00e8 disponibile in bustine da 15 carte casuali e in 4 mazzi tematici precostituiti da 60 carte ciascuno:\nCuriosit\u00e0.\n\"Profezia\" fu presentata in tutto il mondo durante i tornei di prerelease il 27 maggio 2000, in quell'occasione venne distribuita una speciale carta olografica promozionale: l\"'Avatar della Speranza\".\nNessuna carta del set \u00e8 stata ristampata da precedenti.\nNovit\u00e0.\nQuesto set di espansione non introduce alcuna variazione alle regole del gioco, n\u00e9 aggiunge nuove abilit\u00e0 a quelle gi\u00e0 esistenti, al contrario della maggioranza delle nuove espansioni. Sviluppa invece le novit\u00e0 gi\u00e0 introdotte nei due set precedenti del blocco di \"Mercadia\"."}
{"id": "2057078", "revid": "110157", "url": "https://it.wikipedia.org/wiki?curid=2057078", "title": "Campionato europeo di pallavolo femminile 1987", "text": "Il campionato europeo di pallavolo femminile 1987 si \u00e8 svolto dal 25 settembre al 3 ottobre 1987 a Auderghem, Eupen e Gand, in Belgio: al torneo hanno partecipato dodici squadre nazionali europee e la vittoria finale \u00e8 andata per la seconda volta alla .\nQualificazioni.\nAl torneo hanno partecipato: la nazionale del paese organizzatore, le prime tre nazionali classificate al campionato europeo 1985 e otto nazionali qualificate tramite il torneo di qualificazione.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nPodio.\nCampione.\nGermania Est(Secondo titolo)\nSecondo posto.\nURSS\nTerzo posto.\nCecoslovacchia"}
{"id": "2057080", "revid": "149485", "url": "https://it.wikipedia.org/wiki?curid=2057080", "title": "Maxim Opalev", "text": ""}
{"id": "2057088", "revid": "1305772", "url": "https://it.wikipedia.org/wiki?curid=2057088", "title": "Pulse per second", "text": "Un pulse per second, (acronimo: \"PPS\", traduzione: \"impulso al secondo\") \u00e8 un segnale elettrico che indica molto precisamente l'inizio di un secondo. I segnali PPS posso provenire da diversi dispositivi chiamati precision clock (traduzione: orologio di precisione); fanno parte di questa categoria anche i ricevitori GPS e gli orologi atomici. A seconda della sorgente la precisione di questi segnali pu\u00f2 variare da pochi millisecondi a qualche nanosecondo\nUsi.\nI segnali PPS sono utilizzati per sincronizzare in maniera molto precisa un computer collegato a un precision clock e quindi per sincronizzare pi\u00f9 computer attraverso il protocollo NTP. Per ottenere questo, il segnale PPS viene collegato a un computer attraverso una linea a bassa latenza e a basso jitter, questo perch\u00e9 a ogni nuova istanza del segnale il computer deve assegnare al segnale una marca temporale (o \"timestamp\"), tale marca temporale potr\u00e0 poi essere utilizzata da un programma per aggiustare l'ora corrente del sistema.\nSi noti che, poich\u00e9 il segnale PPS non indica n\u00e9 l'ora n\u00e9 la data in cui arriva, ma solo l'istante in cui esso arriva, \u00e8 necessario affiancargli una sorgente che specifichi le informazioni mancanti. Ad esempio, \u00e8 molto comune che un ricevitore GPS, collegato al computer via porta seriale, fornisca il segnale PPS sul pin DCD mentre le informazioni sulla data e l'ora corrente siano trasmesse sulla linea dati.\nCollegamenti esterni.\nRicevitori GPS che forniscono un segnale PPS:\nSiti che descrivono come usare un segnale PPS per impostare il tempo su di un computer:"}
{"id": "2057090", "revid": "2043462", "url": "https://it.wikipedia.org/wiki?curid=2057090", "title": "Ol'ga Nikolaevna Romanova (1822-1892)", "text": "Famiglia.\nTerzo figlio e seconda figlia di Nicola I di Russia e di Alexandra Feodorovna, nata principessa Carlotta di Prussia.\nMatrimonio.\nOl'ga Nikolaevna incontr\u00f2 all'inizio dell'anno 1846 nella citt\u00e0 di Palermo, il principe ereditario del W\u00fcrttemberg Carlo, figlio del re del W\u00fcrttemberg Guglielmo I e della sua terza moglie Paolina di W\u00fcrttemberg.\nDopo i matrimoni delle sorelle Marija e Aleksandra, che avevano sposato principi inferiori al loro rango di \"Altezze Imperiali\", i genitori di Ol'ga desideravano per lei un matrimonio dinastico.\nEssa accett\u00f2 di sposare Carlo il 18 gennaio, dopo averlo incontrato pochissime volte. Il matrimonio venne celebrato con grande sfarzo il 13 luglio dello stesso anno nella reggia di Peterhof.\nLa coppia arriv\u00f2 nel Wr\u00fcrttemberg il 23 settembre successivo e vissero principalmente a \"villa Berg\" di Stoccarda e a \"Kloster Hofen\" di Friedrichshafen.\nLa coppia non ebbe figli, probabilmente a causa dell'omosessualit\u00e0 di Carlo, che diverse volte venne coinvolto in scandali eclatanti.\nNel 1863 essi adottarono Vera Konstantinovna, figlia di suo fratello il granduca Costantino e di Alessandra di Sassonia-Altenburg.\nIl 25 giugno 1864, dopo la morte del padre, Carlo sal\u00ec al trono come terzo re del W\u00fcrttemberg e Ol'ga come quarta regina. Essi furono incoronati il 12 luglio.\nOpere e interessi.\nSenza figli suoi Ol'ga dedic\u00f2 la sua vita alle opere sociali e caritatevoli. Si interess\u00f2 molto all'educazione delle bambine, e si prodig\u00f2 per migliorare le condizioni dei veterani di guerra e degli handicappati.\nNel 1849 fece costruire a Stoccarda un ospedale per l'infanzia, che venne chiamato \"Olgahospital\"; nel 1872 fond\u00f2 un ordine di infermiere religiose protestanti, l\"'Olgaschwesternschaft\". Queste opere caritatevoli la resero molto popolare tra i suoi sudditi.\nLa Regina aveva un grandissimo interesse per le scienze naturali e per la mineralogia. Durante la sua vita raccolse un'importante collezione di minerali, oggi conservata nello \"Staatliche Museum f\u00fcr Naturkunde\" di Stoccarda.\nIl nome della Regina \u00e8 anche legato ad una formazione geologica della regione nord dell'Australia per ordine del barone Ferdinand von Mueller che, nel 1872, battezz\u00f2 cos\u00ec il Monte Olga, in onore appunto della regina Ol'ga del W\u00fcrttemberg, che insieme al marito aveva festeggiato il venticinquesimo anniversario di matrimonio l'anno precedente nominando lo stesso Mueller un \"Freiherr\" (cio\u00e8 un barone), cambiandogli cos\u00ec il nome in Ferdinand \"von\" Mueller. Quest'ultimo scelse questo modo originale per sdebitarsi dell'onore ricevuto.\nDal 1980 i Monti Olga sono stati ribattezzati con il nome autoctono di Kata Tjuta.\nUltimi anni.\nNel 1881 Ol'ga scrisse un memoriale intitolato \"Traum de Jugend Goldener Stern\" (che si pu\u00f2 tradurre come \"Il sogno dorato della mia giovent\u00f9\"), dove descrisse la sua infanzia alla corte di Russia, il suo dolore per la morte della sorella Aleksandra, il suo debutto nella vita adulta e il suo matrimonio con Carlo. Il libro venne dedicato alle sue nipoti Ol'ga e Vera.\nDopo la morte del marito, avvenuta il 6 ottobre del 1891, Ol'ga divenne la regina vedova del W\u00fcrttemberg. Essa mor\u00ec il 30 ottobre del 1892 nella citt\u00e0 di Friedrichshafen ed \u00e8 inumata nella cripta del vecchio castello di Stoccarda."}
{"id": "2057093", "revid": "712828", "url": "https://it.wikipedia.org/wiki?curid=2057093", "title": "Benny (Black Lagoon)", "text": ""}
{"id": "2057094", "revid": "486946", "url": "https://it.wikipedia.org/wiki?curid=2057094", "title": "ETFE", "text": ""}
{"id": "2057096", "revid": "228587", "url": "https://it.wikipedia.org/wiki?curid=2057096", "title": "Clifton Powell", "text": "\u00c8 apparso nel film \"Norbit\" con Eddie Murphy ed ha anche doppiato la voce del personaggio Big Smoke nel videogioco ."}
{"id": "2057098", "revid": "28592", "url": "https://it.wikipedia.org/wiki?curid=2057098", "title": "Viktor Zin\u010duk", "text": ""}
{"id": "2057101", "revid": "819238", "url": "https://it.wikipedia.org/wiki?curid=2057101", "title": "Locomotiva FS 235", "text": "Le locomotive FS 235 sono dei mezzi di trazione di manovra a scartamento normale utilizzati in servizio di manovra a partire dal 1957 sugli impianti ferroviari dell'infrastruttura ferroviaria nazionale. Sono state costruite in diverse serie e con caratteristiche differenti in tempi ed ordinazioni successive.\nStoria.\nIl primo gruppo di 17 locomotive venne consegnato alle FS nel 1957 dalla Antonio Badoni Lecco (ABL); immatricolato con la numerazione 235.0001-0017 era equipaggiato da un motore Diesel ad iniezione indiretta di costruzione \"Carraro\" a 6+6 cilindri a \"V\" della potenza di 260\u00a0kW. Il convertitore di coppia era del tipo \"idrostatico Hydro-Titan\" e la trasmissione di moto era con contralbero e biella di accoppiamento delle ruote.\nL'anno successivo vennero acquisite ulteriori 9 locomotive della \"Jenbach\" costruite su licenza dall'Officina Meccanica della Stanga, immatricolate come 235.6001-6009 ed equipaggiate di un motore diesel ad iniezione diretta ad 8 cilindri a \"V\" della potenza di 298\u00a0kW. La trasmissione era del tutto diversa in quanto dotata di convertitore di coppia idrodinamico Voith e trasmissione ad albero cardanico con ponte di ingranaggi. Anche la lunghezza del rotabile era superiore in quanto di 9,2\u00a0m.\nTutte le 235 della serie 6000 risultano ritirate dal servizio. L'ultima ad essere accantonata, il 15 luglio 1986, fu la 235.6009 del deposito locomotive di Sulmona, sostituita da una 245.\nTra 1959 e 1960 venne fornita l'ultima serie dall'industria OM di Milano anch'essa differente dalle due precedenti in quanto dotata di motore sovralimentato ad iniezione diretta a 6 cilindri verticali della potenza di 283\u00a0kW. Il convertitore di coppia era di costruzione SRM, veniva collegato per mezzo di una frizione a dischi multipli ed aveva la trasmissione come quella dei \"Badoni\" a contralbero e biella motrice. La lunghezza totale del rotabile era aumentata ancora a 9,4\u00a0m. Le \"OM\" vennero immatricolate come 235.3001-3018 e l'ultima immatricolata che era il prototipo della serie ricevette il numero 235.3099.\nCaratteristiche.\nAlcune serie con trasmissione a bielle vennero costruite riutilizzando i telai di vecchie locomotive del gruppo 835 dismesse. La locomotiva fu dotata di impianto frenante ad aria compressa di tipo Westinghouse. Anche le sabbiere venivano azionate ad aria compressa.\nSerie.\nComplessivamente il gruppo si compone di 4 serie, le cui macchine hanno caratteristiche sia tecniche che estetiche diverse.\nPrima serie del gruppo, venne originariamente costruita dalla Badoni e trasformate in 12 unit\u00e0 dalle stesse FS tra il 1975 e il 1979, cambiando motori, cambio, cabine e cofano.\nDi costruzione OM del 1961. L'unit\u00e0 3099 prototipo venne acquisita dalle FS nel 1959 e immatricolata come 245.3301, nel 1966 venne modificata per risultare pi\u00f9 simile alla serie 3000 del gruppo.\nCostruite dalla Jenbach e dalla Stanga nel 1960 in 9 unit\u00e0.\nSerie di 2 unit\u00e0 costruite tra il 1957 e il 1958 dalla Deutz, vennero acquisite dalle FS nel 1969."}
{"id": "2057103", "revid": "28592", "url": "https://it.wikipedia.org/wiki?curid=2057103", "title": "Anatoliy Nogovitsyn", "text": ""}
{"id": "2057106", "revid": "76963", "url": "https://it.wikipedia.org/wiki?curid=2057106", "title": "Lester Speight", "text": "\u00c8 conosciuto per aver interpretato la parte di Calvin nella sit-com americana \"My Wife and Kids\" (conosciuto in Italia come \"Tutto in famiglia\") e per essere il doppiatore di Augustus \"Cole Train\" Cole, personaggio della serie \"Gears of War\"."}
{"id": "2057109", "revid": "729019", "url": "https://it.wikipedia.org/wiki?curid=2057109", "title": "S-Bahn di Salisburgo", "text": "La S-Bahn di Salisburgo () \u00e8 un sistema di trasporto ferroviario suburbano attivo nella regione del Salisburghese, esteso anche al Berchtesgadener Land ed alla citt\u00e0 di Traunstein.\nRete.\nLe cinque linee in esercizio sono gestite dalle ferrovie austriache (\u00d6BB), dalla Salzburger Lokalbahn (SLB) e dalla Berchtesgadener Land Bahn (BLB)."}
{"id": "2057113", "revid": "1552438", "url": "https://it.wikipedia.org/wiki?curid=2057113", "title": "Challenge-Cup", "text": "La Challenge-Cup fu una competizione calcistica per club dell'Impero austro-ungarico, inaugurata nel 1897 e disputata per 10 edizioni, fino alla sua soppressione nel 1911.\nNonostante in epoca contemporanea possa essere considerata come una competizione internazionale, in realt\u00e0 fu un torneo a carattere nazionale, il quale diede spunto in seguito alla costituzione della Coppa Mitropa.\nStoria.\nNacque per volont\u00e0 del britannico John Gramlick, uno dei fondatori del Vienna Cricket and Football-Club nel 1894. Era aperta a tutti i club della \"duplice monarchia\" ma, di fatto, vi presero parte solo squadre delle tre grandi metropoli di Vienna, Budapest e Praga. Il regolamento originale prevedeva l'assegnazione del trofeo alla squadra capace di vincere tre edizioni - anche non consecutive - dello stesso, ma nel 1903 questa regola fu abolita. Questa competizione viene considerata come precursore della Coppa Mitropa (nata nel 1927) e della Coppa d'Austria.\nSebbene alcune fonti citino la vittoria del Budapesti TC nell'edizione 1909-1910, tale edizione non risulta aver mai avuto luogo."}
{"id": "2057116", "revid": "1543377", "url": "https://it.wikipedia.org/wiki?curid=2057116", "title": "Tone Ferenc", "text": "Comandante partigiano jugoslavo, professore di storia contemporanea nella facolt\u00e0 di Filosofia di Lubiana, \u00e8 ricordato per il suo impegno storiografico concentrato sull'occupazione italiana in Slovenia durante la seconda guerra mondiale.\nDegni di nota sono i suoi saggi sulla Provincia di Lubiana che, attraverso un lavoro di ricerca e di critica, raccontano i crimini di guerra commessi dall'esercito italiano e dai nazifascisti prima della caduta del fascismo. Proprio per quanto riguarda questo periodo, sono riconosciuti la sua esperienza nello studio ed l'importanza del materiale storico e documentale prodotto sui campi di concentramento fascisti sia in Italia che in Jugoslavia.\nAutore non noto al gran pubblico, tuttavia riconosciuto, Ferenc documenta anche l'efferata e vendicativa risposta dell'esercito di Liberazione di Tito.\nTra il 1980 e 1985 Ferenc \u00e8 stato membro del Comitato internazionale per la storia della Seconda guerra mondiale\nCollegamenti esterni.\ndeportati sull'isola di \"Arbe\" e in \"Italia\"\n\u00b0Istituto Regionale per La Storia del Movimenti di Liberazione Nel Friuli-Venezia Giulia fondato da Ercole Miani nel 1953"}
{"id": "2057120", "revid": "1573940", "url": "https://it.wikipedia.org/wiki?curid=2057120", "title": "Rhinolophus mehelyi", "text": "Il ferro di cavallo di Mehely (Rhinolophus mehelyi ) \u00e8 un pipistrello della famiglia dei Rinolofidi diffuso nell'Ecozona paleartica.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 42 e 64\u00a0mm, la lunghezza dell'avambraccio tra 47 e 56\u00a0mm, la lunghezza della coda tra 16,2 e 37\u00a0mm, la lunghezza del piede tra 9 e 12\u00a0mm, la lunghezza delle orecchie tra 18 e 23\u00a0mm e un peso fino a 23\u00a0g.\nAspetto.\nLa pelliccia \u00e8 lunga, soffice, densa e vellutata. Le parti dorsali sono bruno-grigiastre con la base dei peli pi\u00f9 chiara, il muso \u00e8 pi\u00f9 chiaro con una maschera intorno agli occhi pi\u00f9 scura, mentre le parti ventrali bianche. Le orecchie sono relativamente corte. La foglia nasale presenta una lancetta affusolata con i bordi quasi paralleli e l'estremit\u00e0 smussata, un processo connettivo triangolare e una sella priva di peli, con i bordi paralleli, l'estremit\u00e0 larga, arrotondata e piegata in avanti. La porzione anteriore \u00e8 stretta e con un incavo centrale alla base superficiale. Le membrane alari sono bruno-grigiastre, la prima falange del quarto dito \u00e8 relativamente corta. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 situato al di fuori della linea alveolare. Il cariotipo \u00e8 2n=58 FNa=60, 64 nella popolazione della Romania e dell'Azerbaigian.\nEcolocazione.\nEmette ultrasuoni ad alto ciclo di lavoro con impulsi di lunga durata a frequenza costante di 105\u2013112\u00a0kHz.\nBiologia.\nComportamento.\nSi rifugia all'interno di grotte e fessure rocciose dove forma grandi colonie fino a 5.000 individui, spesso insieme al ferro di cavallo maggiore, il vespertilio maghrebino e il miniottero comune. Entra in ibernazione in inverno durante il quale si sposta nei ricoveri verso le entrate, mentre in estate le femmine formano vivai. Emette vocalizzazioni udibili dall'uomo. L'attivit\u00e0 predatoria inizia la sera. Il volo \u00e8 lento ed altamente manovrato, caratterizzato da brevi planate. \u00c8 una specie sedentaria.\nAlimentazione.\nSi nutre di lepidotteri e in misura minore di coleotteri e ditteri catturati nella vegetazione od occasionalmente anche al suolo.\nRiproduzione.\nDanno alla luce un piccolo alla volta a maggio o giugno. Le femmine raggiungono la maturit\u00e0 sessuale a tre anni, i maschi a due. L'aspettativa di vita \u00e8 fino a 12 anni.\nDistribuzione e habitat.\nQuesta specie \u00e8 diffusa in maniera frammentata nella Penisola iberica, Europa sud-orientale, Africa settentrionale dal Marocco al delta del Nilo in Egitto e nel Medio oriente fino all'Afghanistan. In Italia \u00e8 presente soltanto in Sardegna e nella parte orientale della Sicilia.\nVive nella vegetazione mediterranea, boschi e foreste montane, radure e boscaglie semi-desertiche fino a 2.000 metri di altitudine.\nTassonomia.\nSono state riconosciute due sottospecie:\nStato di conservazione.\nLa IUCN Red List, considerato il declino della popolazione stimato del 10% negli ultimi 10 anni a causa dell'interferenza umana nei rifugi, classifica \"R.mehelyi\" come specie vulnerabile (VU)."}
{"id": "2057122", "revid": "76963", "url": "https://it.wikipedia.org/wiki?curid=2057122", "title": "Katt Williams", "text": "Carriera.\nNato e cresciuto nello stato dell'Ohio, Williams lascia la casa dei genitori a tredici anni e si trasferisce in Florida, cominciando a lavorare come venditore di strada dopo aver gi\u00e0 cominciato ad esibirsi come comico nel vicinato di Cincinnati in cui abitava, Evanston.\nNel 1999 \u00e8 gi\u00e0 uno dei principali volti della stand-up comedy statunitense e vanta partecipazioni in spettacoli importanti come \"The Improv\", \"The Comedy Club\", \"The Icehouse\" e \"The Hollywood Park Casino\". Dal 2006 al 2008 il canale televisivo HBO ha prodotto quattro suoi spettacoli.\nDal 2002 intraprende anche la carriera da attore, partecipando ad alcune serie televisive come \"NYPD Blue\", \"Tutto in famiglia\" e \"The Boondocks\" (in questo caso come doppiatore) e a film come \"Norbit\" e \"Scary Movie V\". Nel 2006 si affilia alla crew hip hop di New York The Diplomats e nel 2009 esce il suo primo album, \"It's Pimpin' Pimpin\". Ha interpretato se stesso nel videogioco \"Grand Theft Auto IV\" come comico in un cabaret.\nVita privata.\nMentre viveva a Oakland ha fatto brevemente parte della Nation of Islam ed \u00e8 padre di otto figli, uno naturale nato dal precedente matrimonio e sette adottivi.\nHa inoltre avuto diversi problemi con la legge."}
{"id": "2057123", "revid": "599013", "url": "https://it.wikipedia.org/wiki?curid=2057123", "title": "Julio C\u00e9sar Serrano", "text": ""}
{"id": "2057126", "revid": "17654", "url": "https://it.wikipedia.org/wiki?curid=2057126", "title": "Giovanni Fastolf", "text": ""}
{"id": "2057127", "revid": "28592", "url": "https://it.wikipedia.org/wiki?curid=2057127", "title": "Nazionalsocialista", "text": ""}
{"id": "2057128", "revid": "486946", "url": "https://it.wikipedia.org/wiki?curid=2057128", "title": "Istituto centrale per il restauro e la conservazione del patrimonio archivistico e librario", "text": ""}
{"id": "2057133", "revid": "709565", "url": "https://it.wikipedia.org/wiki?curid=2057133", "title": "Sfortuna", "text": "La sfortuna, \"detta anche scalogna o sventura\", \u00e8 la sorte avversa e si pone come il contrario della fortuna. Chi distribuisce tanta sfortuna viene detto iettatore. Essa consiste in tutti quegli eventi negativi che accadono ad una persona ma che non sono imputabili a colpe dello sfortunato. \nNel folklore popolare spesso la sfortuna \u00e9 vista come un influsso malevolo che pu\u00f2 essere scatenato da determinati eventi oppure direzionato intenzionalmente o meno verso qualcuno sotto forma di malocchio o fattura.\nLa superstizione.\nLa superstizione \u00e8 l'insieme di tutte quelle pratiche da eseguire o evitare in modo da avvicinare la fortuna e di conseguenza allontanare la sfortuna. \nEsse consistono nell'utilizzo di amuleti portafortuna, esecuzione di gesti scaramantici in caso di eventi considerati poco fortunati (toccarsi i testicoli al passaggio di un'ambulanza o fare il gesto delle corna). Ci sono inoltre molte azioni da evitare per non attirare la sfortuna e anche numeri e animali considerati sfortunati. \nTutte le pratiche legate alla scaramanzia sono ritenute agli occhi della scienza e delle religioni ufficiali frutto di errore e d'ignoranza, di convinzioni infondate e credenze sorpassate.\nLo sfortunato.\nLa figura dello sfortunato \u00e8 molto sfruttata nel cinema e nella letteratura, soprattutto di genere comico. Esempi dello sfortunato cronico sono il ragioniere Ugo Fantozzi, impersonato da Paolo Villaggio, e Paperino. In queste opere, quando non viene esplicitato, come nei due esempi citati, si tenta di instaurare nello spettatore o lettore il dubbio che la sfortuna sia una caratteristica intrinseca al personaggio e che sia contagiosa nei confronti di chi gli sta vicino, come per i cosiddetti iettatori. Nonostante siano state date esaurienti spiegazioni sul perch\u00e9 alcuni eventi vengano considerati nefasti (vedi paragrafo seguente), continuano a esservi persone superstiziose, come pure persone che, pur non proclamandosi superstiziose, preferiscono evitare certi comportamenti, sostenendo che in ogni caso sia meglio non sfidare la sorte e quindi, di fatto, ammettendo di credere nella superstizione.\nLo iettatore.\nIl termine \"jella\", \"iella\" deriva dall'arcaismo \"iettare\", gettare sotto forma di polvere il proprio risentimento verso una persona, affinch\u00e9 sia colta da maleficio e patisca fortuna avversa. Colui che lancia il maleficio \u00e8 detto dunque \"iettatore\" (ma nel linguaggio parlato viene spesso chiamato \"menagramo)\" \nVa detto che, a discapito del nome, solitamente lo iettatore non ha controllo sulla sua \"aura\" sfortunata e quindi contagia chi gli sta intorno involontariamente (a differenza di chi, intenzionalmente, lancia una fattura o malocchio) e questo pu\u00f2 causare l'isolamento sociale del malcapitato.\nLa fama di iettatore pu\u00f2 nascere per scherno e per gioco, ma spesso attorno ad esso pu\u00f2 scaturire un'aneddotica di episodi nefasti, privi di fonte e di riscontri, ma che possono accompagnare questa vittima involontaria per parte della sua vita. Un soggetto con tale reputazione pu\u00f2 essere riverito per scaramanzia ma spesso emarginato.\nSia la tradizione popolare sia la letteratura, valga per tutti l'esempio di Georges Dumas nell'opera \"Le surnaturel et les dieux d'apr\u00e8s les maladies mentales\" misero a fuoco la figura dello iettatore descrivendolo come un essere magro, leggermente curvo, pallido, arcigno, solitario, taciturno, dal naso ricurvo, con occhi grandi e sporgenti, e sopracciglia folte e unite.\nSfortuna in psicologia.\nLa sfortuna potrebbe anche essere considerata un particolare atteggiamento dei soggetti, ovvero uno stato mentale e/o comportamenti quali valutazioni superficiali, scarsa attenzione per l'ambiente circostante, errata percezione di fenomeni, o un modus operandi inadeguato per una certa circostanza, tali da aumentare la probabilit\u00e0 che un evento negativo si verifichi.\nAd esempio, passare sotto una scala non porta sfortuna di per s\u00e9, ma rispetto al passare lontano da essa, aumenta la possibilit\u00e0 che qualche oggetto cada in testa allo \"sfortunato\" passante, specialmente se \u00e8 distratto.\nRiti ed oggetti apotropaici.\nPer la superstizione popolare, la sfortuna non \u00e8 mai casuale, bens\u00ec \"attirata\" dallo sfortunato a causa di comportamenti errati, irrispettosi o superbi che vengono perci\u00f2 puniti dalla divinit\u00e0 o \"inviata\" da nemici ed invidiosi. Le culture umane hanno sviluppato numerosi oggetti e riti o gesti apotropaici, cio\u00e8 atti ad allontanare gli influssi maligni, detti anche riti scaramantici."}
{"id": "2057142", "revid": "228587", "url": "https://it.wikipedia.org/wiki?curid=2057142", "title": "Enrico IV (Shakespeare)", "text": ""}
{"id": "2057143", "revid": "290351", "url": "https://it.wikipedia.org/wiki?curid=2057143", "title": "Charlie Murphy", "text": "Era il fratello maggiore di Eddie Murphy.\nLa morte.\nMalato di leucemia, muore a 57 anni il 12 aprile 2017."}
{"id": "2057144", "revid": "188323", "url": "https://it.wikipedia.org/wiki?curid=2057144", "title": "Manopola", "text": "La manopola \u00e8 un elemento di gomma, gel, foam poliuretanico (spugna) o altro materiale montata all'estremit\u00e0 del manubrio di una motocicletta, di una bicicletta o di altri mezzi per poter migliorare la presa sullo stesso.\nIn alcuni casi come le biciclette da corsa o da pista, si utilizzano dei nastri da manubrio, che avvolti intorno al manubrio svolgono la funzione di manopola.\nDescrizione.\nLa manopola \u00e8 un cilindro di materiale gommoso, foam poliuretanico o di altro materiale, che serve per conferire una migliore presa ed evitare che la mano scivoli. Esistono vari modelli e versioni di tali manopole, che hanno la parte esterna conformata in vari modi, per migliorare la presa e/o l'ergonomicit\u00e0 della stessa ed evitare anche lo scivolamento della mano, inoltre possono avere degli accorgimenti per far s\u00ec che la manopola stessa non scivoli lateralmente, usando dei collarini in metallo (lock-on) o strutture interne della manopola come una fascia dentata ad anelli in corrispondenza della flangia (per evitare lo sfilamento) e venature trasversali (per ridurre la rotazione).\nNel caso dei nastri da manubrio, questi possono essere anche in cuoio e nella parte interna (a contatto con il manubrio) possono essere muniti di colla, questi nastri vanno avvolti alle estremit\u00e0 del manubrio.\nMisure.\nLe manopole non sono tutte uguali, ma variano in pi\u00f9 misure:\nInoltre possono essere divise in forate e non, dove le manopole forate vengono usate su manubri muniti di bilancieri, mentre quelle non forate vengono usate su manubri privi di bilancieri\nManutenzione/gestione.\nLe manopole si possono rovinare o consumare con l'uso, per questo alcune volte devono essere sostituite oppure alcune volte devono essere fermate in modo pi\u00f9 energico."}
{"id": "2057146", "revid": "287204", "url": "https://it.wikipedia.org/wiki?curid=2057146", "title": "Cimiteri. Storie di rimpianti e di follie", "text": "Cimiteri. Storie di rimpianti e di follie \u00e8 un saggio narrativo dello scrittore, storico e critico d'arte genovese Giuseppe Marcenaro, pubblicato nel 2008 da Bruno Mondadori editore.\nContenuto.\nNel testo, in accordo con le note editoriali di presentazione dell'opera, il cimitero \u00e8 visto tanto come spazio fisico quanto mentale, un \"luogo delle angosce\" suscitate dal rimpianto per chi non \u00e8 pi\u00f9. \u00c8 anche visto come \"controtipo lucido e inconscio della pi\u00f9 aulica follia umana: quella di sopravvivere illusoriamente a se stessi in una \"cattedrale dell'assurdo\"\".\nIn questa luce - sottolinea l'autore - \u00e8 comprensibile come nei cimiteri tutto si svolga sotto \"mentite spoglie\", in un \u00e0mbito nel quale \"soltanto i viventi conferiscono senso al luogo pi\u00f9 inverosimile mai inventato dall'uomo\". Sotto forma di culto dei morti - \u00e8 l'assunto base - i non ancora estinti simboleggiano nel fasto monumentale dei cenotafi una sorta di esorcismo rispetto al terrore della morte corporale.\nModerna \"Spoon River\".\nArticolato nella possibile visione prospettica - letteraria e sociologica - di una moderna \"Antologia di Spoon River\", il saggio raccoglie in galleria svariate figure di personaggi noti (riferibili precipuamente al XIX secolo) inseriti nel rispettivo contesto storico di riferimento e \"fisicamente\" collocati nel sito funebre attorno al quale si raccoglie la loro memoria.\nFra le diverse personalit\u00e0 citate nel libro figurano, fra le altre, quelle di Mary Shelley e del marito Percy Bysshe Shelley; Giuseppe Garibaldi e Giovanni Martini, poi John Martin, originario di Sala Consilina (provincia di Salerno) garibaldino nella battaglia di Mentana, unico superstite della battaglia di Little Big Horn; Napoleone Bonaparte, il cui cadavere pass\u00f2 sotto i ferri del \"cerusico\" c\u00f2rso Francesco Antommarchi, medico del generale a Sant'Elena.\nAltre pagine sono poi dedicate a fatti e personaggi curiosi, come la vicenda del trasporto clandestino delle ceneri materne attuato dalla figlia del poeta Vladimir Majakovskij sulla tomba del padre a Mosca, la morte di Sofia Carlotta di Baviera, carbonizzata nel 1897 nell'incendio del Bazar de la Charit\u00e9 a Parigi durante una delle prime proiezioni del nascente cinematografo, la curiosa doppia sepoltura del compositore Gioachino Rossini, spesso indicato come seppellito sia al cimitero di P\u00e8re-Lachaise di Parigi sia nella Basilica di Santa Croce a Firenze (che ne accoglie effettivamente le spoglie), l'originale omaggio annuale - composto da tre rose rosse e mezza bottiglia di cognac - cui viene fatta segno l\"'ultima dimora\" di Edgar Allan Poe, a Baltimora.\nUn capitolo a parte \u00e8 dedicato a Calamity Jane (al secolo Martha Jane Canary-Burke), figura femminile carica di evocazioni avventurose dell'era del Far West, sepolta in una rudimentale tomba costituita da un acciottolato nel cimitero di Mount Moriah a Deadwood, accanto all'uomo che lei sostenne fino all'ultimo essere suo marito: James Butler Hickok, pi\u00f9 conosciuto come Wild Bill Hickok."}
{"id": "2057147", "revid": "697352", "url": "https://it.wikipedia.org/wiki?curid=2057147", "title": "The Shoop Shoop Song (It's in His Kiss)", "text": "The Shoop Shoop Song (It's in His Kiss) \u00e8 una canzone scritta da Rudy Clark. Le registrazioni pi\u00f9 conosciute del brano sono quelle del 1964 di Betty Everett e quella del 1989 di Cher, entrambe arrivate ai vertici della classifica generale di \"Billboard\".\nDescrizione.\nLa prima registrazione del brano fu eseguita da Merry Clayton, nel 1963, nel periodo in cui faceva parte del gruppo The Raelettes.. Molte altre cover furono realizzate in seguito, fra le quali quelle di Linda Ronstadt, Aretha Franklin, Cher, The Supremes e Lulu. Versioni in cui il sesso del destinatario del brano viene cambiato (\"It's in Her Kiss\" anzich\u00e9 \"It's in His Kiss\") sono state realizzate dai The Newbeats, The Hollies, The Searchers e Simon 'Manfred' Howard. Linda Lewis ebbe un notevole successo nel Regno Unito con la sua versione del 1975, cos\u00ec come Kate Taylor nel 1977.\nBench\u00e9 non fu mai registrata in studio, Linda Ronstadt e Phoebe Snow eseguirono \"The Shoop Shoop Song\" in duetto durante i loro concerti negli anni settanta ed al \"Saturday Night Live\" nel 1976.\nVersione di Betty Everett.\nLa versione di Betty Everett fu la prima ad entrare in classifica: pubblicata nel 1964, lo stesso anno dell'originale di Clayton, arriv\u00f2 alla sesta posizione della classifica generale di \"Billboard\". Il singolo fu incluso nell'album della Everett \"It's in His Kiss\".\nVersione di Cher.\nCher registr\u00f2 \"The Shoop Shoop Song (It's In His Kiss)\" per la colonna sonora del film \"Sirene\" del 1990, in cui Cher era anche protagonista. Il brano viene messo nella versione europea del ventinovesimo album della cantante \"Love Hurts\". Il singolo ottiene un notevole successo raggiungendo la prima posizione nel Regno Unito, ed entra nella top 10 di diversi paesi."}
{"id": "2057155", "revid": "228587", "url": "https://it.wikipedia.org/wiki?curid=2057155", "title": "Valefor", "text": ""}
{"id": "2057156", "revid": "33277", "url": "https://it.wikipedia.org/wiki?curid=2057156", "title": "Suore francescane", "text": ""}
{"id": "2057157", "revid": "1787156", "url": "https://it.wikipedia.org/wiki?curid=2057157", "title": "Unione Sportiva Citt\u00e0 di Palermo 2001-2002", "text": "Questa voce raccoglie le informazioni riguardanti l'Unione Sportiva Citt\u00e0 di Palermo nelle competizioni ufficiali della stagione 2001-2002.\nStagione.\nL'anno 2001-2002 fu l'ultima stagione dell'era di Franco Sensi, iniziata nel corso del 1999-2000, per poi gettare le basi per una nuova squadra destinata a grandi risultati e palcoscenici.\nIl ritiro estivo della compagine si \u00e8 svolto a luglio a Pinzolo, nella provincia autonoma di Trento. Sempre nella stessa provincia trentina, il Palermo ha giocato anche delle amichevoli, la prima terminata 9-0 contro i dilettanti dell'attuale U.S. Primiero (societ\u00e0 calcistica di Primiero San Martino di Castrozza) e dove hanno esordito i neoacquisti rosanero Stefano Guidoni e Marco Aur\u00e9lio Cunha dos Santos.\nIl 9 agosto, nell'amichevole in trasferta contro il , l\u2019allenatore Bortolo Mutti sperimenta il modulo 4-2-3-1, che proporr\u00e0 anche il 12 agosto successivo, nella gara casalinga contro il che segna l\u2019inizio dell'avventura in Coppa Italia, ove il club verr\u00e0 eliminato nella prima fase a gironi, piazzandosi al secondo posto nel proprio girone 3, a un punto dal capolista che precedeva il Palermo e che lo aveva sconfitto nello scontro diretto a Siena (4-2), sancendo l'unica sconfitta per i rosanero in tale competizione.\nNel frattempo, il 22 agosto, nel post raduno di pre-campionato, disputa un'ultima amichevole, in casa allo stadio La Favorita contro la di Fabio Capello e dell'appena tornato a fare il vice allenatore Ezio Sella, gi\u00e0 vincitrice del suo terzo scudetto della storia, partita finita 1-3.\nNella propria annata di Serie B si ottenne la salvezza, matematicamente raggiunta con il pareggio interno contro la , concludendo a quota 48 punti - a pari merito con la - con la posizione finale del decimo posto nel centroclassifica. \nIl 21 luglio dell'estate successiva, Franco Sensi ceder\u00e0 la societ\u00e0 a Maurizio Zamparini per una cifra di 15 milioni di euro da versare in tre anni.\nMaglie e sponsor.\nLa maglia era rosanero mentre i calzoncini erano neri.\nLo sponsor ufficiale era invece \"Le Telecomunicazioni del Sud\", abbreviato in \"LTS\".\nOrganigramma societario.\nArea direttiva\nArea tecnica\nArea sanitaria"}
{"id": "2057158", "revid": "339392", "url": "https://it.wikipedia.org/wiki?curid=2057158", "title": "Chiesa greco-cattolica di Serbia e Montenegro", "text": ""}
{"id": "2057159", "revid": "767487", "url": "https://it.wikipedia.org/wiki?curid=2057159", "title": "Betty Everett", "text": "\u00c8 conosciuta principalmente per il singolo \"The Shoop Shoop Song (It's in His Kiss)\" del 1963, che ebbe un grande successo in tutto il mondo, e di cui furono registrate numerose cover, fra cui quella del 1990 di Cher."}
{"id": "2057161", "revid": "392652", "url": "https://it.wikipedia.org/wiki?curid=2057161", "title": "Giovanni di Biclaro", "text": "Biografia.\nVenne educato a Costantinopoli, dove dedic\u00f2 tra i sette ed i diciassette anni allo studio del latino e del greco.\nQuando torn\u00f2 a casa, venne imprigionato per molti anni a Barcellona. Isidoro di Siviglia associa questo fatto al suo rifiuto di unirsi alla chiesa ariana del regno visigoto di Hispania. Gli storici moderni osservano che altre fonti spagnole contemporanee, tra cui lo stesso \"Cronaca\" di Giovanni, non parlano di una campagna visigota volta alla persecuzione dei cattolici prima che la conversione di Ermenegildo dividesse i Visigoti. Le persecuzioni dei dissidenti e degli ebrei potrebbe essere un recente mito cattolico. Giovanni scrisse che nel 578 \"Leovigildo govern\u00f2 in pace il suo popolo\". Un motivo pi\u00f9 probabile per la detenzione di Giovanni sarebbe la lunga permanenza a Costantinopoli, con la possibilit\u00e0 che questo l'avrebbe reso una possibile spia dell'Impero bizantino in Iberia meridionale. L'esilio forzato a Barcellona permetteva di mantenerlo distante da possibili tradimenti e da contatti coi bizantini. Questi fatti implicano che gli ariani ricevettero un trattamento di favore sotto il regno di Leovigildo, dato che nel concilio ariano organizzato da Leovigildo nel 580 i vescovi cattolici vennero ignorati.\nDopo la morte di Leovigildo avvenuta nel 586, Giovanni venne rilasciato e fond\u00f2 un monastero benedettino a \"Biclaro\" (il punto esatto \u00e8 ignoto), in cui prese il titolo di abate terminando la stesura del \"Chronacon\" nel 590, prima di essere nominato vescovo cattolico di Gerona.\nGiovanni prese parte al sinodo di Saragozza del 592, a quello di Barcellona del 599 e a quello di Egara (\"Municipium Flavium Egara\") del 614.\nIl suo \"Chronacon\", che \u00e8 un proseguimento (dal 567) di quello di Vittore di Tunnuna, in Africa (\"Chronicon continuans Victorem Tunnunensem\"), arriva fino all'anno 590. Venne stampato nei primi anni del Seicento e costituisce la principale fonte sul regno di Leovigildo e sulla conversione dei Visigoti dall'arianesimo al cattolicesimo, il tutto scritto in maniera impersonale.\nTre altre cronache coprono parte del regno visigoto di Hispania: quella del vescovo Idazio, del vescovo Isidoro di Siviglia e la frammentaria ma secolare \"Cronaca di Saragozza\".\nUn vescovo di Gerona noto come \"Johannes Gerundensis\" (\"Giovanni di Girona\") sembra essere stato un successore di Giovanni, nonostante qualcuno lo abbia identificato con lui stesso."}
{"id": "2057166", "revid": "547992", "url": "https://it.wikipedia.org/wiki?curid=2057166", "title": "Omicidio di Nicola Giacumbi", "text": "L'omicidio di Nicola Giacumbi fu commesso a Salerno il 16 marzo 1980 dalle Brigate Rosse. Si attribuisce all'omicidio un \"forte valore simbolico\", realizzato a due anni dal sequestro Moro, volendosi \"accreditare l'ipotesi della creazione di un blocco di violenza terroristica che univa il Nord al Sud\".\nStoria.\nNicola Giacumbi (nato il 18 agosto 1928 a Santa Maria Capua Vetere) era un procuratore della Repubblica di Salerno che venne assassinato a Salerno il 16 marzo 1980, nel tardo pomeriggio di domenica, da una cellula salernitana delle Brigate Rosse, con una raffica di colpi alla schiena davanti a casa sua mentre rientrava, davanti agli occhi della moglie Lilli, che fu sfiorata da un proiettile ma rimase illesa. Il magistrato, nell'accettare il ruolo di \u201cfacente funzioni\u201d di Procuratore della Repubblica, aveva in precedenza rifiutato la scorta per non rischiare altre vite umane, come era invece accaduto nel sequestro Moro.\nLe BR rivendicarono il delitto con una telefonata a una televisione locale. Il suo assassinio era parte di una campagna di attentati contro i rappresentanti dello Stato che, due giorni dopo a Roma, port\u00f2 all'assassinio di un altro magistrato, Girolamo Minervini, e, il giorno successivo, il 19 marzo, a quello di Guido Galli, ucciso da esponenti di Prima Linea.\nIndagini e processo.\nI carabinieri comandati dal generale Dalla Chiesa, il 28 marzo fecero irruzione nel covo di via Fracchia a Genova, dove, nel conflitto a fuoco, vennero uccisi quattro terroristi. Otto brigatisti furono individuati come autori dell'omicidio e saranno tutti condannati dalla Corte d'Assise d'Appello di Potenza."}
{"id": "2057175", "revid": "499020", "url": "https://it.wikipedia.org/wiki?curid=2057175", "title": "Museo archeologico di Travo", "text": "Il Museo archeologico di Travo \u00e8 un museo archeologico con sede a Travo, all'interno del castello Anguissola, in provincia di Piacenza.\nStoria.\nA partire dal 1981 sono state condotte, a cura della soprintendenza per i Beni Archeologici delle Province di Parma e Piacenza, in collaborazione con l'associazione culturale La Minerva, una serie di ricerche mirate all'approfondimento e alla ricostruzione delle attivit\u00e0 legate alla presenza di insediamenti preistorici nella media val Trebbia.\nDal 1995 sono iniziate le campagne di scavo nella localit\u00e0 di Sant'Andrea, posta ai margini del centro abitato di Travo, sulle rive del fiume Trebbia, dove sono state ritrovate tracce di un insediamento neolitico. Da allora, periodiche campagne di scavo vengono organizzate tutti gli anni nella stagione estiva.\nIl museo \u00e8 nato nel 1997 per ospitare i reperti ritrovati nel sito archeologico di Sant'Andrea e in altri 175 siti posti lungo tutto il territorio della val Trebbia.\nDal luglio 2020 il museo e il parco archeologico sono gestiti dall'impresa culturale ArcheoVea.\nPercorso museale.\nIl percorso museale comprende reperti la cui datazione \u00e8 compresa tra il Paleolitico e l'alto Medioevo, suddivisi in sezioni divise in ordine cronologico. In particolare, i reperti risalenti al Neolitico recente provengono in buona parte dagli scavi del parco archeologico di Sant'Andrea, posto ai margini del centro abitato di Travo.\nI reperti pi\u00f9 antichi conservati all'interno del museo risalgono al periodo dell'uomo di Neanderthal (tra e anni fa) e sono manufatti realizzati a partire da schegge di rocce silicee ritrovate nelle prime propaggini collinari della val Trebbia e della limitrofa val Luretta. Alla parte finale del Paleolitico risale, invece, un nucleo di lame, ritrovato nella zona di Visignano.\nAl Neolitico antico e medio appartengono pochi reperti, rinvenuti, rispettivamente, sui terrazzi fluviali nei pressi del fiume Trebbia in localit\u00e0 Casa Gazza e Pieve Dugliara, e su alcuni pianori. Il periodo del Neolitico recente, \u00e8 invece rappresentato da una serie di reperti provenienti dal parco archeologico di Sant'Andrea e ascrivibili alla cultura di Chassey.\nAll'et\u00e0 dei metalli risalgono rozzi frammenti ceramici caratterizzati da superfici scabre con decorazioni a squame, ascrivibili all'et\u00e0 del rame e probabilmente destinati all'uso quotidiano. Reperti risalenti all'et\u00e0 del bronzo provengono da uno scavo condotto nell'area della piscina di Travo e da alcuni siti posti in posizioni impervie a mezzacosta come la Pietra Perduca, dove \u00e8 stata ritrovata una grossa spilla bronzea, infine, limitati sono gli oggetti provenienti dall'et\u00e0 del ferro: i pochi reperti testimoniano contaminazioni liguri nell'alta valle e etrusche nella bassa valle, come testimoniato dai ritrovamenti di ceramiche depurate, attiche e la fibula tipo Certosa.\nAl periodo romano sono ascrivibili diverse testimonianze, tra le quali tubuli per il riscaldamento, tessere di mosaico, lastre di marmo, oggetti vitrei, ceramiche e uno specchio d'argento ritrovato sulla cima del monte Pillerone. Sempre all'epoca romana risalgono i ritrovamenti provenienti dal tempio di Minerva, santuario sacro alla dea e centro di pellegrinaggi provenienti da buona parte dell'Italia settentrionale, la cui effettiva localizzazione \u00e8 ancora oggetto di indagini. Da questo tempio provengono diverse epigrafi, delle quali una, senza iscrizioni \u00e8 conservata all'interno del museo insieme alle copie delle altre, i cui originali sono ospitati a Piacenza, nei musei di Palazzo Farnese.\nElementi altomedievali sono stati ritrovati tra il 2005 e il 2011 nei pressi del parco archeologico di Sant'Andrea dove \u00e8 stato scoperto un insediamento dotato di necropoli, dipendente dall'abbazia di San Colombano di Bobbio. Da questo sito provengono mattoni decorati con iscrizioni tipiche del VII secolo presenti anche nell'abbazia bobbiese, nonch\u00e9 due armille bronzee, gioielli tipici delle civilt\u00e0 di stirpe germanica del VII secolo.\nParco archeologico di Sant'Andrea.\nIl sito archeologico di Sant'Andrea, posto, cos\u00ec come il museo, all'interno del centro abitato di Travo, riferibile all'epoca del \"Neolitico recente\", e scoperto all'inizio degli anni ottanta del XX secolo in una zona posta ai margini dell'abitato, vicino al corso del fiume Trebbia \u00e8 considerato come parte integrante dell'itinerario museale.\nIl parco archeologico, creato con i finanziamenti della regione Emilia-Romagna, del comune di Travo, della Comunit\u00e0 Europea e della Fondazione di Piacenza e Vigevano, nonch\u00e9 con la collaborazione della soprintendenza per i Beni Archeologici, permette di osservare in vista alcune strutture abitative preistoriche emerse durante le campagne di scavo effettuate a partire dal 1995.\nInoltre, all'interno del sito, sono state ricostruite con finalit\u00e0 didattiche e di protezione dei resti alcune delle capanne parte dell'originario insediamento neolitico. All'interno di questi edifici vengono organizzate attivit\u00e0 che permettono di sperimentare le tecniche arcaiche di produzione della ceramica, tessitura, scheggiatura della selce e preparazione del cibo. Uno spazio appositamente ricreato e dotato di copie dei reperti effettivamente ritrovati nel sito permette la sperimentazione dei metodi di ricerca e di scavo archeologici tramite la partecipazione a campagne di scavo simulate."}
{"id": "2057181", "revid": "204012", "url": "https://it.wikipedia.org/wiki?curid=2057181", "title": "Colorazione di gram", "text": ""}
{"id": "2057189", "revid": "6923", "url": "https://it.wikipedia.org/wiki?curid=2057189", "title": "S-Bahn di Vienna", "text": "La S-Bahn di Vienna () \u00e8 un sistema di trasporto ferroviario suburbano gestito dalla \u00d6BB, che serve la capitale austriaca e la sua regione.\nRete.\nLa rete si compone di 10 linee. Di queste, le linee S1, S2, S3, S4 e S7 condividono un tratto comune, detto \"Stammstrecke\", che attraversa il centro cittadino.\nTutte le linee sono caratterizzate dal colore blu che identifica i servizi S-Bahn; fanno eccezione le tratte urbane ad alta frequenza di servizi (la \"Stammstrecke\" e la S45), che sono segnalate sulle mappe del trasporto urbano con dei colori distinti (rispettivamente, rosa e verde chiaro)."}
{"id": "2057190", "revid": "547034", "url": "https://it.wikipedia.org/wiki?curid=2057190", "title": "Castello di Prefoglio", "text": "Il castello Prefoglio \u00e8 una fortificazione risalente al Medioevo in particolare al Quattrocento, di cui oggi sono visibili soltanto alcuni ruderi.\nEsso \u00e8 sito nel comune di Muccia nella frazione Massaprofoglio, in provincia di Macerata, nelle Marche.\nIl baluardo venne eretto dai signori Da Varano di Camerino in difesa dei mulini presenti nel territorio circostante adibiti alla lavorazione delle granaglie."}
{"id": "2057196", "revid": "124583639", "url": "https://it.wikipedia.org/wiki?curid=2057196", "title": "Isole Gambier", "text": "Le isole Gambier (in francese: \"\u00celes Gambier\" o \"Archipel des Gambier\") sono un piccolo gruppo di isole della Polinesia francese, localizzate a sud-est dell'arcipelago delle isole Tuamotu.\nGeografia e cultura.\nSono generalmente considerato un arcipelago separato dal gruppo delle Tuamotu sia per la loro cultura e lingua (lingua mangareva), sia perch\u00e9 pi\u00f9 strettamente correlate alle Isole Marchesi da un punto di vista morfologico. Mentre le Tuamotu comprende diversi atolli corallini, le Gambier, in particolare Mangareva, sono di origine vulcanica. A causa della sua vicinanza, l'atollo delle Temoe \u00e8 talvolta incluso tra le Gambier."}
{"id": "2057202", "revid": "287204", "url": "https://it.wikipedia.org/wiki?curid=2057202", "title": "Pittsburgh Condors", "text": "I Pittsburgh Condors furono una franchigia di pallacanestro della American Basketball Association, attiva, sotto diverse nomi e in diverse citt\u00e0, tra il 1967 e il 1972.\nPittsburgh Pipers.\nLa franchigia venne creata nel 1967 a Pittsburgh, assumendo il nome di Pittsburgh Pipers; la squadra fu la prima vincitrice del campionato ABA, soprattutto grazie all'ABA MVP Connie Hawkins.\nMinnesota Pipers.\nLa squadra fu per\u00f2 costretta a trasferirsi a Minneapolis, dove assunse il nome di Minnesota Pipers. Dopo il raggiungimento dei Playoffs del 1969 - dai quali furono eliminati al primo turno dai Miami Floridians - la propriet\u00e0, a fronte di 400.000 dollari di debito, decise di far ritorno a Pittsburgh.\nPittsburgh Condors.\nRitornata in Pennsylvania la franchigia assunse la denominazione di Pittsburgh Condors, nome con cui gioc\u00f2 le tre stagioni successive, costellate da numerosi problemi e sconfitte, prima di venir sciolta nel giugno del 1972.\nPalmar\u00e8s.\nTitoli ABA: 1\nABA Eastern Division: 1"}
{"id": "2057206", "revid": "124814232", "url": "https://it.wikipedia.org/wiki?curid=2057206", "title": "Beretta ARX 160", "text": "LARX 160 \u00e8 un fucile d'assalto italiano camerato per il calibro 5,56 \u00d7 45 mm NATO, sviluppato e prodotto dalla Beretta.\nStoria.\nL'arma fa parte del complesso sistema \"Soldato Futuro\" in corso di sviluppo per l'Esercito Italiano di cui costituisce il sistema letalit\u00e0, ovvero l'arma d'assalto.\nIl progetto part\u00ec come evoluzione dei Beretta AR 70/90 e Beretta SC 70/90 ed inizialmente era presentato come semplice aggiornamento dei materiali costruttivi e aggiunta di piccoli accorgimenti al Beretta AR 70/90; si pass\u00f2 quindi ad un successivo prototipo pi\u00f9 elaborato, che introduceva un calcio non ripiegabile ma regolabile in lunghezza e la manetta d'armamento in posizione superiore anteriore, caratteristica tuttavia non comoda durante l'uso; successivi sviluppi portarono all'arma definitiva che \u00e8 attualmente in fase di produzione per sostituire il suo predecessore AR 70/90 in tutte e tre le sue versioni.\nUtilizzo.\nL'Esercito Italiano ha ordinato un primo lotto di 800 armi nel 2008 per le sperimentazioni sul campo in Afghanistan, a cui hanno fatto seguito gli ordini di esemplari nell'anno 2010 e nel 2012. Alcune centinaia di unit\u00e0 sono state acquistate anche dagli incursori della Marina Militare Italiana (con consegna prevista dopo la seconda met\u00e0/fine 2012, per testarle sul campo ed in addestramento all'uso dell'arma) e dell'Aeronautica Militare Italiana (con consegna prevista nel 2013).\nPrimo cliente estero sono state le forze speciali albanesi, che ne hanno acquistato 100 esemplari.\n\u00c8 stato acquistato inoltre da alcuni dipartimenti della Polizia Messicana.\nL'Esercito del Turkmenistan nel 2011 ha acquistato un primo lotto di esemplari di ARX 160, corredati di 150 lanciagrante GLX 160 e 2 milioni di cartucce.\nTecnica.\nI tecnopolimeri costituiscono il materiale maggiormente usato per la struttura dell'arma; anche se Beretta ha usato una slitta Picatinny in alluminio posta superiormente all'arma per tutta la sua lunghezza, per aumentarne la robustezza. Questo uso esteso dei polimeri pu\u00f2 essere considerato come il frutto delle ultime realizzazioni in casa Beretta, ovvero Cx4, Px4 e Rx4.\nTutto ci\u00f2 ha permesso una sensibile riduzione della massa dell'arma che pu\u00f2 essere stimata, in mancanza di dati ufficiali, sui 3\u00a0kg, peso variabile anche in funzione della canna.\nStrettamente collegato all'arma \u00e8 il lanciagranate da 40 mm GLX 160. Il fucile pu\u00f2 montare la baionetta italiana Extrema Ratio Fulcrum Bayonet E.I.\nElemento innovativo \u00e8 il sistema di cambio rapido della canna; per tale motivo \u00e8 difficile parlare di lunghezza totale dell'arma, dato che \u00e8 possibile cambiarne la canna in pochi secondi.\nAltri produttori hanno introdotto la possibilit\u00e0 di cambiare la canna in poco tempo, ma sempre usando attrezzi specifici e non proprio immediati; Beretta permette invece il cambio della canna senza l'uso di attrezzi, solo premendo due pulsanti. Sono previste al momento canne da 10, 12, 16 e 20 pollici, che offrono un'ampia gamma di uso.\nUna delle novit\u00e0 principali \u00e8 la possibilit\u00e0 di rendere l'arma ambidestra direttamente durante il suo impiego sul campo in modo semplice, ruotando di 180 gradi la manetta d'armamento. L'arma dispone di finestre di espulsione dei bossoli e per la manetta di armamento su entrambi i lati: il sistema a doppio estrattore/nessun espulsore consente, tramite un traversino posizionato vicino al cardine del calciolo pieghevole, di invertire l'espulsione dei bossoli dal lato destro al lato sinistro.\n\u00c8 stata anche annunciata la possibilit\u00e0 di cambio \u201crapido\u201d di calibro sostituendo canna, semicastello inferiore, otturatore e caricatore: i calibri previsti, in aggiunta al 5,56 \u00d7 45\u00a0mm NATO, sono il 7,62 \u00d7 39 mm (cartuccia di armi quale l'AK-47) e lo 6,8 mm Remington SPC (o 6,8 \u00d7 43\u00a0mm).\n\u00c8 stata anche studiata la possibilit\u00e0 di impiego del 5,45 \u00d7 39 mm (cartuccia di armi quale l'AK-74 russo).\n\u00c8 anche in produzione una versione in modalit\u00e0 fucile da battaglia, l'ARX 200, camerato in 7,62 \u00d7 51\u00a0mm NATO.\nVersioni.\nA1.\n\u00c8 la versione standard.\nA2 per forze speciali.\nPer soddisfare le esigenze delle forze speciali \u00e8 stata sviluppata - in collaborazione con il 9\u00ba Reggimento d'assalto paracadutisti \"Col Moschin\" e i Ranger del 4\u00ba Reggimento Alpini Paracadutisti \"dell'Esercito Italiano - la versione A2, che si discosta da quella standard per il calcio accorciato ulteriormente ma sempre ripiegabile e regolabile come estensione, per la canna da 12 pollici (prevista anche per la versione standard come lunghezza) con manicotto ceramico per dissipare meglio il calore dell'arma; inoltre il selettore di tiro \u00e8 pi\u00f9 rapido da usare, non sono previste mire fisse ma solo mire rimovibili della Troy industries, le slitte anteriori laterali sono state allungate; \u00e8 stato infine realizzato un accessorio, da inserire inferiormente nell'alloggiamento proprietario Beretta usato per il GLX 160, che permette di avere un rail molto pi\u00f9 lungo e che potr\u00e0 essere usato per sviluppare ulteriori accessori.\nOra sono previsti altri colori: nero, oliva, deserto e flat dark earth.\nBench\u00e9 siano state studiate soluzioni per migliorare il tiro automatico prolungato, il limite rimane a 7 caricatori da 30 colpi in successione a raffica. L'ergonomia \u00e8 migliorata dalla nuova calciatura, imposta sia dalle nuove tecniche di tiro istintivo sia per evitare che con le protezioni antiproiettile del tiratore l'arma sia difficile da imbracciare.\nUn'ulteriore differenza \u00e8 il rompifiamma anteriore, ora progettato per non far rilevare la posizione del tiratore sollevando polvere, realizzato con sfiati solo su 210\u00b0, mentre la parte inferiore \u00e8 priva di fori. La soluzione \u00e8 molto elaborata ma robusta e permette raffiche senza che l'arma si impenni eccessivamente.\nTutte queste modifiche hanno portato ad un leggero aumento di peso (3,3\u00a0kg).\nA3.\nUltima versione dell'ARX 160. Oltre alla canna standard da 16 pollici pu\u00f2 montare anche la canna da 14, 11 o 9,5 pollici; pu\u00f2 montare un silenziatore/soppressore, migliorato il sistema telescopico e snellito il calcio. Effettua il tiro consecutivo di 13 caricatori, come nella versione A2."}
{"id": "2057207", "revid": "287204", "url": "https://it.wikipedia.org/wiki?curid=2057207", "title": "Pittsburgh Pipers", "text": ""}
{"id": "2057209", "revid": "834", "url": "https://it.wikipedia.org/wiki?curid=2057209", "title": "Minnesota Pipers", "text": ""}
{"id": "2057210", "revid": "712828", "url": "https://it.wikipedia.org/wiki?curid=2057210", "title": "Skypea", "text": ""}
{"id": "2057212", "revid": "767487", "url": "https://it.wikipedia.org/wiki?curid=2057212", "title": "Libido (film 1965)", "text": "Libido \u00e8 un film del 1965 opera prima da regista per Ernesto Gastaldi e Vittorio Salerno interpretato da Mara Maryl, nel ruolo dell'attrice protagonista, Giancarlo Giannini, qui al suo esordio cinematografico col nome d'arte americanofilo John Charlie Johns, Dominique Boschero e Luciano Pigozzi, qui sotto il nom de plume di Alan Collins. La sceneggiatura \u00e8 di Ernesto Gastaldi e di Mara Maryl, coniugi nella vita reale.\nTrama.\nIl giovane Christian (Giancarlo Giannini) va con la moglie (Dominique Boschero) in una spettrale villa lasciatagli in eredit\u00e0 dal padre, accompagnato dal tutore nonch\u00e9 esecutore testamentario (Luciano Pigozzi) anch'esso insieme alla giovane consorte (Mara Maryl). Consumato dal terrore maniaco-ossessivo di diventare un maniaco sessuale, come lo era gi\u00e0 stato il padre, l'uomo deve far fronte ad una diabolica macchinazione messa in atto dalla moglie del tutore (e forse non solo da lei) per sfuggire a quello che sembra il suo inevitabile destino. Il film segna l'inizio del genere giallo-rosa all'italiana, ed \u00e8 stato considerato da Quentin Tarantino uno dei migliori film gialli mai scritti.\nLa lavorazione.\nIl film venne filmato in soli 18 giorni ed ebbe un grande successo commerciale, considerando il costo incredibilmente basso di 26 milioni di Lire. Venne venduto negli Stati Uniti per 25000 Dollari."}
{"id": "2057214", "revid": "599013", "url": "https://it.wikipedia.org/wiki?curid=2057214", "title": "Jero Shakpoke", "text": "Carriera.\nInizia la carriera in patria nel Port Harcourt per poi venire acquistato dalla nel 1996; nella stagione 1996-1997 milita nella prima divisione macedone nel , e successivamente veste anche le maglie di e , rispettivamente nelle massime serie croata e polacca.\nNella stagione 1998-1999 realizza un gol in 21 presenze nel campionato di Serie B con la maglia della Reggiana, che a fine anno retrocede in Serie C1. Nella stagione 2001-2002 \u00e8 autore del gol del 2-1, a tempo scaduto, nella partita contro l' valida per il ritorno dei play-out della Serie C1, che permette agli emiliani di salvarsi."}
{"id": "2057244", "revid": "1318658", "url": "https://it.wikipedia.org/wiki?curid=2057244", "title": "Shepperton Studios", "text": "Gli Shepperton Studios, situati a Shepperton, Surrey, Inghilterra, nelle vicinanze dell'aeroporto di Heathrow. Sono degli studi cinematografici inglesi con una lunga storia di produzione cinematografica.\nCostruiti nel 1931, sono stati la location di numerosi film, tra cui \"Il terzo uomo\", \"Alien\", \"Gandhi\", \"The Elephant Man\", \"Passaggio in India\", \"Enrico V\", \"Robin Hood - Principe dei ladri\" e \"Hugo Cabret\". Per \"Oliver!\", lo studio \u00e8 stato premiato con il Premio Oscar per il miglior sonoro nel 1969. Fanno parte dei The Pinewood Studios Group, assieme a Pinewood Toronto Studios e Pinewood Dominican Republic."}
{"id": "2057271", "revid": "991694", "url": "https://it.wikipedia.org/wiki?curid=2057271", "title": "SSD Real Teramo", "text": ""}
{"id": "2057274", "revid": "729019", "url": "https://it.wikipedia.org/wiki?curid=2057274", "title": "S-Bahn della Stiria", "text": "La S-Bahn della Stiria () \u00e8 un sistema di trasporto ferroviario suburbano che serve la regione austriaca della Stiria.\nRete.\nLa rete della S-Bahn stiriana si compone di nove linee, gestite da tre diverse societ\u00e0: in particolare, le linee S 1, S 3, S 5 ed S 51 sono gestite dalle \u00d6sterreichische Bundesbahnen, le linee S 11 ed S 31 dalle Steierm\u00e4rkische Landesbahnen, e le linee S 6, S 61 ed S 7 dalla Graz-K\u00f6flacher Bahn."}
{"id": "2057275", "revid": "666668", "url": "https://it.wikipedia.org/wiki?curid=2057275", "title": "Arsenaltaranto", "text": ""}
{"id": "2057278", "revid": "287204", "url": "https://it.wikipedia.org/wiki?curid=2057278", "title": "Viva Pinata", "text": ""}
{"id": "2057281", "revid": "1154737", "url": "https://it.wikipedia.org/wiki?curid=2057281", "title": "Prealpi Liguri", "text": "Le Prealpi Liguri (in francese \"Pr\u00e9alpes liguriennes\") sono un gruppo montuoso appartenente alle Alpi Liguri, poste al confine tra la regione Piemonte (provincia di Cuneo) e la regione Liguria (provincia di Savona e provincia di Imperia). Sono suddivise dalle Alpi del Marguareis (l'altra sottosezione delle Alpi Liguri) dal colle di Nava. La vetta principale \u00e8 il monte Armetta che raggiunge i 1.739 m s.l.m..\nGeologia.\nNella zona delle Prealpi liguri sono ben rappresentati, come in altre zone prealpine, i conglomerati e altre rocce sedimentarie come marne, arenarie, calcare e gesso.\nClassificazione.\nSecondo la SOIUSA le Prealpi Liguri sono una sottosezione alpina con la seguente classificazione:\nDelimitazioni.\nRuotando in senso orario i limiti geografici delle Prealpi Liguri sono: colle di Nava, fiume Tanaro, torrente Cevetta, bocchetta di Altare, torrente Lavanestro, Savona, mar Ligure, Albenga, valle Arroscia, colle di Nava.\nSuddivisione.\nLa specificit\u00e0 delle Prealpi liguri rispetto all'interno della catena alpina, recepita dalla SOIUSA nel 2005, venne sostenuta nella prima met\u00e0 del Novecento dall'alpinista ligure Jacques Guiglia Le Prealpi Liguri sono suddivise in un supergruppo, tre gruppi e nove sottogruppi:\nIl colle del Melogno separa il \"Gruppo del Monte Settepani\" dal \"Gruppo del Monte Carmo\", mentre il colle San Bernardo di Garessio divide il \"Gruppo del Monte Carmo\" dal \"Gruppo Galero-Armetta\", la zona pi\u00f9 elevata delle Prealpi Liguri.\nValichi principali.\nI principali valichi appartenenti alle Prealpi Liguri sono:\nVette principali.\nLe montagne principali appartenenti alle Prealpi Liguri sono:"}
{"id": "2057282", "revid": "194702", "url": "https://it.wikipedia.org/wiki?curid=2057282", "title": "Lorenzo Gioberti", "text": ""}
{"id": "2057285", "revid": "342429", "url": "https://it.wikipedia.org/wiki?curid=2057285", "title": "Pro Patria Calcio", "text": ""}
{"id": "2057290", "revid": "729019", "url": "https://it.wikipedia.org/wiki?curid=2057290", "title": "Mangareva", "text": "Mangareva \u00e8 la pi\u00f9 importante isola dell'arcipelago delle Isole Gambier nella Polinesia francese.\nGeografia.\nMangareva \u00e8 circondata da altre isole minori: Taravai a sud-ovest, e Aukena e Akamaru a sud-est. Altre piccole isole sono situate a nord.\nL'isola ha una lunghezza di circa 8\u00a0km e si estende su una superficie di 18\u00a0km\u00b2, che ammonta a circa il 56% della superficie di tutto l'arcipelago delle Gambier. Ha un elevato crinale centrale che corre per tutta la lunghezza dell'isola.\nIl pi\u00f9 grande villaggio sull'isola \u00e8 Rikitea, capoluogo delle isole Gambier.\nIl punto pi\u00f9 alto \u00e8 il Monte Duff, a 441 metri situato lungo la costa sud dell'isola.\nDa Mangareva \u00e8 possibile arrivare con mezzi privati nel territorio britannico delle Isole Pitcairn, che ogni due mesi \u00e8 raggiunto da una nave che parte da questa isola.\nStoria.\nL'isola fu colonizzata da navigatori polinesiani intorno all'800, durante le ultime fasi dell'espansione verso est di quei popoli, partiti due millenni prima dall'Asia, portandosi dietro coltivazioni, animali domestici e la propria cultura. I coloni si installarono sulla fascia pianeggiante a ridosso della costa, che usavano come base per la pesca, coltivando nella zona pi\u00f9 interna patate dolci, igname, taro, l'albero del pane ed il banano. Per procurarsi strumenti affilati si recavano a Pitcairn, dove vennero stabiliti degli insediamenti, giungendo fino ad Henderson. Sono state trovate numerose prove anche dell'esistenza di una rete di commercio pi\u00f9 ad ampio raggio, con le Isole Marchesi a nord e le Isole della Societ\u00e0 a ovest e nordovest, scambi che durarono fino al 1500, quando una grave crisi ecologica colp\u00ec l'isola. Il disboscamento conseguente alla necessit\u00e0 di ricavare nuovo terreno agricolo port\u00f2 ad una forte erosione del terreno, riducendo la capacit\u00e0 produttiva dell'isola, la quale non riusc\u00ec pi\u00f9 a sostenere la popolazione, che aveva raggiunto nel suo momento di massimo sviluppo alcune migliaia di abitanti. Questo, unito all'impossibilit\u00e0 di costruire nuove canoe, port\u00f2 ad una serie di gravi crisi sociali, con continue guerre per il controllo delle poche risorse, ed il fiorire del cannibalismo.\nIl primo europeo a giungere a Mangareva fu il capitano britannico James Wilson nel 1797 con la nave \"Duff\"."}
{"id": "2057293", "revid": "486946", "url": "https://it.wikipedia.org/wiki?curid=2057293", "title": "SPAL 1907", "text": ""}
{"id": "2057299", "revid": "253269", "url": "https://it.wikipedia.org/wiki?curid=2057299", "title": "James Haven", "text": "Biografia.\nNato a Los Angeles, figlio degli attori Jon Voight e Marcheline Bertrand e fratello maggiore dell'attrice Angelina Jolie. Ha origini slovacche e tedesche da parte di padre e franco-canadesi e irochesi da parte di madre. Come la sorella, si fece togliere il cognome del padre a causa dei loro difficili rapporti. Studia presso la USC School of Cinematic Arts, la scuola di cinema della University of Southern California, dove dirige cinque film studenteschi coinvolgendo la sorella.\nI suoi primi lavori come attore, li svolge al fianco della sorella, in film come \"Gia - Una donna oltre ogni limite\", \"Hell's Kitchen - Le strade dell'inferno\" e \"Original Sin\". Nel 2001 ottiene un ruolo in \"Monster's Ball - L'ombra della vita\" di Marc Forster, successivamente lavora in un episodio di \"CSI - Scena del crimine \" e una parte minore nel film \"Stay Alive\". Nel 2005 \u00e8 produttore esecutivo del documentario \"Trudell\", che ripercorre la storia del poeta ed attivista nativo americano John Trudell.\nHaven, nel 2000, \u00e8 stato al centro di alcune polemiche riguardo al suo rapporto con la sorella. Quando la sorella vinse l'Oscar, durante la consegna del premio sul palco dichiar\u00f2 il suo profondo amore per il fratello, in seguito i due furono visti baciarsi sulle labbra, scatenando insinuazioni su un loro probabile rapporto incestuoso, che entrambi hanno subito smentito."}
{"id": "2057302", "revid": "395393", "url": "https://it.wikipedia.org/wiki?curid=2057302", "title": "Scaldamani", "text": "Lo scaldamani \u00e8 un oggetto tascabile in grado di generare calore che ha lo scopo di scaldare le mani durante i periodi freddi. Analoghi dispositivi a volte servono anche per altre parti del corpo come piedi e collo. Per produrre il calore possono essere utilizzati diversi meccanismi.\nScaldamani a soluzione supersatura.\nLo scaldamani cosiddetto a \"ghiaccio caldo\" si presenta come una busta morbida, spesso in materiale siliconico, contenente un liquido trasparente, una soluzione supersatura di acetato di sodio in acqua, e una piastrina metallica leggermente bombata.\nSchiacciando la piastrina metallica si genera una forte vibrazione nell'intera massa della soluzione. Questa vibrazione provoca l'innesco di una reazione esotermica di cristallizzazione del sale contenuto nel liquido, con emanazione di un forte calore. Il calore solitamente si esaurisce dopo 20-30 minuti circa.\nL'aspetto della bustina dopo l'attivazione cambia e al posto del liquido trasparente si possono vedere numerosi cristalli che si diramano radialmente dalla piastrina (centro di nucleazione). Da qui la denominazione \"ghiaccio caldo\".\nLo scaldamani si ricarica riscaldando per qualche minuto la busta in un pentolino pieno d'acqua bollente: i cristalli si sciolgono e la soluzione supersatura si riforma.\nScaldamani a combustibile liquido e catalizzatore.\nUn genere di scaldamani popolare in Giappone. Usa lo stesso combustibile degli accendini, oppure GPL. Produce calore mediante una reazione di ossidazione senza fiamma attivata da un catalizzatore (platino).\nScaldamani elettrico.\nScaldamani a batteria che sfruttando l'effetto Joule tramite una resistenza elettrica genera calore.\nScaldamani a carbonella.\nSi tratta dello scaldamani classico e fino a pochi decenni fa molto diffuso. Sfrutta la lenta combustione di alcune barrette solide di combustibile, tipicamente carbone.\nAlcuni vecchi modelli contengono uno strato isolante in amianto. Questo tipo di scaldino, contenendo del materiale incandescente, fu causa di alcuni gravi incidenti in camere iperbariche.\nScaldamani monouso alla polvere di ferro.\nAlcuni scaldamani monouso appena esposti all'aria producono calore grazie alla ossidazione esotermica del ferro. Queste bustine contengono polvere di ferro, cellulosa, acqua (catalizzatore), carbone attivo (accelera la reazione), vermiculite (riserva d'acqua) e sale (catalizzatore)."}
{"id": "2057303", "revid": "536103", "url": "https://it.wikipedia.org/wiki?curid=2057303", "title": "Pittura segnica", "text": "Nell'ambito dell'Arte informale, si definisce segnica quell'esperienza pittorica che si realizza in una sorta di scrittura, cos\u00ec da creare dei nuovi alfabeti individuali.\nLa pittura segnica coincide spesso con la pittura di gesto, in quanto trascrizione immediata di impulsi gestuali in segni; talora \u00e8 invece frutto di un'operazione meno istintiva ed automatica, anzi lucidamente controllata."}
{"id": "2057318", "revid": "48344", "url": "https://it.wikipedia.org/wiki?curid=2057318", "title": "Preraffaeliti", "text": ""}
{"id": "2057320", "revid": "57342", "url": "https://it.wikipedia.org/wiki?curid=2057320", "title": "Agostino Lanzillo", "text": "Biografia.\nLaureatosi in diritto con una tesi su Proudhon e seguace di Georges Sorel sul quale pubblic\u00f2 la prima biografia intellettuale, collabor\u00f2 con \"Il Divenire sociale\" di Enrico Leone e pi\u00f9 tardi con Benito Mussolini per il giornale \"Il Popolo d'Italia\". Lanzillo fu eletto deputato nel 1924 al Parlamento nel listone fascista per il Partito Nazionale Fascista (PNF) fino al 1929, e fu membro della Commissione dei Quindici (poi allargata a 18), incaricata della riforma delle Istituzioni statali: nella sua visione, le corporazioni avrebbero dovuto assumere la direzione della produzione e della distribuzione economica, secondo il principio dell'autogoverno delle categorie sociali.\nLa mancata realizzazione di questo progetto allontan\u00f2 progressivamente Lanzillo dal fascismo: nel 1934 pass\u00f2 all'Istituto superiore di economia e commercio di Venezia (di cui fu anche rettore) collabor\u00f2 alla rivista \u00abCritica fascista\u00bb, dove si raccoglieva la fronda del regime. \nNel 1944 fugg\u00ec in Svizzera, e fece ritorno in Italia nel 1945, dove continu\u00f2 l'attivit\u00e0 di professore universitario."}
{"id": "2057328", "revid": "339392", "url": "https://it.wikipedia.org/wiki?curid=2057328", "title": "Libertas Acate-Modica", "text": ""}
{"id": "2057331", "revid": "1318658", "url": "https://it.wikipedia.org/wiki?curid=2057331", "title": "Isole Tuamotu", "text": "Le Tuamotu o Arcipelago delle Isole Tuamotu (Francese : \u00celes Tuamotu, ufficialmente \"Archipel des Tuamotu\") sono un gruppo di isole e atolli della Polinesia francese. Formano la pi\u00f9 grande catena di atolli nel mondo, occupando un'area dell'Oceano Pacifico pari all'Europa Occidentale. Le Isole Tuamotu erano inizialmente abitate da Polinesiani con cui condividono cultura e lingua.\nGeografia antropica.\nSuddivisioni amministrative.\nLa Polinesia Francese \u00e8 un gruppo di isole semi-autonome con lo status di paese d'oltremare della Francia. Le Tuamotu insieme alle Isole Gambier forma le \"\u00celes Tuamotu-Gambier\", che \u00e8 una delle cinque Divisioni amministrative della Polinesia Francese.\nLe Tuamotu sono raggruppate in sedici comuni: Anaa; Arutua; Fakarava; Fangatau; Hao; Hikueru; Makemo; Manihi; Napuka; Nukutavake; Pukapuka; Rangiroa; Reao; Takaroa; Tatakoto; e Tureia.\nDivisioni Elettorali.\nI comuni delle Tuamotu sono parte di due differenti distretti elettorali (\"circonscriptions \u00e9lectorales\") rappresentati nell'Assemblea della Polinesia Francese. Il Distretto \"\u00celes Gambier et Tuamotu Est\" comprende il comune di Gambier e undici comuni nelle Tuamotu orientali: Anaa; Fangatau; Hao; Hikueru; Makemo; Napuka; Nukutavake; Pukapuka; Reao; Tatakoto; and Tureia. Gli altri cinque comuni nelle Tuamotu occidentali (Arutua; Fakarava; Manihi; Rangiroa; and Takaroa) formano il distretto elettorale \"\u00celes Tuamotu Ouest\".\nSociet\u00e0.\nEvoluzione demografica.\nIn base al censimento del 2012, le Tuamotu (insieme alle Isole Gambier) hanno una popolazione di 16.831 abitanti (15.862 nel 2002, 8.100 nel 1983). Tra questi, 769 abitanti vivono in raggio di 400 miglia nautiche intorno a Moruroa e a Fangataufa, i siti dei test nucleari francesi.\nLa lingua comune parlata nelle Tuamotu \u00e8 il Tuamotuano, tranne a Puka-Puka dove viene usato il Marchesano. Le Isole Gambier usano il Mangarevano.\nEconomia.\nL'economia dell'isola \u00e8 prevalentemente basata sull'agricoltura di sussistenza. Le fonti alternative pi\u00f9 importanti di guadagni sono la coltivazione delle perle nere e la produzione di copra. I guadagni portati dal turismo sono scarsi, specialmente se comparati all'industria del turismo proveniente dalle Isole della Societ\u00e0. Una modesta industria turistica \u00e8 presente sugli atolli di Rangiroa e di Manihi, destinazioni di chi ama lo scuba diving e lo snorkeling.\nGeografia.\nContrariamente alla vasta area coperta dall'arcipelago, copre una superficie terrestre di soli 885\u00a0km\u00b2. Il clima \u00e8 tropicale caldo, senza grandi variazioni termiche tra le stagioni. La temperatura media annuale \u00e8 intorno ai 26\u00a0\u00b0C. Le fonti d'acqua come laghi e fiumi sono assenti, lasciando nei bacini di pioggia l'unica fonte di acqua dolce. La caduta media annuale di pioggia \u00e8 di 1400\u00a0mm. La caduta di pioggia non presenta grandi differenze durante l'anno, anche se \u00e8 minore durante i mesi di settembre e novembre.\nLa stabilit\u00e0 geologica dell'arcipelago \u00e8 alta, ed \u00e8 stato creato dalla debolmente attiva Zona di frattura dell'Isola di Pasqua. Non c'\u00e8 mai stata traccia di alcuna eruzione vulcanica.\nGeologia.\nTutte le isole sono \"isole basse\", parte di una barriera corallina. Makatea, a Sud-Ovest, \u00e8 una delle tre grandi rocce di fosfati dell'Oceano Pacifico. Le altre sono Banaba nelle Kiribati, e l'isola nazione di Nauru. Anche se geograficamente parte delle Tuamotu, le Isole Gambier, nel estremo Sud-Est dell'arcipelago, sono geologicamente e culturalmente distinte.\nNel Nord-Ovest dell'arcipelago, Taiaro, una atollo a forma di anello, possiede un raro esempio di barriera corallina dentro una laguna completamente chiusa. L'atollo divent\u00f2 Patrimonio Mondiale dell'Umanit\u00e0 dell'UNESCO comeRiserva della biosfera nel 1977.\nStoria.\nLa storia primitiva delle isole \u00e8 per gran parte avvolta nel mistero. Le spedizioni archeologiche sulle isole hanno portato alla conclusione che gli abitanti del Tuamotu arrivarono dalle Isole della Societ\u00e0 nel 700 circa. Sulle isole di Rangiroa, Manihi e Mataiva, ci sono piattaforme galleggianti cerimoniali (chiamate \"marae\") fatte con blocchi di coralli, anche se la loro et\u00e0 \u00e8 sconosciuta.\nL'imperatore Tupac Inca Yupanqui dell'Impero Inca avvist\u00f2 le isole durante una spedizione di 10 mesi nel Pacifico intorno al 1480.\nGli arrivi europei iniziarono con Ferdinando Magellano, durante la circumnavigazione del globo nel 1521. \nLa sua visita fu seguita da:\nNessuna di queste visite ebbe conseguenze politiche, in quanto le isole facevano parte dei domini della dinastia Pomare di Tahiti.\nLa prima missione cristiana arriv\u00f2 all'inizio del XIX secolo. I mercanti portarono le perle dell'isola ai mercati europei nel tardo XIX secolo, facendone una preda ambita. La Francia forz\u00f2 all'abdicazione il re Pomare V di Tahiti e reclam\u00f2 le isole senza prenderne ufficialmente possesso.\nRobert Louis Stevenson e Fanny Vandegrift Stevenson viaggiarono tra le Paumotu sullo yacht \"Casco\" nel 1888; un racconto del loro viaggio fu pubblicato con il nome di \"Nei mari del Sud\". Jack London scrisse una storia, \"Il seme di McCoy\", basata su un incidente del 1900 quando una nave in fiamme, la \"Pyrenees\", si spiaggi\u00f2 tranquillamente su Mangareva. Nella storia, London la nave salp\u00f2 da Mangareva e attravers\u00f2 le Tuamotu prima di arrivare su Fakarava.\nLe Tuamotu hanno fatto notizia nel mondo nel 1947, quando l'archeologo Thor Heyerdahl, salpato dal Sud America, raggiunse Raroia sulla sua zattera \"Kon-Tiki\". Pi\u00f9 recentemente le isole furono luogo di test nucleari Francesi sugli atolli di Moruroa e Fangataufa.\nGruppi di isole.\nL'arcipelago delle Tuamotu comprende undici gruppi di isole e atolli:\nIsole Raevsky.\nUn gruppo di isole a volte considerato parte delle Tuamotu \u00e8:"}
{"id": "2057334", "revid": "93556", "url": "https://it.wikipedia.org/wiki?curid=2057334", "title": "Cattedrale di Langres", "text": "La cattedrale di San Mamete (in francese: \"Cath\u00e9drale Saint-Mamm\u00e8s\") \u00e8 il principale luogo di culto cattolico di Langres, nel dipartimento dell'Alta Marna (regione Grand Est) in Francia, sede vescovile della diocesi omonima.\nFu costruita tra il 1150 e il 1196, nel centro del quartiere dei canonici, e fu dedicata a san Mamete, un martire del III secolo della Cappadocia. Il suo stile architettonico coniuga i volumi romanici borgognoni e le volte ogivali dell'architettura gotica.\n\u00c8 monumento storico di Francia dal 1862.\nStoria.\nIntorno al 1140 il vescovo Geoffroy de La Roche-Vanneau (1139-1162), che era stato compagno di Bernardo di Chiaravalle decise di ricostruire la propria cattedrale. In quest'epoca era gi\u00e0 in costruzione la cattedrale di Saint-\u00c9tienne a Sens e la pianta del nuovo edificio vi si ispir\u00f2 ampiamente. L'elevato a tre livelli fu invece ripreso dalla terza chiesa abbaziale di Cluny.\nI lavori di costruzione cominciarono dal coro. Da una bolla di papa Alessandro III, che si era rifugiato a Sens tra il 1163 e il 1165 sappiamo che in quest'epoca i lavori dovevano essere gi\u00e0 ad uno stadio avanzato e mancavano solamente le prime campate della navata e la facciata. Nel 1190 furono acquistati dei terreni verso ovest e fu intrapresa una nuova campagna di lavori per terminare la cattedrale, che venne dedicata nel 1196, ma con ancora le volte della navata da completare.\nNel 1209 fu affidata alla cattedrale la reliquia della testa di san Mamete, proveniente da Costantinopoli. Nel corso del XIII secolo vi venne aggiunto un chiostro, di cui oggi restano solo due gallerie e fu aggiunta nel 1282 sul fondo dell'abside una cappella dedicata alla Vergine, per volere del canonico de Vergy.\nNel 1314 un incendio distrusse la copertura della navata centrale, che era rimasta coperta con un tetto a capriate lignee. Tra il 1324 e il 1366 furono aggiunte le cappelle del deambulatorio.\nTra il 1547 e il 1551 il canonico Jean d'Amoncourt, vicario generale del vescovo di Langres e cardinale di Givry, fece costruire sul lato sinistro la cappella della Santa Croce. Nel 1562 un nuovo incendio, causato da un fulmine, danneggi\u00f2 ancora la cattedrale.\nNel 1746 fu demolita la facciata principale, che minacciava di crollare. Venne ricostruita tra il 1761 e il 1768 in stile neoclassico, su un progetto del 1758 dell'architetto Claude Louis D'Aviler; i lavori furono diretti dall'architetto Jean Antoine Caristie.\nLa cattedrale venne chiusa al culto in seguito agli eventi della Rivoluzione francese nel 1790, ma venne riaperta nel 1791 per ospitare il vescovo \"costituzionale\" Hubert Antoine Wandelaincourt. Nel 1792 fu distrutta la recinzione che isolava il coro. A partire dal 1852 furono rifatte le parti alte della cattedrale, ad opera dell'architetto Alphonse Durand, al quale si deve anche la sacrestia (1857-1862).\nDescrizione.\nArchitettura.\nLa cattedrale di Langres \u00e8 vicina alle ultime costruzioni romaniche del tipo derivante dall'abbazia di Cluny per i volumi, l'elevato e la decorazione, ma \u00e8 anche il pi\u00f9 antico edificio borgognone a presentare le volte a crociera ogivali.\nIl modello cluniacense fu seguito anche nella tripartizione delle pareti interne della navata centrale, dove alle grandi arcate che si aprono sulle navate laterali, si sovrappone un ordine di arcate cieche del triforio, al livello delle coperture delle navate laterali, e quindi un ordine di finestre. A differenza che nell'abbazia di Cluny, tuttavia, le volte erano previste come volte a crociera ogivali, permettendo di dare una maggiore ampiezza alla navata centrale.\nLe principali misure dell'edificio sono le seguenti:\nCappella della Santa Croce.\nCapolavoro dell'architettura rinascimentale, la cappella della Santa Croce, aperta nel 1549 nella navata sinistra, presenta una volta a botte decorata con cassettoni, un altare con edicola in marmo e un rivestimento in ceramica smaltata policroma di Rouen.\nArredi.\nNel XVI secolo il cardinale de Givry fece dono alla cattedrale di otto arazzi che raffiguravano la leggenda di san Mamete: due di essi sono tuttora esposti nel transetto della cattedrale, mentre un terzo si trova al Museo del Louvre di Parigi.\nNella sala del tesoro si trovano inoltre:\nOrgani a canne.\nNella cattedrale si trovano due organi a canne.\nLo strumento principale si trova sulla cantoria in controfacciata e venne realizzato nel 1715 da Jean Treuillot per la chiesa dell'abbazia di Morimond, e acquistato dalla cattedrale nel 1792. Nel corso dei secoli ha subito numerosi restauri e rifacimenti, l'ultimo dei quali risale al 1972-1975 ad opera della ditta Haerpfer-Erman. Attualmente, lo strumento dispone di 53 registri ed \u00e8 a trasmissione integralmente meccanica; la sua consolle \u00e8 a finestra ed ha quattro tastiere e pedaliera. La cassa lignea barocca \u00e8 quella settencentesca originale, con positivo tergale e ricche decorazioni a rilievo.\nIn corpo unico, a pavimento sotto l'arcata di sinistra del coro, si trova un secondo organo a canne, costruito nel 1852 da Ducroquet e successivamente modificato. A trasmissione meccanica, ha 8 registri su unico manuale e pedale."}
{"id": "2057341", "revid": "486946", "url": "https://it.wikipedia.org/wiki?curid=2057341", "title": "Associazione Sportiva Trapani", "text": ""}
{"id": "2057352", "revid": "339392", "url": "https://it.wikipedia.org/wiki?curid=2057352", "title": "Associazione Sportiva Ischia Isolaverde", "text": ""}
{"id": "2057354", "revid": "486946", "url": "https://it.wikipedia.org/wiki?curid=2057354", "title": "Associazione Giovanile Nocerina 1910", "text": ""}
{"id": "2057359", "revid": "154893", "url": "https://it.wikipedia.org/wiki?curid=2057359", "title": "Dom Basilio", "text": ""}
{"id": "2057362", "revid": "1226", "url": "https://it.wikipedia.org/wiki?curid=2057362", "title": "Rider Haggard", "text": ""}
{"id": "2057363", "revid": "599013", "url": "https://it.wikipedia.org/wiki?curid=2057363", "title": "Luigi Malafronte", "text": "Carriera.\nConta 10 presenze in Serie A con il e presenze in Serie B sempre con Napoli e .\nNel mercato di riparazione invernale della stagione 2009-2010 \u00e8 stato ingaggiato dal Pisticci, squadra lucana che milita in Serie D, arrivando a disputare i play-out vincendoli contro il Bitonto."}
{"id": "2057367", "revid": "110157", "url": "https://it.wikipedia.org/wiki?curid=2057367", "title": "Circondario di Luneburgo", "text": "Il circondario di Luneburgo (targa LG) \u00e8 un circondario (\"Landkreis\") della Bassa Sassonia, in Germania.\nComprende 2 citt\u00e0 e 41 comuni.\nCapoluogo e centro maggiore \u00e8 Luneburgo.\nSuddivisione amministrativa.\nIl circondario di Luneburgo si compone di 2 citt\u00e0, 2 comuni e 7 comunit\u00e0 amministrative, che raggruppano complessivamente 2 comuni mercato e 31 comuni."}
{"id": "2057375", "revid": "149727", "url": "https://it.wikipedia.org/wiki?curid=2057375", "title": "Landkreis L\u00fcneburg", "text": ""}
{"id": "2057377", "revid": "149727", "url": "https://it.wikipedia.org/wiki?curid=2057377", "title": "Circondario di L\u00fcneburg", "text": ""}
{"id": "2057379", "revid": "124184017", "url": "https://it.wikipedia.org/wiki?curid=2057379", "title": "Wiener Athletiksport Club", "text": "Il Wiener Athletiksport Club, comunemente abbreviato in \"Wiener AC\" o \"WAC\", \u00e8 una societ\u00e0 polisportiva di Vienna, in Austria, fondata nel 1897. Le sezioni pi\u00f9 importanti sono - o sono state - quelle di calcio, tennis, pallacanestro e hockey su prato.\nCalcio.\nStoria.\nFondazione e anni d'oro.\nLa sezione calcio fu fondata il 14 ottobre 1897. Partecip\u00f2 al campionato austriaco di prima divisione sin dalla prima edizione, conquistando il titolo nel 1914-1915, precedendo di 1 punto i rivali del Wiener AF. Quell'anno la squadra totalizz\u00f2 8 vittorie su 9 partite disputate, con una sola sconfitta, fu inoltre miglior attacco (46 reti) e miglior difesa (9 gol al passivo). Leopold Deutsch fu capocannoniere della 1. Klasse con 12 reti. L'anno successivo, per\u00f2, non riusc\u00ec a difendere il titolo e fin\u00ec al quarto posto.\nNel 1921 arriv\u00f2 la prima retrocessione della storia della societ\u00e0, ultima nella 1. Klasse con gli stessi punti - ma differenza reti sfavorevole - rispetto all'Admira. Nei successivi anni fece la spola tra prima e seconda divisione, trovando nuovamente stabilit\u00e0 solo con l'avvento del professionismo. Nel torneo 1928-1929 fu seconda, a tre punti dal Rapid Vienna campione. Gli anni trenta furono un periodo di media classifica in campionato, ma di grandi risultati sia internazionali (finale della Coppa Mitropa nel 1931) che nazionali: il club conquist\u00f2 la Wiener-Cup dapprima nel 1930-1931 (nell'anomalo torneo all'italiana, 16 punti contro i 15 dell'Austria Vienna) e nuovamente nel 1937-1938 (1-0 al Wiener Sport-Club, rete di Zauner), ultima edizione della coppa nazionale prima dell'\"Anschluss\".\nOccorre per\u00f2 sottolineare come, nel 1937, la sezione calcio si sia staccata dal club, impossibilitato a sostenerne il peso economico dopo una nuova retrocessione, partecipando ai tornei come WAC Schwarz-Rot, riassorbito dal club \"originale\" nel 1939.\nIl dopoguerra.\nNel periodo nazista la squadra non viene ammessa alla Gauliga Ostmark fino al 1943, quando sar\u00e0 vicecampione dietro al First Vienna. Dopo la guerra il club rientra nei ranghi del massimo campionato, per restarvi fino alla stagione 1947-1948. L'ultima affermazione dei rossoneri fu la terza coppa nazionale, vinta nel torneo 1958-1959 in finale sul Rapid Vienna (2-0, autorete di Zaglitsch e gol di Kaltenbrunner).\nRecuperato stabilmente il posto nella Staatsliga A, il club torna competitivo e nel 1959-1960 \u00e8 vicecampione dietro al Rapid Vienna. Ma nel 1965 arriva la retrocessione e la squadra rimane in Regionalliga Ost fino al 1973. Quell'anno forma lo \"spielgemeinshaft\" con l'Austria Vienna divenendo SpG FK Austria/WAC, denominazione con la quale vince il campionato 1975-1976 e la coppa nel 1973-1974 e 1976-1977.\nLo \"spielgemeinshaft\" viene dissolto ufficialmente nel luglio 1977, e il WAC risorge - come squadra amatoriale - solo nel 1983. Ma, dopo il 2002, non ha pi\u00f9 partecipato ai tornei federali chiudendo di fatto la sezione calcistica del club.\nHockey su prato.\nLa sezione di hockey su prato fu creata nel 1900 e, oltre ad essere la pi\u00f9 antica, \u00e8 anche la pi\u00f9 titolata del Paese. Ha vinto infatti 35 titoli nazionali, 19 maschili e 17 femminili. Ha raggiunto per due volte il terzo posto nella Champions League. La pi\u00f9 recente sezione indoor ha ottenuto invece 22 titoli austriaci, 16 maschili e 8 femminili.\nPallacanestro.\nIl Wiener AC \u00e8 stato campione d'Austria di pallacanestro nel primo campionato nazionale, organizzato nel 1947."}
{"id": "2057382", "revid": "287204", "url": "https://it.wikipedia.org/wiki?curid=2057382", "title": "Antalcida", "text": "Biografia.\nPrimi incarichi.\nNel 393 a.C. (o nel 392 a.C.) fu inviato da Tiribazo, satrapo persiano di Sardi, per minare le relazioni amichevoli che esistevano tra Atene e la Persia, offrendo il riconoscimento della sovranit\u00e0 persiana sulle citt\u00e0 greche dell'Asia Minore e sulle isole egee. Per contrastare gli sforzi degli Spartani, gli Ateniesi risposero inviando a Sardi un'ambasciata guidata da Conone, ma Tiribazo, che era favorevole a Sparta, imprigion\u00f2 l'ateniese.\nTuttavia, il re Artaserse II, disapprovando il gesto del suo satrapo, lo destitu\u00ec, mettendo al suo posto Struta (391 a.C.) il quale, al contrario del predecessore, persegu\u00ec una politica antispartana:\nPace di Antalcida.\nNel 388 a.C. Antalcida, comandante della marina militare spartana, cooper\u00f2 con la Persia contro Atene e ottenne alcuni successi navali nell'Ellesponto che gli permisero di accordarsi con Artaserse II per imporre ai nemici di Sparta una pace, detta \"Pace di Antalcida\" o \"Pace del Re\" (386 a.C.). La Pace di Antalcida \u00e8 primo esempio di \"pace comune\", ossia di un trattato di pace garantito da sanzioni, ratificato da tutti gli stati greci, e senza limite di tempo; di fatto il trattato salvaguardava l'egemonia spartana sulla Grecia, ma a costo del riconoscimento dell'egemonia persiana sull'intera Asia Minore e delle isole di Clazomene e di Cipro. I termini della pace furono annunciati agli inviati greci a Sardi nell'inverno del 387-386 a.C., e finalmente fu accettato da Sparta nel 386 a.C.\nUltimi anni e morte.\nAntalcida continu\u00f2 ad essere appoggiato da Artaserse II finch\u00e9 dur\u00f2 l'egemonia spartana: la gravissima sconfitta spartana a Leuttra (371 a.C.) mise fine sia alla supremazia spartana in Grecia sia al favore di Antalcida presso il re persiano.\nUna nuova missione in Persia, probabilmente nel 367 a.C. ebbe ancora un esito fallimentare e, come riferisce Plutarco, Antalcida, profondamente mortificato e timoroso delle conseguenze a Sparta, pare si sia lasciato morire di fame."}
{"id": "2057384", "revid": "256896", "url": "https://it.wikipedia.org/wiki?curid=2057384", "title": "Deltentosteus quadrimaculatus", "text": "Il ghiozzetto quadrimaculato (Deltentosteus quadrimaculatus) \u00e8 un pesciolino di mare appartenente alla famiglia Gobiidae.\nDistribuzione e habitat.\nVive in tutto il mar Mediterraneo occidentale (anche mar Adriatico e mar Egeo) e nell'Atlantico orientale tra la Spagna del nord ed il Marocco. Nei mari italiani \u00e8 particolarmente comune lungo le coste venete.\n\u00c8 una specie legata a fondi molli, soprattutto sabbiosi ma anche fangosi. Si spinge fino a 150 metri di profondit\u00e0 ma \u00e8 reperibile anche in pochi cm di acqua.\nDescrizione.\nSi riconosce dagli altri piccoli ghiozzi di sabbia per le 4 macchie allineate sui fianchi (pi\u00f9 una quinta, poco marcata, sul peduncolo caudale), per la prima pinna dorsale appuntita e per una macchiolina sul bordo posteriore della prima pinna dorsale. I maschi adulti hanno un raggio allungato sulla prima pinna dorsale.\nLa livrea \u00e8 color sabbia.\nNon supera i 9 cm.\nAlimentazione.\nSi ciba di piccoli invertebrati che cattura con rapidi guizzi.\nPesca.\nSi cattura per caso assieme a gamberetti o ad altri pesci. \u00c8 apprezzato come pesce da frittura."}
{"id": "2057385", "revid": "121104495", "url": "https://it.wikipedia.org/wiki?curid=2057385", "title": "Phil Mickelson", "text": "\u00c8 uno dei migliori giocatori della sua generazione ed ha vinto sei grandi tornei major: tre volte il Masters (nel 2004, 2006 e 2010), due il PGA Championship (nel 2005 e nel 2021) e una volta The Open Championship nell'edizione del 2013. \u00c8 uno dei 13 giocatori nella storia del golf ad aver vinto almeno 3 dei 4 major e inoltre si \u00e8 classificato per ben sei volte al secondo posto nello Us Open Championship senza tuttavia mai riuscire a vincere questo torneo. \nCon la vittoria nel suo secondo PGA Championship del 23 maggio 2021 \u00e8 diventato, a 50 anni, 11 mesi e 8 giorni, il giocatore pi\u00f9 anziano a conquistare il primato in uno dei quattro tornei major. L'eccezionale prestazione sul percorso di Kiawah Island - dove ha battuto dopo un appassionante duello a tre il connazionale Bruce Koepka e il sudafricano Louis Oosthuizen, pi\u00f9 giovani di vent'anni - \u00e8 arrivata a ben otto anni di distanza dall'ultimo major vinto nel 2013. Mickelson, che era progressivamente scivolato oltre la centesima posizione nel ranking mondiale, \u00e8 cos\u00ec risalito di colpo al numero 32. \nNel corso della sua quasi trentennale carriera \u00e8 stato per oltre 700 settimane nei primi 10 del mondo secondo l'Official World Golf Ranking, arrivando in pi\u00f9 occasioni ad occupare il secondo posto, ma mai il primo, in un periodo dominato da Tiger Woods, di cui Michelson \u00e8 stato uno dei pochi rivali in grado di metterlo in difficolt\u00e0. \nGrazie infatti ad un gioco spregiudicato (risky in gergo), fatto di recuperi fantasiosi e per altri impossibili, ha spesso saputo tener testa ad atleti pi\u00f9 giovani ed in forma di lui.\nParticolarmente famoso per i suoi approcci spettacolari (ad esempio il Phil flop) \u00e8 considerato tra i migliori giocatori della storia del golf attorno al green.\nHa iniziato a giocare a golf da bambino, imitando il padre che giocava di fronte a lui. Per questo motivo, pur essendo destrorso in ogni altra attivit\u00e0 della sua vita, gioca a golf da mancino.\nAltrettanto prestigiosa \u00e8 stata la sua carriera da amateur, costellata, tra le altre, dalla vittoria nel 1990 dell'US amateur e di un torneo del PGA Tour, il Northern Telecom Open nel 1991.\nComplessivamente in carriera ha vinto 52 tornei, di cui 43 sul PGA tour. Nel 2009 ha vinto per la prima volta due tornei del World golf Championship, il Ca Championship e l'HSBC Championship.\nHa partecipato alle ultime nove edizioni della Ryder Cup in qualit\u00e0 di membro del Team U.S.A.\nDal 2012 fa parte della World Golf Hall of fame.\nSecondo quanto riportato dalla rivista Forbes, \u00e8 stato l'8\u00ba sportivo pi\u00f9 pagato del mondo nel 2014 con 50,8 milioni di dollari.\nSacca.\n(Aggiornato a \"Arnold Palmer Invitational 2020).\"\nPalla: Callaway Chrome Soft X (with Triple Track)\nRisultati in Carriera.\nRisultati completi nei Majors.\nLa lettera 'A' indica un evento disputato da Amateur. La lettera 'T' indica un'eliminazione al taglio. Una lettera 'p' di fianco alla posizione indica un pari merito con uno o pi\u00f9 giocatori."}
{"id": "2057387", "revid": "287204", "url": "https://it.wikipedia.org/wiki?curid=2057387", "title": "Alpi del Marguareis", "text": "Le Alpi del Marguareis (dette anche \"Alpi Liguri Occidentali\") sono un gruppo montuoso delle Alpi Liguri. Si trovano lungo la linea di confine tra l'Italia (Regione Piemonte e Regione Liguria) e la Francia (dipartimento delle Alpi Marittime). Prendono il nome dalla Punta Marguareis, la vetta pi\u00f9 alta della sottosezione e di tutte le Alpi Liguri.\nClassificazione.\nSecondo la SOIUSA le Alpi del Marguareis sono una sottosezione alpina ed hanno la seguente classificazione:\nDelimitazioni.\nRuotando in senso orario i limiti geografici sono: Colle di Tenda, Valle Vermenagna, piana di Cuneo, fiume Tanaro, Colle di Nava, Valle Arroscia, Mar Ligure, Val Roia, Colle di Tenda.\nSuddivisione.\nLe Alpi del Marguareis sono suddivise in due supergruppi, cinque gruppi e diciotto sottogruppi;\nIl supergruppo Catena del Saccarello raccoglie la parte meridionale delle Alpi del Marguareis mentre la Catena Marguareis-Mongioie ne raccoglie quella settentrionale. I due supergruppi sono separati tra loro dal Colle delle Selle Vecchie.\nVette.\nLe vette principali della sottosezione sono:"}
{"id": "2057389", "revid": "281901", "url": "https://it.wikipedia.org/wiki?curid=2057389", "title": "Ghiozzetto quadrimaculato", "text": ""}
{"id": "2057390", "revid": "120954374", "url": "https://it.wikipedia.org/wiki?curid=2057390", "title": "Daniel Negreanu", "text": "Ha vinto 6 braccialetti delle World Series of Poker e 2 titoli del World Poker Tour. Nel 2013 ha vinto le World Series of Poker Asia Pacific.\nNegreanu \u00e8 una delle star del poker, essendo protagonista di numerosi eventi come il \"Million Dollar Challenge\", \"Pokerstars Big Game\", \"High Stakes Poker\" ed il \"Poker After Dark\".\nCarriera.\nNegreanu \u00e8 un affermato giocatore di tornei. Oltre ai titoli WSOP e WPT, ne vanta numerosi tavoli finali. L'anno di maggior successo per Negreanu \u00e8 stato il 2004: \u00e8 stato nominato giocatore dell'anno dalla rivista \"Card Player\", \"Giocatore dell'Anno WSOP\", e successivamente \"Giocatore dell'Anno\" WPT per la stagione 2004-2005.\nNegreanu ha giocato con regolarit\u00e0 il \"Big Game\" nella Bobby's Room del Casin\u00f2 Bellagio di Las Vegas, dove i limiti erano 4.000-8.000$ o superiori, ed i tavoli erano di Mixed Game.\nNegreanu irrompe nel mondo dei tornei di poker nel 1997 con tre tornei vinti (tra i quali 2 eventi al Word Poker Finals a Foxwooda), guadagnando 71.200 dollari. Nel 1998 vince al primo torneo giocato alle WSOP il suo primo braccialetto nella specialit\u00e0 Pot Limit Holdem.\nTra il 2003 e il 2004 vince altri 2 braccialetti e due titoli WPT, affermandosi come uno tra i migliori giocatori della specialit\u00e0 e facendosi apprezzare per la sua grande simpatia e cordialit\u00e0 anche al tavolo da gioco.\nNel dicembre 2005 apre la sua personale poker room con il suo sito ufficiale (Full Contact Poker) che include anche il suo blog e una serie di forum sul poker. Ha giocato nella sua poker room sotto lo pseudonimo di \"kidPoker\".\nNel 2006 ha usato Full Contact Poker per lanciare una competizione per selezionare un \"protetto\", che Daniel avrebbe trasformato in un giocatore di tornei di poker live di livello mondiale, pagandogli le spese di quattro eventi con un buy-in di 10.000 dollari. Il primo \"protetto\" fu Brian Fidler. Nel 2007 lanci\u00f2 una seconda competizione e il vincitore fu Anthony Mak.\nNel giugno 2007 Negreanu firma con PokerStars insieme ad altri giocatori del calibro di Chris Moneymaker, Joe Hachem, Greg Raymer ed altri. Il suo sito Full Contact Poker \u00e8 tornato da allora ad essere un forum ed un sito d'informazione.\nIl quarto braccialetto arriver\u00e0 nel 2008, mentre nel 2009 ci va vicino nel Main Event delle WSOP Europe, fermandosi al secondo posto per quasi 500.000 sterline. Nel 2010 il totale delle sue vincite nei tornei dal vivo superava i 14.000.000 dollari. Oltre alle sue regolari apparizioni nel Big Game alla Bobby's Room, ha partecipato a 6 stagioni dell'High Stakes Poker.\nNel 2013 vince nuovamente il premio di giocatore dell'anno del WSOP a coronamento di un'annata straordinaria che lo ho visto arricchirsi di altri 2 braccialetti, nel Main Event delle WSOP Apac e nel High Roller delle WSOP Europe.\nNel 2013, inoltre, Daniel vince il suo primo importante torneo online, l'evento #39-H $5.200 Pot Limit Omaha 6-Max delle SCOOP PokerStars, ottenendo 216.000 dollari.\nNel 2014 \u00e8 diventato il giocatore pi\u00f9 vincente nella storia del poker sportivo, grazie al 2\u00ba posto nel \"Big One for One Drop\" alle WSOP 2014, che gli ha fruttato $8.288.001 e che ha portato le sue vincite totali a oltre $29.700.000.\nNel 2015 \u00e8 il primo giocatore di poker a superare i 30 milioni di dollari in tornei live e in quello stesso anno trionfa nello show televisivo targato Pokerstars \"Shark Cage\", vincendo quasi un milione di dollari come premio.\nNel 2017 arriva a 100 ITM nei tornei WSOP.\nWorld Series of Poker.\nIl suo primo piazzamento ITM alle World Series of Poker coincide con la vittoria del suo primo braccialetto. Negreanu vince 169.460 dollari al $2.000 Pot Limit Hold'em event nelle World Series of Poker 1998, e diventa il pi\u00f9 giovane vincitore di un braccialetto WSOP nella storia (record mantenuto fino al 2004). Negreanu ha poi vinto altri 5 braccialetti, tra cui uno al Main Event della prima edizione della World Series of Poker Asia Pacific e l'ultimo dei quali nel High Roller delle WSOPE 2013.\nAltre attivit\u00e0 legate al poker.\nAl momento dell'apertura, il \"Wynn Las Vegas Resort\" ha assunto Negreanu come \"Poker Ambassador\", permettendogli di giocare qualsiasi posta nel casin\u00f2. L'accordo \u00e8 durato fino all'ottobre 2005, quando Daniel valut\u00f2 che stava limitando la propria attivit\u00e0, non potendo giocare per alte cifre fuori dal Wynn.\nNegreanu ha giocato a poker in vari show televisivi come \"Late Night Poker\", \"Poker After Dark\", e \"High Stakes Poker\"; \u00e8 stato inoltre commentatore nell\"Ultimate Poker Challenge\", ed \u00e8 apparso nella terza stagione del \"Poker Superstars Invitational Tournament\".\nNel gennaio 2007 \u00e8 apparso nel reality della FOX \"Rob and Amber: Against the Odds\", nel quale faceva da mentore al personaggio televisivo Rob Mariano nella sua strada per diventare un giocatore professionista di poker.\nNel maggio 2008 \u00e8 stato pubblicato il suo libro \"Power Hold'em Strategy\". Il libro si ispira al Super/System di Doyle Brunson, e vi sono i contributi di alcuni giocatori di poker come Evelyn Ng, Erick Lindgren, Paul Wasicka, Todd Brunson e David Williams. La sezione curata da Negreanu presenta e spiega la strategia del cosiddetto \"small ball poker\".\nNel frattempo ha aperto il sito \"Poker VT\", in cui si occupa di insegnare a giocare a poker. Negreanu ha anche collaborato al videogioco \"Stacked with Daniel Negreanu\", seguendo la parte dedicata ai consigli per giocare in maniera efficace. Ha scritto pi\u00f9 di 100 articoli per CardPlayer Magazine ed ha contribuito all'edizione rivisitata del libro di Doyle Brunson, Super System II. Ha collaborato con una scuola di poker online ed ha dato personalmente lezioni a personaggi famosi come Tobey Maguire.\nAltre attivit\u00e0.\nNegreanu ha interpretato un cameo, disputando una partita di poker contro il mutante Gambit nel film \"X-Men le origini - Wolverine\". Sempre come giocatore di poker \u00e8 apparso in \"The Grand\", ed ha interpretato s\u00e9 stesso nel film \"Le regole del gioco\". Nella seconda stagione di \"Sport Science\" \u00e8 riuscito a dimostrare come un giocatore di poker pu\u00f2 ingannare anche una macchina della verit\u00e0. Inoltre \u00e8 anche apparso nel video musicale di Katy Perry Waking Up in Vegas, sempre come giocatore di poker.\nVita privata.\nNegreanu \u00e8 nato a Toronto in Ontario. I suoi genitori, Annie e Constantine, lasciarono la Romania (all'epoca sotto il regime comunista) nel 1967 per cominciare una nuova vita negli Stati Uniti ma finirono per stabilirsi a Toronto, dove Constantin trov\u00f2 lavoro come elettricista e venditore di dolci. Misero su famiglia e Daniel nacque cinque anni dopo suo fratello maggiore. Pur vivendo in un ambiente tranquillo, divenne chiaro che Daniel era destinato a uno stile di vita inusuale.\nNegreanu sogna di diventare un giocatore professionista di biliardo, ma a 15 anni impara a giocare a poker. A 16 passa il suo tempo nelle sale da biliardo, facendo scommesse sullo sport e giocando a carte. Poco prima del diploma abbandon\u00f2 la scuola e cominci\u00f2 la sua vita come giocatore d'azzardo, giocando nei casin\u00f2 locali (di solito al Country Casin\u00f2 e al Fundtimes) anche cercando di giocare partite illegali che si tenevano nella citt\u00e0. Mentre era a Toronto, Negreanu conobbe e frequent\u00f2 Evelyn Ng, anche lei diventata una nota giocatrice di poker professionista. All'et\u00e0 di 22 anni si trasfer\u00ec a Las Vegas per inseguire il sogno di diventare un giocatore professionista di poker. Non ebbe per\u00f2 successo, e fu costretto a tornare a Toronto per ricostruire il suo \"bankroll\".\nNell'agosto 2005 sposa Lori Lin Weber, dalla quale divorzier\u00e0 nel novembre 2007.\nNegreanu si \u00e8 poi stabilito a Las Vegas, Nevada. Tiene un blog su Full Contact Poker, dove esprime i suoi punti di vista e le sue sensazioni sulla vita, la politica, il mondo del poker e quant'altro. Patito di hockey su ghiaccio, dichiar\u00f2 al \"Poker After Dark\", durante il \"Dream Table\", che stava pensando di declinare l'invit\u00f2 poich\u00e9 il torneo si svolgeva nel mezzo del campionato di hockey. Lo si vede spesso indossare la maglia dei Toronto Maple Leafs e di altre squadre di hockey.\nIl 23 novembre 2009 la madre di Daniel mor\u00ec nel sonno dopo una malattia durata per molti mesi.\nAttivismo.\nOltre alle frequenti apparizioni in eventi di beneficenza come Ante Up for Africa, che raccoglie fondi per il Darfur, Negreanu \u00e8 il fondatore del Big Swing, un evento benefico legato al golf nato nel 2009.\nVegetariano dal 2000 e vegano dal 2006, nel 2015 ha prestato il suo volto per una campagna dell'organizzazione animalista PETA in favore del veganismo."}
{"id": "2057392", "revid": "281901", "url": "https://it.wikipedia.org/wiki?curid=2057392", "title": "Ghiozzo quadrimaculato", "text": ""}
{"id": "2057394", "revid": "1603714", "url": "https://it.wikipedia.org/wiki?curid=2057394", "title": "Sebastiano Mazzoni", "text": "Biografia.\nArriv\u00f2 a Venezia nel 1648 dopo un'educazione fiorentina sulla scia dei pittori riformati, anche se la cultura accademica dei suoi concittadini mal si adattava al suo temperamento estroso ed insofferente.\nE isolata resta anche la sua pittura nell'ambiente che lo accolse.\nDipinge stendendo il colore in velature sottili, ottenendo straordinari effetti di trasparenza che sembrano anticipare finezze tipiche del Settecento, e tutte le sue composizioni sono dominate da un movimento e da una tensione incalzanti. \nLa sua personalit\u00e0, sprofondata nell'assoluta dimenticanza per oltre due secoli, \u00e8 stata solo recentemente riscoperta e rivalutata, occupando un posto preminente nel panorama piuttosto desolante della pittura veneziana in quel periodo."}
{"id": "2057404", "revid": "241496", "url": "https://it.wikipedia.org/wiki?curid=2057404", "title": "I Giochi olimpici giovanili invernali", "text": "I I Giochi olimpici giovanili invernali (in tedesco: \"I. Olympischen Jugend-Winterspiele\") si sono svolti a Innsbruck, in Austria dal 13 al 22 gennaio 2012.\nSelezione della citt\u00e0 organizzatrice.\nLa citt\u00e0 austriaca \u00e8 stata eletta il 12 dicembre 2008 per 84 voti a 15 contro la citt\u00e0 di Kuopio .\nCalendario.\nIl contratto di assegnazione \u00e8 stato firmato il 15 gennaio 2009.\nCitt\u00e0 candidate.\nIl 3 novembre 2008 il Comitato Olimpico Internazionale ha reso noti i nomi delle due citt\u00e0 finaliste:\nLe altre due citt\u00e0 che presentarono domanda per l'organizzazione dei GOG e che per\u00f2 vennero considerate non idonee dalla Commissione di Valutazione, furono:\nLa commissione era formata da:\nLa torcia olimpica.\nLa torcia olimpica ha seguito il tradizionale rito dell'accensione di un braciere tramite i raggi del sole nell'Heraion di Olimpia, da qui questo fuoco \u00e8 stato portato nello Stadio Panathinaiko dove, il 17 dicembre 2011, \u00e8 stato utilizzato per accendere la torcia, con il rituale del passaggio del fuoco alla citt\u00e0 che ospiter\u00e0 i Giochi.\nLa fiaccola olimpica \u00e8 quindi giunta in Austria il 27 dicembre 2011, e, passando di mano in mano a 2012 tedofori attraverso 65 citt\u00e0, \u00e8 arrivata allo stadio Bergisel il 13 gennaio 2012, nel corso della cerimonia di apertura dei Giochi, portata dall'ex-sciatore Leonhard Stock per l'accensione dei tre bracieri olimpici, rappresentanti le tre edizioni delle Olimpiadi ospitate dalla citt\u00e0 austriaca. I bracieri sono stati accesi rispettivamente da Egon Zimmermann, campione olimpico a , da Franz Klammer, campione olimpico a , e da Paul Gerstgraser, giovane combinatista nordico che ha gareggiato in questi I giochi olimpici giovanili invernali.\nI Giochi.\nDiscipline.\nIl programma di questi primi Giochi olimpici giovanili invernali ha previsto competizioni in 15 discipline:\nCalendario degli eventi.\nNel seguente calendario ogni quadrato blu rappresenta un evento di qualificazione in quel giorno. I quadrati gialli rappresentano le giornate durante le quali si tengono le finali, valide per l'assegnazione delle medaglie, per una data disciplina. Ogni pallino in questi quadrati rappresenta una finale, il numero di pallini in ogni quadrato rappresenta il numero di finali che si terranno quel giorno."}
{"id": "2057406", "revid": "86599", "url": "https://it.wikipedia.org/wiki?curid=2057406", "title": "44P/Reinmuth", "text": "La Cometa Reinmuth 2, formalmente indicata 44/Reinmuth, \u00e8 una cometa periodica del Sistema solare, appartenente alla famiglia delle comete gioviane. La cometa \u00e8 stata scoperta come un oggetto della tredicesima magnitudine dall'astronomo tedesco Karl Wilhelm Reinmuth il 10 settembre 1947, dall'Osservatorio di Heidelberg, in Germania.\nNel periodo compreso tra l'anno della sua scoperta ed il 2003, la cometa si \u00e8 mantenuta piuttosto debole non superando magnitudine 17,5. Solo nel 1947 sono stati registrati valori maggiori, quando la cometa \u00e8 transitata a 0,89\u00a0UA dalla Terra, in uno dei suoi passaggi pi\u00f9 prossimi al nostro pianeta. L'orbita seguita dalla cometa \u00e8 stata caratterizzata da una distanza perielica di circa 1,9\u00a0UA, che ha determinato l'intrinseca debolezza dell'oggetto, e da un'eccentricit\u00e0 moderata. Le due cose hanno inoltre permesso che la cometa fosse seguita per un lungo intervallo temporale ad ogni apparizione.\nUna serie di passaggi ravvicinati con Giove muteranno l'orbita percorsa dalla cometa. Il primo di essi \u00e8 avvenuto nel luglio del 2003 a 0,74\u00a0UA da Giove ed ha determinato un incremento nella distanza perielica. Sono previsti altri due incontri ancora pi\u00f9 stretti, nel 2039 a 0,52\u00a0UA e nel 2063 a 0,44\u00a0UA. L'azione gravitazionale di Giove sposter\u00e0 infine la cometa su un'orbita caratterizzata da una distanza perielica di 2,66\u00a0UA e da un periodo di 8,09 anni."}
{"id": "2057407", "revid": "61051", "url": "https://it.wikipedia.org/wiki?curid=2057407", "title": "Deltentosteus collonianus", "text": "Il ghiozzetto dentato (Deltentosteus collonianus) \u00e8 un pesciolino di mare appartenente alla famiglia Gobiidae.\nDistribuzione e habitat.\nVive nel mar Mediterraneo occidentale e nell'Oceano Atlantico contiguo allo Stretto di Gibilterra. \u00c8 una specie piuttosto rara ovunque. \nPopola fondi erbosi a bassa profondit\u00e0.\nDescrizione.\nMolto simile al congenere Deltentosteus quadrimaculatus da cui si pu\u00f2 distinguere per:\nTaglia: fino a 7 cm.\nBiologia.\nIgnota"}
{"id": "2057408", "revid": "599013", "url": "https://it.wikipedia.org/wiki?curid=2057408", "title": "Hale Irwin", "text": "\u00c8 uno dei pochi giocatori della storia ad aver vinto per tre volte lo U.S. Open (1974, 1979 e 1990) ed \u00e8 stato uno dei migliori giocatori degli anni settanta e ottanta.\nComplessivamente in carriera ha vinto 87 tornei.\nHa fatto parte per cinque volte della squadra statunitense di Ryder Cup.\nNel 1992 \u00e8 stato introdotto nella World Golf Hall of Fame e attualmente disputa i tornei del Champions Tour."}
{"id": "2057412", "revid": "281901", "url": "https://it.wikipedia.org/wiki?curid=2057412", "title": "Ghiozzetto dentato", "text": ""}
{"id": "2057413", "revid": "547034", "url": "https://it.wikipedia.org/wiki?curid=2057413", "title": "Siemens (famiglia)", "text": "La famiglia imprenditoriale Siemens \u00e8 un ramo, arrivato fino ad oggi, di una famiglia della citt\u00e0 di Goslar, di cui \u00e8 noto il cittadino \"Henning Symons\", nato il 2 gennaio 1384. L'albero genealogico certo inizia con \"Ananias Siemens\" (* ca. 1538, \u2020 1591). Questi fu cittadino, \"Brauer\", \"\u00d6lm\u00fcller\" e componente della \"Schuhmachergilde\" a Goslar, dove giace la casa della famiglia, la \"Siemenshaus\". Diversi componenti della famiglia furono, durante il XIX secolo, nobilitati per distinzione negli ambiti scientifici ed economici.\nNobilt\u00e0.\nI seguenti componenti della famiglia furono nobilitati:\nIl termine \"von Siemens\" odierno \u00e8 riferito per antonomasia a Werner von Siemens.\nStemma.\nIn blu un \"Petroselinum crispum\" con le foglie, alla base due stelle dorate. Sul lato destro dell'elmo blu-argento, sinistro blu-oro, degli svolazzi, sopra al centro un \"Petroselinum crispum\" tra due corni blu su cielo stellato.\nAlbero genealogico (parziale).\nDa Ananias Siemens (progenitore).\nGenerazioni 1-9\nLinea Christian Ferdinand Siemens.\nGenerazioni 7\u201311\n(*) Funzionario della \"Siemens &amp; Halske\", \"Siemens Brothers &amp; Co\" e/o della Siemens AG."}
{"id": "2057414", "revid": "281901", "url": "https://it.wikipedia.org/wiki?curid=2057414", "title": "Ghiozzetto dentuto", "text": ""}
{"id": "2057415", "revid": "38120", "url": "https://it.wikipedia.org/wiki?curid=2057415", "title": "Mario &amp; Luigi 3", "text": ""}
{"id": "2057416", "revid": "281901", "url": "https://it.wikipedia.org/wiki?curid=2057416", "title": "Ghiozzo dentato", "text": ""}
{"id": "2057417", "revid": "281901", "url": "https://it.wikipedia.org/wiki?curid=2057417", "title": "Ghiozzo dentuto", "text": ""}
{"id": "2057418", "revid": "124031910", "url": "https://it.wikipedia.org/wiki?curid=2057418", "title": "Babolat", "text": "Babolat \u00e8 un'azienda francese fornitrice di attrezzature sportive negli sport del tennis, badminton e squash.\n\u00c8 nota per le sue racchette da tennis, utilizzate da molti giocatori professionisti tra i quali nel circuito maschile (ATP) Rafael Nadal, Andy Roddick, Fernando Gonz\u00e1lez, Robby Ginepri, Fabio Fognini e Carlos Moy\u00e1. Per quanto riguarda il circuito femminile (WTA) le russe Dinara Safina e Nadia Petrova, la cinese Li Na e infine l'italiana Francesca Schiavone.\nSin dal 1875, anno di fondazione, l'azienda si \u00e8 occupata della produzione di corde grazie alla invenzione di Pierre Babolat, che realizz\u00f2 le prime corde in budello naturale. A partire dal 1994 la societ\u00e0 inizi\u00f2 a produrre racchette destinate al mercato europeo; successivamente la vendita si estese al Giappone e nel 2000 agli Stati Uniti.\nRacchette.\nBabolat produce vari modelli di racchetta, ma i pi\u00f9 noti sono la \"Pure Drive\", racchetta utilizzata da Kim Clijsters e Carlos Moy\u00e1, la \"Pure Team\" utilizzata da Robby Ginepri e la \"Aero Pro Drive GT\" utilizzata da Rafael Nadal.\nNell'edizione del 2005 dell'Australian Open Babolat ha raggiunto il record di racchetta pi\u00f9 utilizzata del torneo, battendo la concorrenza di Dunlop, Head, Prince, Wilson, ProKennex e Yonex.\nTestimonial.\nATP\nWTA"}
{"id": "2057420", "revid": "281901", "url": "https://it.wikipedia.org/wiki?curid=2057420", "title": "Deltentosteus colonianus", "text": ""}
{"id": "2057423", "revid": "281901", "url": "https://it.wikipedia.org/wiki?curid=2057423", "title": "Minictenogobiops sinaii", "text": ""}
{"id": "2057430", "revid": "1318658", "url": "https://it.wikipedia.org/wiki?curid=2057430", "title": "Arkadij Volodos'", "text": "Noto per il suo repertorio virtuosistico, \u00e8 uno dei pi\u00f9 grandi interpreti dei brani di Liszt e di Rachmaninov.\nBiografia.\nComincia a studiare canto, seguendo le orme dei genitori, anch'essi cantanti, ma pi\u00f9 tardi cambier\u00e0 strada mentre frequenta la scuola Capilla M. Glinka. Anche se comincia a suonare il pianoforte all'et\u00e0 di 8 anni, comincer\u00e0 a studiare seriamente lo strumento nel 1987 al Conservatorio di San Pietroburgo con Leonid Sintsev. La sua formazione si sviluppa al Conservatorio di Mosca sotto la guida di Galina Egiazarova. Volodos ha anche studiato al conservatorio di Parigi con Jacques Rouvier. A Madrid, studia alla Escuela Superior de M\u00fasica Reina Sof\u00eda con Dimitri Bashkirow.\nNonostante la breve formazione di studi, Volodos \u00e8 diventato rapidamente uno dei pi\u00f9 importanti pianisti del mondo.\nTrascrizioni famose.\nVolodos viene considerato il moderno Horowitz, con la sua strabiliante abilit\u00e0 tecnica e la sua capacit\u00e0 nei brani notoriamente difficili. Esempio pi\u00f9 famoso \u00e8 il suo arrangiamento del Rond\u00f2 \"Alla turca\" di Mozart, dove i movimenti parafrasati richiedono particolare abilit\u00e0 all'esecutore, che deve esibirsi in una melodia e una contro melodia con la mano destra, accordi larghi e grandi salti con la mano sinistra. Altra trascrizione famosa \u00e8 il suo arrangiamento della \"Polka italiana\": un duetto poco famoso scritto da Sergei Rachmaninov; nonostante si richieda, appunto, un duetto, Volodos \u00e8 in grado di esibirsi perfettamente in entrambe le parti da solo a una notevole velocit\u00e0 ritmica. \u00c8 anche conosciuto per aver riportato alle luci la trascrizione di Horowitz della \"Carmen\", opera di Bizet, e le \"Rapsodie ungheresi\" n. 2 e n. 15 di Liszt."}
{"id": "2057431", "revid": "729019", "url": "https://it.wikipedia.org/wiki?curid=2057431", "title": "Stacy Silver", "text": "Biografia.\nHa iniziato la sua carriera nell'industria pornografica nel 1999, debuttando nel film \"Pick Up Lines 44\", prodotto dalla Odyssey Group.\nSi stima abbia partecipato a quasi 300 film pornografici, prodotti da compagnie come Private, Evil Angel o Hustler.\nFigura come regista in quaranta titoli."}
{"id": "2057433", "revid": "19910246", "url": "https://it.wikipedia.org/wiki?curid=2057433", "title": "Haerdoniae", "text": ""}
{"id": "2057435", "revid": "19910255", "url": "https://it.wikipedia.org/wiki?curid=2057435", "title": "Haerdonia", "text": ""}
{"id": "2057437", "revid": "19910295", "url": "https://it.wikipedia.org/wiki?curid=2057437", "title": "Erdoniae", "text": ""}
{"id": "2057438", "revid": "19910309", "url": "https://it.wikipedia.org/wiki?curid=2057438", "title": "Cerdonia", "text": ""}
{"id": "2057440", "revid": "19910333", "url": "https://it.wikipedia.org/wiki?curid=2057440", "title": "Ardonea", "text": ""}
{"id": "2057442", "revid": "19910345", "url": "https://it.wikipedia.org/wiki?curid=2057442", "title": "Herdonea", "text": ""}
{"id": "2057446", "revid": "110157", "url": "https://it.wikipedia.org/wiki?curid=2057446", "title": "Circondario di Nienburg/Weser", "text": "Il circondario di Nienburg/Weser (targa NI) \u00e8 un circondario (\"Landkreis\") della Bassa Sassonia, in Germania.\nComprende 3 citt\u00e0 e 33 comuni.\nCapoluogo e centro maggiore \u00e8 Nienburg/Weser.\nSuddivisione amministrativa.\nIl circondario di Nienburg/Weser si compone di 2 citt\u00e0, 1 comune mercato, 1 comune e 8 comunit\u00e0 amministrative, che raggruppano complessivamente 1 citt\u00e0, 5 comuni mercato e 31 comuni."}
{"id": "2057447", "revid": "599013", "url": "https://it.wikipedia.org/wiki?curid=2057447", "title": "John Daly", "text": "\u00c8 noto soprattutto per la vittoria ottenuta al PGA Championship del 1991 quando era praticamente uno sconosciuto e per la potenza dei suoi tiri, che raggiungono una tale distanza da avergli procurato il soprannome di \"Long John\".\nHa vinto anche un altro torneo Major, ovvero il British Open nel 1995, sconfiggendo al playoff l'italiano Costantino Rocca.\nComplessivamente in carriera ha vinto 19 tornei."}
{"id": "2057452", "revid": "599013", "url": "https://it.wikipedia.org/wiki?curid=2057452", "title": "N\u00e9lson Pereira", "text": "Carriera.\nDopo aver iniziato la carriera con il Torreense, N\u00e9lson venne comprato dallo Sporting, dove diventa il secondo di Ricardo dal 1997 al 2006, anno in cui si trasferisce al Vit\u00f3ria Set\u00fabal. A fine stagione, cambia nuovamente squadra, andando a giocare per l'Estrela Amadora; nel 2009 passa poi al Belenenses, dove gioca ancora una stagione prima del ritiro.\nN\u00e9lson gioc\u00f2 anche per la Nazionale portoghese, dalla quale venne anche convocato per i Mondiali del 2002 in Corea e Giappone."}
{"id": "2057454", "revid": "92723", "url": "https://it.wikipedia.org/wiki?curid=2057454", "title": "Marat Kulakhmetov", "text": ""}
{"id": "2057458", "revid": "1516566", "url": "https://it.wikipedia.org/wiki?curid=2057458", "title": "Girolamo Campagna", "text": "Biografia.\nAllievo di Danese Cattaneo, fu suo collaboratore sino alla sua morte e lavor\u00f2 sotto la direzione del maestro nel \"Monumento Fregoso\" in Santa Anastasia a Verona e in quello \"Loredan\" nella basilica dei Santi Giovanni e Paolo a Venezia, nel quale esegu\u00ec su modello del maestro la \"Statua del Doge\". Il Campagna fu artista di prodigiosa fecondit\u00e0 che riemp\u00ec le chiese di Venezia, nonch\u00e9 di Verona e di Padova di altari, monumenti funerari e statue. La sua vita artistica fu influenzata dal Sansovino e ael Palladio, pur con accenti gi\u00e0 barocchegianti.\nA lui appartengono fra l'altro le statue in stucco del coro di San Sebastiano (1582) e quelle della Scuola Grande di San Rocco (1587), uno dei due \"Giganti\" all'entrata della Zecca (1591; l'altro \u00e8 di Tiziano Aspetti), il \"busto di Francesco Bassano\" nel Museo Civico di Bassano (1592) e la decorazione plastica dei monumenti dei dogi \"Marino Grimani\" (su architettura di Vincenzo Scamozzi) in San Giuseppe di Castello, e \"Dolfin\" in San Salvador, dell'altare del Sacramento in San Zulian e dell'altare maggiore in San Giorgio Maggiore e il \"monumento al doge Pasquale Cicogna\" (fine XVI-inizio XVII secolo) che si trova nella chiesa di Santa Maria Assunta o dei Gesuiti.\nBellissimo in quest'ultimo l'animato gruppo bronzeo dei quattro Evangelisti che sostengono con visibile sforzo il globo terrestre, sul quale sorge la figura di Dio Padre benedicente, in un vivo, a volte violento percuotere di luci sulla frastagliata superficie metallica. Altre opere a Venezia sono il \"San Francesco\" nella chiesa di Santa Maria dei Miracoli e la \"Piet\u00e0\" nella chiesa di San Zulian in Venezia.\nLavor\u00f2 anche ai monumenti di Sperone Speroni e Giulia Speroni nella cattedrale di Padova.\nTra i pi\u00f9 alti capolavori del Campagna figurano anche le due statue bronzee dell\"Annunciazione\" (gi\u00e0 sul Palazzo del Consiglio a Verona, oggi nel locale museo in Castelvecchio), figure studiate in una sapiente, espressiva e non innaturale mimica e animate da un moto di trasporto sentimentale del tutto nuovo."}
{"id": "2057460", "revid": "1851848", "url": "https://it.wikipedia.org/wiki?curid=2057460", "title": "Emilio Belmonte", "text": "Carriera.\nGiocatore.\nCon la ha militato in prima squadra dal 1991 al 1995, disputando quattro campionati di Serie C1 e conquistando una promozione in Serie B nella stagione 1994-1995.\nConta 8 presenze ed una rete in Serie A con la allenata da Delio Rossi, esordendovi il 17 ottobre 1998 in -Salernitana (2-0), ma anche alcune presenze e una rete in Serie B con e .\nNella stagione 2000-2001, acquistato dal nell'ultimo giorno di calciomercato, ha disputato 25 presenze, segnando 4 gol, nel campionato vinto dalla squadra rosanero.\nNella stagione 1997-1998 alla ha realizzato 14 reti nella Serie C1 1997-1998, conquistando i play-off per la Serie B, perdendo poi in finale contro la . Con la squadra rossonera disputa successivamente (tra il 2001 e il 2003) altri due campionati, uno in Serie C1 e un altro in Serie C2.\nIn carriera ha pure vestito le maglie di , , , Benevento e Vigor Lamezia.\nHa concluso la sua carriera in serie D giocando prima nel Cosenza e poi nell'.\nAllenatore.\n e dalla stagione 2010-2011 allenatore dei Giovanissimi Nazionali dopo aver allenato i Giovanissimi regionali nella stagione 2009-2010."}
{"id": "2057461", "revid": "2161976", "url": "https://it.wikipedia.org/wiki?curid=2057461", "title": "Napoli che canta (album)", "text": "Napoli che canta \u00e8 l'ultimo album della carriera discografica della cantautrice Giuni Russo, pubblicato il 2 aprile 2004 dalla Sony Music.\nIl disco.\nIl progetto nasce nell'estate del 2002 dall'incontro con Paolo Cherchi Usai, che restaur\u00f2 per la George Eastman House la pellicola del film muto \"Napoli che canta,\" girato nel 1926 da Roberto Leone Roberti, padre di Sergio Leone; la pellicola era stata ritrovata negli Stati Uniti dopo molti anni in cui sembrava se ne fossero perse le tracce, anche a causa dell'ostracismo del regime fascista, che non vedeva di buon occhio uno dei temi trattati, cio\u00e8 quello dell'emigrazione.\nLa cantante rimase suggestionata da una delle scene del film in cui appare una nave, ricordando la madre che da bambina le intonava \"Santa Lucia luntana\"; da qui l'idea di una proiezione speciale del film per le Giornate del Cinema Muto, tenutasi il 18 ottobre 2003 al Teatro Zancanaro di Sacile (PN).\nLa proiezione dell'opera \u00e8 stata accompagnata dall'esecuzione dal vivo, da parte della stessa Giuni, di un'apposita suite musicale composta da 22 brani della tradizione musicale partenopea. Tale evento, svoltosi dinnanzi a vasta platea, formata prevalentemente da estimatori provenienti da tutta Europa e da vari paesi del mondo, viene registrato per poi essere incluso l'anno dopo nella versione DVD dell'album in questione.\nPaolo Cherchi Usai ha anche scritto una nota personale al riguardo:\n\u00ab\"Da molti anni nutro una grande ammirazione per Giuni Russo, e ho sempre pensato che la sua splendida voce di soprano sarebbe il complemento ideale per un film muto, con o senza musica napoletana... Giuni ha raccolto tutte le canzoni menzionate in Napoli che canta e le ha arrangiate in una suite in cui si celebra la bellezza e la malinconia della storia vera raccontata nel film. La sua partecipazione a questo progetto rappresenta un omaggio a tutti coloro che sono stati costretti ad abbandonare un paese oppresso dalla povert\u00e0 e dalla dittatura, e - per quanto mi riguarda - la realizzazione di un sogno inseguito per anni: sentir cantare Giuni Russo in persona, davanti allo schermo delle Giornate del Cinema Muto. Giuni ha capito il film; il film si \u00e8 aperto al suo sguardo. Il mio unico contributo al progetto \u00e8 l'aver provocato questa breve, folgorante storia d'amore fra voce umana e immagine. Giuni e il film hanno fatto il resto.\"\u00bb\nOltre al commento musicale al film, l'album contiene anche alcuni brani registrati per intero e gi\u00e0 inclusi nella suddetta suite musicale: \"Torna a Surriento, \"Marechiare, \"Serenatella a mare\", e l'inedita A cchi\u00f9 bella, una poesia di Tot\u00f2 musicata dalla stessa Giuni con Maria Antonietta Sisini.\nChiudono il disco due pezzi tratti dal repertorio personale di Giuni Russo quali \"Mediterranea\" e \"Sakura\".\nL'artista ha dedicato questo suo ultimo lavoro alla madre, che durante la sua infanzia ne intonava le canzoni."}
{"id": "2057465", "revid": "1543377", "url": "https://it.wikipedia.org/wiki?curid=2057465", "title": "Revolution Dub", "text": "Revolution Dub \u00e8 un album dub del gruppo giamaicano The Upsetters, pubblicato nel 1975 su LP dall'etichetta discografica Cactus Records.\nRistampe.\nRistampato nel 1993 dalla Lagoon Records su CD, nel 1999 su CD dalla Orange Street Records, nel 2004 dalla Creole Records e nel 2005 dalla Earmark Records su LP.\nL'album \u00e8 stato anche pubblicato su \"Dub Triptych\", un doppio CD del 2004 su etichetta Trojan Records e contenente tre album dub pubblicati da Lee Perry agli inizi degli anni settanta: \"Blackboard Jungle Dub\" e \"Cloak and Dagger\" del 1973, e \"Revolution Dub\"."}
{"id": "2057470", "revid": "767487", "url": "https://it.wikipedia.org/wiki?curid=2057470", "title": "Carl von Siemens", "text": "\u00c8 stato fondatore della sezione russa dell'azienda Siemens, fondata dal fratello Werner. Si occup\u00f2 principalmente di collegamenti transatlantici. A lui si deve infatti la linea sottomarina fra l'Irlanda e New York (1874 - 1875)."}
{"id": "2057472", "revid": "120554531", "url": "https://it.wikipedia.org/wiki?curid=2057472", "title": "Monte Mongioie", "text": "Il Monte Mongioie (2.631 - detta una volta \"Cima della Rascaira\" e, localmente \"Mungi\u00f2ia\") \u00e8 una montagna delle Alpi Liguri nella sottosezione delle Alpi del Marguareis. Trovandosi ad est della Punta Marguareis, che \u00e8 collocato dal 1947 sulla linea di confine italo/francese, il monte Mongioie ricade interamente in territorio italiano (Provincia di Cuneo).\nCaratteristiche.\nSi tratta di un imponente massiccio calcareo, la cui vetta si trova nel punto di unione dei territori comunali di Ormea, Roccaforte Mondov\u00ec. Si trova sullo spartiacque principale tra la val Tanaro e le valli del monregalese - in particolare, il suo versante nord-occidentale scende sulla valle Ellero, il versante nord-occidentale d\u00e0 sulla val Corsaglia. mentre il versante meridionale d\u00e0 sulla val Tanaro. Dalla vetta diramano tre creste principali:\nIl diedro compreso tra le creste est e nord \u00e8 caratterizzato da pareti a picco.\nLa sommit\u00e0 e la parte occidentale sono costituite da calcari marmorei e tabulari del Giurassico; ad est affiorano anche calcari dolomitici del Triassico, grigiastri, localizzati in una fascia orientata nord-sud che passa in corrispondenza del \"Bocchino dell'Aseo\". Sulle pareti subverticali in prossimit\u00e0 della vetta e sulla cresta sud-ovest affiorano calcari scistosi nerastri, dolomie grigie a grana fine e scisti rossi e gialli.\nIn passato la montagna era nota anche con il nome di \"Cima Rascaira\", ed \u00e8 questa la denominazione ufficiale che compare nella carta del Regno di Sardegna del 1852. Viene utilizzata anche la denominazione \"Raschera\".\nPer la sua posizione favorevole, dalla vetta si pu\u00f2 godere di un'ottima visuale su tutto l'arco alpino occidentale.\nSalita alla vetta.\nLa via normale \u00e8 un percorso di tipo escursionistico, valutato come E o anche EE.\n\u00c8 possibile salire sulla vetta partendo da \"Viozene\" (frazione di Ormea) in alta valle Tanaro. Da Viozene si raggiunge la localit\u00e0 \"Pian Rosso\", dove sorge il rifugio Mongioie (1.555\u00a0m); si prosegue quindi per mulattiera fino al \"Pian dell'Olio\", per poi risalire fino al \"Bocchino dell'Aseo\", sullo spartiacque Tanaro-Corsaglia. Da qui si risale per la cresta est fino alla vetta. \u00c8 possibile effettuare la discesa per la cresta sud-est, che presenta per\u00f2 un itinerario pi\u00f9 difficoltoso.\nAccesso invernale.\nIl monte Mongioie \u00e8 meta di diversi percorsi scialpinistici, che partono da localit\u00e0 diverse. \u00c8 possibile accedere alla vetta con gli sci:\nPunti d'appoggio.\nOltre ai gi\u00e0 citati rifugi Mongioie in val Tanaro e Havis De Giorgio in valle Ellero, c'\u00e8 anche il bivacco Cavarero in val Corsaglia.\nWebcam.\nIl rifugio Mongioie \u00e8 dotato di una webcam che inquadra il monte Mongioie, dandone una visione in tempo reale."}
{"id": "2057480", "revid": "104458", "url": "https://it.wikipedia.org/wiki?curid=2057480", "title": "Landkreis Nienburg", "text": ""}
{"id": "2057482", "revid": "767487", "url": "https://it.wikipedia.org/wiki?curid=2057482", "title": "The Ocean and the Sun", "text": "The Ocean and the Sun \u00e8 il terzo ed ultimo album in studio dei The Sound of Animals Fighting, pubblicato su Epitaph Records nel 2008. Per quest'album la band \u00e8 ritornata al suo nucleo originario di quattro elementi: the Nightingale, the Walrus, the Lynx, e The Skunk."}
{"id": "2057486", "revid": "1494169", "url": "https://it.wikipedia.org/wiki?curid=2057486", "title": "Mongioie", "text": ""}
{"id": "2057490", "revid": "767487", "url": "https://it.wikipedia.org/wiki?curid=2057490", "title": "Slick Leg", "text": "Lifesblood \u00e8 il primo EP del gruppo musicale progressive metal/sludge metal statunitense Mastodon, pubblicato nel 2001 dalla Reptilian Records."}
{"id": "2057494", "revid": "124560141", "url": "https://it.wikipedia.org/wiki?curid=2057494", "title": "Vremja (rivista)", "text": "Vremja (in russo \u0412\u0440\u0435\u0301\u043c\u044f, \"Il tempo\") fu la prima rivista mensile fondata da F\u00ebdor Dostoevskij e da suo fratello Michail che ne fu direttore responsabile. Il primo numero vide la luce il giorno 8 gennaio 1861, mentre l'ultimo fascicolo usc\u00ec il 24 maggio 1863. Altri membri furono i critici Strachov e Grigor'ev.\nLa rivista ebbe molto successo (aveva pi\u00f9 di 4\u00a0000 abbonati, un numero piuttosto considerevole per l'epoca).\nLa sua breve vita fu causata dalla sua proibizione, per un articolo di Strachov, \"Una questione fatale\", pubblicato nell'aprile 1863, in cui il critico us\u00f2 toni pi\u00f9 moderati di quelli della stampa nazionalistica parlando dei rapporti russo-polacchi. Per i fratelli Dostoevskij la soppressione della loro rivista fu un durissimo colpo.\nArgomenti, articoli e opere pubblicate nella rivista.\nGli argomenti che interessarono la rivista \"Vremja\" sono i pi\u00f9 vari; di seguito vengono esposti alcuni di essi.\nNel primo fascicolo F\u00ebdor Dostoevskij pubblic\u00f2 \"Sogni pietroburghesi in versi e in prosa\", lungo feuilleton, e \"Introduzione alla serie d'articoli in merito alla letteratura russa\".\nNel terzo numero il primo argomento trattato \u00e8 racchiuso nel \"Manifesto sulla liberazione dei servi della gleba\" dello zar Alessandro II. \u00c8 poi presente la terza parte di \"Umiliati e offesi\", da quasi tutti i critici letterari ritenuta l'opera principale pubblicata nella rivista. In questo numero F\u00ebdor Dostoevskij scrisse anche due articoli, uno dei quali, \"Modelli di buonafede\", concerne una donna che aveva sollevato uno scandalo leggendo pubblicamente le \"Notti egiziane\", opera di Pu\u0161kin dagli argomenti piuttosto arditi.\nAltri argomenti trattati nella rivista sono la letteratura (oltre al summenzionato articolo in merito a questo argomento, nei fascicoli successivi F\u00ebdor Dostoevskij pubblic\u00f2 la \"Serie di articoli sulla letteratura russa\", articoli non poco importanti).\nIl numero dell'11 novembre 1862 e quelli di febbraio e di marzo comprendono rispettivamente anche il racconto - di una cinquantina di pagine - dello scrittore russo \"Un maledetto imbroglio\" (Skvernyj anekdot), dal palese intento satirico, e l'articolo \"Osservazioni d'inverno su impressioni d'estate\", vertente sul suo viaggio in Europa.\nNel 1862 venne pubblicato su \"Vremja\" il libro di F\u00ebdor Dostoevskij \"Memorie dalla casa dei morti\" (\"Zaposki iz m\u00ebrtvogo doma\"), scritto nel 1860, uno dei pi\u00f9 apprezzati fra quelli dell'autore.\nNell'articolo di Strachov, \"Una questione fatale\", pubblicato nell'aprile 1863, il critico us\u00f2 toni pi\u00f9 moderati di quelli della stampa nazionalistica parlando dei rapporti russo-polacchi."}
{"id": "2057496", "revid": "19911037", "url": "https://it.wikipedia.org/wiki?curid=2057496", "title": "Aerdoniae", "text": ""}
{"id": "2057497", "revid": "767487", "url": "https://it.wikipedia.org/wiki?curid=2057497", "title": "Stefano Guidoni", "text": "Carriera.\nGiocatore.\nConta 2 presenze in Serie A con il e tante stagioni in Serie B (categoria nella quale ha totalizzato 283 presenze e 70 reti) sempre con Perugia e poi con Cosenza, con la quale ha giocato per tre stagioni guidato prima da Gianni De Biasi e da Bortolo Mutti mentre nell'ultima stagione in maglia rossoblu viene allenato da Emiliano Mondonico.\nHa giocato, sempre fra i cadetti, anche con , Hellas Verona, , , e .\nAllenatore.\nDal 2007 al 2013 ha allenato nel settore giovanile della Juventus, precisamente i giovanissimi sperimentali.\nNel 2008 \u00e8 stato assegnato agli Allievi Nazionali della Juventus ed \u00e8 stato confermato anche per la stagione 2009-2010.\nNel 2011 supera il corso Master per allenatori di Prima categoria Uefa Pro.\nIl 26 luglio 2013 assume la guida del Derthona, formazione militante in Serie D, da cui viene esonerato il 26 agosto a campionato ancora da cominciare.\nNel settembre 2014 ricopre il ruolo di responsabile dell'area tecnica del Pino Calcio e l'anno successivo \u00e8 l'allenatore della squadra giovanissimi.\nDall'agosto 2014 ricopre anche il ruolo di Team Manager della squadra di basket CUS Torino Basket.\nOpinionista televisivo.\nDal 2012 collabora saltuariamente con la rete televisiva Sportitalia come opinionista."}
{"id": "2057504", "revid": "6923", "url": "https://it.wikipedia.org/wiki?curid=2057504", "title": "Doggy 50", "text": ""}
{"id": "2057505", "revid": "6923", "url": "https://it.wikipedia.org/wiki?curid=2057505", "title": "Harold Schechter", "text": "Professore di letteratura americana e cultura popolare al Queens College di New York, Schechter \u00e8 molto noto negli Stati Uniti per i suoi scritti di \"true crime\" sui serial killer. Ha scritto insieme a David Everitt \"A to Z Encyclopedia of Serial Killers\". \nSchechter \u00e8 anche autore di un ciclo di romanzi polizieschi nei quali indaga lo scrittore statunitense Edgar Allan Poe, ossia l'inventore del genere \"giallo\". \u00c8 il padre della celebre scrittrice di romanzi per ragazzi Lauren Oliver."}
{"id": "2057507", "revid": "146644", "url": "https://it.wikipedia.org/wiki?curid=2057507", "title": "Il mattino", "text": ""}
{"id": "2057512", "revid": "599013", "url": "https://it.wikipedia.org/wiki?curid=2057512", "title": "Gi\u014drgos Diamantopoulos", "text": "\u00c8 il figlio di K\u014dstas Diamantopoulos."}
{"id": "2057518", "revid": "486946", "url": "https://it.wikipedia.org/wiki?curid=2057518", "title": "Dinastia Isaurica", "text": ""}
{"id": "2057527", "revid": "767487", "url": "https://it.wikipedia.org/wiki?curid=2057527", "title": "Lifesblood", "text": "Lifesblood \u00e8 il secondo EP del gruppo musicale progressive metal/sludge metal statunitense Mastodon, pubblicato nel 2001 dalla Relapse Records.\nIl disco.\nL'album contiene diversi sample: all'inizio di \"Shadows that Move\" possiamo ascoltare un estratto del film Qualcuno vol\u00f2 sul nido del cuculo, in \"Hail to the Fire\" uno di \"The Dancin' Outlaw\" e in \"Battle at Sea\" delle registrazioni del Processo di Norimberga.\nData la limitata tiratura dell'EP, \u00e8 divenuto un pezzo raro e molto ricercato dai fan della band. Nel 2004 la Relapse ha deciso di ristamparlo per due volte: la prima ristampa di 1100 copie (100 chiare, 500 rosse e 500 nere), la seconda di 1000 (500 blu e 500 nere)."}
{"id": "2057528", "revid": "125229974", "url": "https://it.wikipedia.org/wiki?curid=2057528", "title": "Guy Goodes", "text": ""}
{"id": "2057531", "revid": "125182369", "url": "https://it.wikipedia.org/wiki?curid=2057531", "title": "Pietro Grossi", "text": "Pioniere italiano della musica elettronica e della computer music, \u00e8 stato il fondatore dello Studio di Fonologia di Firenze. Ha precorso i tempi, anticipando le teorie e le tecnologie utilizzate per creare e diffondere la musica.\nBiografia.\nDopo il diploma in violoncello al Conservatorio di Bologna nel 1936 vince il concorso per il posto di primo violoncello nell'orchestra del Maggio Musicale Fiorentino dove rimarr\u00e0 fino al 1966. Nel 1941 si diploma in composizione e scrive le prime composizioni per orchestra e musica da camera.\nNel 1956 vince il concorso per la cattedra di violoncello presso il conservatorio di Musica di Firenze, cattedra che ricopre per quarant'anni.\nMa \u00e8 nel decennio tra il 1960 e 1970 che Grossi aderisce in modo incondizionato alla produzione del suono artificiale. \nNel 1961 promuove a Firenze l'Associazione Vita Musicale Contemporanea. L'associazione, da lui diretta, d\u00e0 vita a cicli di concerti che si svolgono ogni anno fino al 1967. L'anno successivo avvengono i suoi primi contatti con i calcolatori. Sempre nel 1962 esegue un concerto nel Cortile di Palazzo Ducale (Venezia) un concerto di Leonardo Leo diretto da Claudio Abbado per il Teatro La Fenice.\nNel 1963 fonda con mezzi propri lo studio di Fonologia Musicale di Firenze \"S 2F M\" uno dei primi al mondo, e nel 1965 ottiene l'istituzione della prima cattedra in Italia di musica elettronica presso il Conservatorio di Firenze (nel 1984 otterr\u00e0 quella di informatica musicale). Compie la prima esperienza di computer music nel 1967 facendo suonare alla perfezione il \"Quinto Capriccio\" di Paganini ad un gigantesco computer a schede perforate presso la Olivetti General Electric a Pregnana Milanese e promuove l'istituzione della Divisione di Informatica Musicale al Centro Nazionale Universitario di Calcolo Elettronico (CNUCE), istituto pisano del CNR.\nNel 1968 organizza per il XXXI Maggio Musicale fiorentino il primo Convegno Internazionale dei Centri Sperimentali di Musica Elettronica.\nNel 1970 compie la prima esperienza di telematica musicale, forse il primo audio streaming della storia tra Rimini e Pisa e presenta programmi di computer music al Festival di Musica Contemporanea di Venezia.\nNel 1975 viene terminata la costruzione del TAU2, sistema di sintesi del suono creato per lui a Pisa presso l'istituto di Elaborazione dell'Informazione del C.N.R. con il TAU2 Grossi costituisce presso il CNUCE un ricco archivio musicale.\nNel 1980 comincia ad utilizzare il sistema di sintesi del suono IRMUS, realizzato per lui presso l'Istituto di Ricerca sulle Onde Elettromagnetiche del CNR di Firenze\nA partire dagli anni ottanta collaborano con lui una serie di compositori dell'area fiorentina tra cui, prima Albert Mayr e poi Lelio Camilleri e Francesco Giomi.\nNel 1984 promuove presso il conservatorio di Firenze il primo corso di Informatica Musicale.\nDal 1986 allarga la sua sperimentazione all'immagine in particolare alla computer grafica scrivendo programmi dotati di autodecisionalit\u00e0, ed elabora il concetto di Homeart \u201carte creata da e per se stessi, estemporanea effimera, oltre la sfera del giudizio altrui\u201d.\nDal 1996 l'affermazione di Internet rappresenta la definitiva occasione di vedere realizzare molte delle cose che aveva anticipato, come la caduta dell'idea di un personale e unico possesso della creativit\u00e0.\nCollabora con Sergio Maltagliati, compositore e programmatore attivo nel campo dell'arte digitale e computer music nel 1997 alla ideazione e realizzazione del lavoro multimediale collettivo on line \"netOper@\", un'opera esposta a una continua trasformazione grazie ai contributi che, via Internet ha ricevuto dai pi\u00f9 di trenta (net) artisti coinvolti. \nCon \"netOper@\", Grossi concretizza le sue ricerche, da sempre accompagnate dall'idea che l'opera \u00e8 per lui il frutto di collaborazione, \u00e8 comunitaria. L'opera nasce dalla collaborazione e dalla cooperazione.\nLa prima performance \u00e8 avvenuta nella sua casa studio di Firenze, lo stesso luogo dove nel 1963 aveva realizzato lo studio S 2F M. Rimarr\u00e0 invece incompiuta \"NeXtOper@\", progetto di integrare nuovi mass media, come il telefono cellulare e il GPS.\nIl pensiero.\nVirtuoso del violoncello prima e pioniere della musica elettronica dopo, Pietro Grossi ha avuto intuizioni che hanno anticipato i tempi non solo in campo musicale ma anche estetico e sociologico, contribuendo alla diffusione della tecnologia che oggi \u00e8 alla portata di tutti nella creazione, fruizione della musica e dell'arte in generale, senza dimenticare la creativit\u00e0 che ogni persona pu\u00f2 esprimere. Come l'idea di poter lavorare a distanza su un archivio di musica accessibile a chiunque via telefono, un futuro teorizzato che si \u00e8 puntualmente avverato con la diffusione di internet, del midi e mp3. Oppure il suo atteggiamento non conservativo, tanto da considerare i suoi prodotti materiale da condividere, e aprire a ulteriori manipolazioni come negli odierni progetti open source.\nLavori.\n\"Homebook\".\nMuseo Pecci di Prato (21 settembre 1991, prima presentazione pubblica). Questa prima edizione \u00e8 stampata in 100 esemplari, ciascuno diverso dall'altro; ecco quanto scritto dall'autore in una nota: \"Per la prima volta in assoluto viene presentata una pubblicazione reinventata graficamente al computer, da me istruito in ogni sua copia. Una sezione di questi unicum, che tratta di homeart, varia anche di contenuto. Per il programma del 21 settembre 1991 ho realizzato al 'personal', in fase di prova-stampa, cento copie della pubblicazione, cento unicum...\". \nSi tratta in effetti, di un'editoria personalizzata domestica, realizzata con fogli non staccati di carta traforata per stampante, legati doppi con barrette di plastica e coperta di acetato trasparente. Libri unici, prodotti elettronicamente (con stampanti ad aghi) secondo i medesimi principi della \"HomeArt\" e chiamati \"Homebooks\", con programmi creati da Grossi, che assicurano l'unicit\u00e0 grafica di ciascuna opera. Il suo ultimo \"Homebooks\" \u00e8 dedicato al futurismo con il titolo: \"11 Marzo 1913 L'Arte dei Rumori, Luigi Russolo\".\nSergio Maltagliati porter\u00e0 avanti questo progetto realizzando nel 2012 un software \"autom@tedVisuaL1.0\", che partendo dai programmi originali di HomeArt di Grossi genera 45 unicum grafici.\nCommemorazioni.\nNel 2008 la rock band Casa ha dedicato il suo secondo album dal titolo \"Remake\" alla memoria di Pietro Grossi. La copertina e la veste grafica dell'album consistono in un'opera di Homeart concessa al gruppo dall'Associazione Pietro Grossi."}
{"id": "2057535", "revid": "29478", "url": "https://it.wikipedia.org/wiki?curid=2057535", "title": "Tyndaris", "text": ""}
{"id": "2057539", "revid": "1031941", "url": "https://it.wikipedia.org/wiki?curid=2057539", "title": "Dinastia isaurica", "text": ""}
{"id": "2057543", "revid": "162719", "url": "https://it.wikipedia.org/wiki?curid=2057543", "title": "Classe PR-72P (corvetta)", "text": ""}
{"id": "2057546", "revid": "599013", "url": "https://it.wikipedia.org/wiki?curid=2057546", "title": "Gustavo Vassallo", "text": "Carriera.\nHa giocato in Serie B con il in una sola partita e conta anche una presenza in Coppa Italia contro il . \u00c8 stato il primo e unico calciatore peruviano della storia della societ\u00e0 rosanero.\nHa collezionato 5 presenze in Nazionale, segnando 3 gol."}
{"id": "2057549", "revid": "86343", "url": "https://it.wikipedia.org/wiki?curid=2057549", "title": "Agusan del Norte", "text": ""}
{"id": "2057551", "revid": "149727", "url": "https://it.wikipedia.org/wiki?curid=2057551", "title": "Papenburgo", "text": ""}
{"id": "2057552", "revid": "3831", "url": "https://it.wikipedia.org/wiki?curid=2057552", "title": "Portale gotico chiaramontano", "text": ""}
{"id": "2057554", "revid": "767487", "url": "https://it.wikipedia.org/wiki?curid=2057554", "title": "Jeff Nordgaard", "text": "\u00c8 il marito di Alexis Proffitt."}
{"id": "2057555", "revid": "110157", "url": "https://it.wikipedia.org/wiki?curid=2057555", "title": "Circondario di Northeim", "text": "Il circondario di Northeim (targa NOM) \u00e8 un circondario (\"Landkreis\") della Bassa Sassonia, in Germania.\nComprende 7 citt\u00e0, 5 comuni e 1 territorio extracomunale.\nCapoluogo e centro maggiore \u00e8 Northeim.\nSuddivisione amministrativa.\nIl circondario di Northeim comprende 7 citt\u00e0, 2 comuni mercato e 3 comuni semplici, non associati in alcuna comunit\u00e0 amministrativa."}
{"id": "2057560", "revid": "767487", "url": "https://it.wikipedia.org/wiki?curid=2057560", "title": "Hugo Leal", "text": "Carriera.\nClub.\nNato nella periferia di Lisbona, Leal ha iniziato la carriera nelle giovanili del Benfica e, non ancora diciassettenne, ha esordito nel campionato di calcio portoghese, contro l'Espinho, il 20 aprile 1997, nella vittoria del Benfica per due a zero. Nel 1998-1999, \u00e8 avvenuta la sua esplosione, con ventisette gare giocate e tre reti messe a segno. Ha giocato anche nel club satellite del Benfica, l'Alverca, all'epoca nella massima divisione del campionato portoghese.\nNell'estate 1999, si \u00e8 trasferito agli spagnoli dell'Atl\u00e9tico Madrid. Nella prima stagione, il club \u00e8 retrocesso in Segunda Divisi\u00f3n e, nel giorno della sua unica rete in campionato contro il Siviglia, \u00e8 stato anche espulso. Leal \u00e8 rimasto anche nella stagione successiva, ma non \u00e8 riuscito ad aiutare i \"Colchoneros\" a raggiungere la promozione, nonostante abbia giocato trentasei partite e siglato quattro reti.\nSi \u00e8 quindi trasferito al Paris Saint-Germain nel 2001, contribuendo a raggiungere la finale di Coppa di Francia per due anni consecutivi. Comunque, il suo utilizzo \u00e8 calato col passare del tempo, costringendo a tornare in Portogallo tre stagioni dopo, quando ha firmato per il Porto. Dopo sei mesi a Oporto, \u00e8 stato prestato all'Acad\u00e9mica de Coimbra.\nNel 2005, \u00e8 passato allo Sporting Braga, ma ha lasciato la squadra a gennaio 2007, rescindendo consensualmente il contratto dopo sole diciassette partite disputate in quasi due campionati. \u00c8 tornato nella citt\u00e0 di Lisbona, stavolta al Belenenses, ma anche qui non ha trovato continuit\u00e0 a causa degli infortuni.\nNell'ottobre 2008, \u00e8 passato ai neopromossi del Trofense.\nNazionale.\nLeal \u00e8 stato impiegato una sola volta con la maglia del , quando la squadra ha pareggiato per zero a zero un'amichevole a Parigi contro i , il 19 febbraio 1999."}
{"id": "2057562", "revid": "124264855", "url": "https://it.wikipedia.org/wiki?curid=2057562", "title": "Margutte", "text": "Margutte \u00e8 un personaggio creato da Luigi Pulci per il suo poema \"Morgante\" (1478). \n\u00c8 un semigigante astuto e maligno dalle membra \"strane, orride e brutte\" che, presentatosi al gigante Morgante vantandosi di tutte le sue bravure, viene da costui assunto come scudiero.\nPersonaggio tra i pi\u00f9 plebei del poema riscuote, come scrive Giuseppe Petronio\", \"la simpatia che fu poi di tanto romanzo europeo, per il furfante di spirito, per le avventure di strada, per la beffa crudele ma intelligente\"\".\nCompagno di merende di Morgante, morir\u00e0 a causa del gran ridere fatto per aver visto una bertuccia impossessarsi dei suoi stivali e giocare a toglierseli e rimetterseli."}
{"id": "2057563", "revid": "1984002", "url": "https://it.wikipedia.org/wiki?curid=2057563", "title": "Contrada di Borgo San Luca", "text": "La Contrada Borgo San Luca \u00e8 una delle otto contrade del Palio di Ferrara.\nI colori ufficiali della Contrada sono il rosso e il verde, l'impresa \u00e8 del Paraduro (o dello steccato).\nNel 2019 la contrada rosso-verde ha vinto la gara dei cavalli.\nStoria.\nL'insediamento della Contrada nel territorio, fu posto a difesa della citt\u00e0 contro i pericoli che venivano (soprattutto) dal Veneto: nella guerra contro Venezia, durante la famosa e decisiva battaglia detta \u201c\"della Polesella\"\u201d (1512), l'attacco fu sferrato proprio da questa postazione, i cui uomini distrussero la flotta veneziana.\nL'impresa del \u201c\"Paraduro\"\u201d, detta anche \u201c\"dello steccato\"\u201d o della \u201c\"calza\"\u201d \u2013 stemma personale di Leonello d'Este e del suo successore Borso \u2013 \u00e8 legata ai lavori di bonifica avviati nel Polesine di Ferrara. Lo \"steccato\" raffigurato, rappresenta una delle chiuse che venivano utilizzate per regolare l'afflusso delle acque, e, la zucca avvolta nella \"calza\" legata a fior d'acqua allo steccato, veniva utilizzata come idrometro per indicare ai guardiani il livello delle acque.\nIl motto del Borgo (che sormonta il \"Paraduro\"), \u00e8 identificato nella dicitura F.I.D.O, ovvero Fides Iustitia Domino Opulentissimo (fedelt\u00e0, giustizia, dominio e ricchezza), a testimonianza della fede dei signori della citt\u00e0 nel lavoro dell\u2019uomo e nella clemenza divina. Esso \u00e8 raffigurato sullo sfondo dei colori rosso \"et\" verde nelle insegne di questo illustre borgo; questi sono i colori ufficiali della Contrada.\nTerritorio.\nEssendo un borgo, il territorio della Contrada si estende al di fuori delle mura cittadine inglobando le aree poste a sud-ovest della citt\u00e0.\nI confini sono delimitati da:\n- il canale di Marrara, costeggiando il Po di Volano fino alla ferrovia per Bologna;\n- via Bologna (entrambi i lati dal ponte di Porta Reno) fino a Montalbano, compresi gli agglomerati urbani di Chiesuol del Fosso, San Martino, Marrara e territori limitrofi (escluso l'abitato di San Bartolomeo in Bosco).\nIl territorio del Borgo inizi\u00f2 a formarsi da uno dei primi nuclei di insediamento attestato sul ramo del Po che attraversava la Ferrara antica, all'epoca della costruzione dell'omonima chiesa (circa IX secolo). Nella chiesa di San Luca si venera ancora un crocefisso ligneo risalente all'et\u00e0 longobarda che, secondo la leggenda, arriv\u00f2 in citt\u00e0 nel 1182 galleggiando sulle acque del fiume Po, e venne raccolto dagli abitanti del medesimo Borgo.\nNei primi decenni del Novecento il quartiere ospitava un capolinea e la sede della rete tranviaria urbana."}
{"id": "2057567", "revid": "204012", "url": "https://it.wikipedia.org/wiki?curid=2057567", "title": "Zyvoxid", "text": ""}
{"id": "2057571", "revid": "123116471", "url": "https://it.wikipedia.org/wiki?curid=2057571", "title": "Laica", "text": "La Laica S.p.A. \u00e8 un'azienda italiana specializzata nella produzione di gianduiotti, torroni, uova di pasqua fondata ad Arona nel 1946 .\nStoria.\nLa storia dell'azienda inizia nel 1946, quando Lino Saini decide di aprire ad Arona uno stabilimento specializzato nella produzione di cioccolato. All'inizio chiamata Sant'Alberto (in onore del nonno), nel 1948 prender\u00e0 il nome di Laica (Lavorazione Italiana Cioccolato e Affini)."}
{"id": "2057574", "revid": "149727", "url": "https://it.wikipedia.org/wiki?curid=2057574", "title": "Landkreis Northeim", "text": ""}
{"id": "2057578", "revid": "19911976", "url": "https://it.wikipedia.org/wiki?curid=2057578", "title": "Radiofrequenze", "text": ""}
{"id": "2057581", "revid": "767487", "url": "https://it.wikipedia.org/wiki?curid=2057581", "title": "Terry Ollis", "text": "\u00c8 famoso per la sua collaborazione con la space rock band Hawkwind, avvenuta fino al 1971."}
{"id": "2057582", "revid": "767487", "url": "https://it.wikipedia.org/wiki?curid=2057582", "title": "St Peter's College (Auckland)", "text": "La St Peter's College, Auckland \u00e8 una scuola secondaria cattolica per soli ragazzi situata a Auckland, Nuova Zelanda. L'insegnamento va dai 7 ai 13 anni. \u00c8 una delle pi\u00f9 grandi scuole cattoliche della Nuova Zelanda."}
{"id": "2057588", "revid": "123362929", "url": "https://it.wikipedia.org/wiki?curid=2057588", "title": "Remission (Mastodon)", "text": "Remission \u00e8 il primo album in studio del gruppo musicale progressive metal/sludge metal statunitense Mastodon, pubblicato nel 2002 dalla Relapse Records.\nIl disco.\nMolte delle canzoni sono state scritte molto tempo prima la pubblicazione dell'album: \"Worhorse\" fu suonata per la prima volta a Memphis nel 2001, \"Trampled Under Hoof\", \"Where Strides the Behemoth\", \"Crusher Destroyer\" e \"Mother Puncher\" sono state tutte suonate ad uno show in radio il 7 agosto 2001 e \"Trainwreck\" risale al periodo in cui Eric Saner era ancora il cantante della band.\nLa canzone \"Crusher Destroyer\" ha fatto parte della colonna sonora di \"Tony Hawk's Underground\", inoltre all'inizio del brano si trova anche un estratto di Jurassic Park: il ruggito di un Tyrannosaurus rex e Lex che urla il nome di suo fratello Timmy quando i due vengono attaccati mentre si trovano all'interno della macchina.\nTema e copertina.\nIl cantante e bassista Troy Sanders ha dichiarato che l'album ha sullo sfondo il fuoco come filo conduttore, ma che comunque non si tratta di un concept album.\nLa copertina \u00e8 stata disegnata da Paul Romano che si \u00e8 ispirato ad un sogno del batterista Brann Dailor in cui compariva la sorella del batterista, scomparsa all'et\u00e0 di 15 anni, mentre raffigurava un cavallo infuocato e un susseguente olocausto nucleare. Dailor raccont\u00f2 questo sogno a Romano dopo un concerto a Philadelphia e l'artista fu cos\u00ec toccato da usarlo come ispirazione per il proprio lavoro.\nRistampe.\nLa prima ristampa \u00e8 stata pubblicata il 21 ottobre 2003, nello stesso giorno della diffusione del video di \"March of the Fire Ants\". Il video ha ricevuto diversi passaggi su Uranium e Headbangers Ball.\nLa versione deluxe dell'album contiene un DVD bonus contenente una registrazione professionale del set di nove canzoni suonate al The Masquerade di Atlanta, Georgia, il 1\u00ba dicembre 2002, insieme ad altro materiale inedito.\nInoltre nel CD audio \u00e8 inclusa anche la cover dei Thin Lizzy \"Emerald\"."}
{"id": "2057589", "revid": "849818", "url": "https://it.wikipedia.org/wiki?curid=2057589", "title": "Attacco con testo in chiaro scelto", "text": "Un attacco con testo in chiaro scelto \u00e8 un tipo di attacco crittanalitico che presume che l'attaccante abbia la capacit\u00e0 di scegliere del testo in chiaro arbitrario da fare cifrare ed ottenere il corrispondente testo cifrato. L'obiettivo dell'attacco \u00e8 quello di ottenere quante pi\u00f9 informazioni possibili in modo da ridurre la sicurezza dello schema di cifratura. Nel peggiore dei casi, un attacco con testo in chiaro scelto pu\u00f2 arrivare a rivelare la chiave segreta dello schema.\nQuesto tipo di attacco appare, ad una prima analisi, alquanto irrealistico: sembra improbabile che un attaccante possa persuadere un crittografo a cifrare grossi quantitativi di testi in chiaro scelti da lui stesso. La moderna crittografia, per\u00f2, \u00e8 implementata su software o hardware ed \u00e8 utilizzata per una svariata serie di applicazioni: in molti casi, quindi, un attacco con testo in chiaro scelto \u00e8 spesso facilmente conducibile. Un attacco di questo genere diventa estremamente importante nel contesto della crittografia a chiave pubblica, dove la chiave di cifratura \u00e8 pubblica e l'attaccante pu\u00f2 cifrare qualsiasi testo in chiaro egli voglia.\nQualsiasi cifrario che pu\u00f2 prevenire un attacco con testo in chiaro scelto \u00e8 anche sicuro contro un attacco con testo in chiaro noto e con solo testo cifrato: si parla, in questo caso, di un approccio conservativo alla sicurezza.\nSi possono distinguere due tipologie di attacco con testo in chiaro scelto:\nGli algoritmi di cifratura a chiave pubblica sono vulnerabili a semplici attacchi del tipo \"a dizionario\", dove l'attaccante costruisce una tabella di probabili messaggi e dei loro corrispondenti testi cifrati: per trovare la decifratura di alcuni testi cifrati osservati, l'attaccante deve semplicemente cercare il testo cifrato all'interno della tabella. Come risultato di ci\u00f2, le definizioni per la sicurezza di una chiave pubblica esposta ad un attacco con testo in chiaro scelto richiedono una cifratura probabilistica, vale a dire che la cifratura dello stesso testo seguita pi\u00f9 volte con la stessa chiave dia come risultato un testo cifrato sempre differente. Gli algoritmi di cifratura a chiave privata, dove la stessa chiave viene utilizzata sia per cifrare che per decifrare un testo, possono anch'essi risultare vulnerabili ad altre forme di attacchi con testo in chiaro scelto: si veda, ad esempio, la crittanalisi differenziale dei cifrari a blocchi\nUna tecnica denominata gardening (\"giardinaggio\"), fu utilizzata dai crittanalisti britannici di Bletchley Park durante la Seconda guerra mondiale per decifrare i messaggi cifrati dai Nazisti con la macchina cifrante Enigma. Un esempio di \"gardening\" era quello di riminare una determinata area appena bonificata dai Nazisti per costringerli a spedire un messaggio per la ribonifica contenente quindi il termine \"minen\" (tedesco per \"mine\") ed il nome della localit\u00e0 su cui intervenire."}
{"id": "2057591", "revid": "767487", "url": "https://it.wikipedia.org/wiki?curid=2057591", "title": "Paul Rudolph (musicista)", "text": "\u00c8 famoso per la sua collaborazione con i Pink Fairies, con Brian Eno e con la space rock band Hawkwind. Nella sua carriera ha ricoperto il ruolo sia di chitarrista che di bassista."}
{"id": "2057593", "revid": "36426", "url": "https://it.wikipedia.org/wiki?curid=2057593", "title": "World Book Encyclopedia", "text": "La World Book Encyclopedia \u00e8 un'enciclopedia universale in lingua inglese in 22 volumi, edita negli Stati Uniti dalla \"World Book Inc.\", con sede a Chicago, Illinois. Essa \u00e8 rivolta a tutti, ma in particolare alle famiglie e agli studenti delle scuole medie superiori (\"High school\"). Secondo il suo editore \u00e8 l'enciclopedia su carta pi\u00f9 venduta al mondo. \u00c8 comunque certamente la pi\u00f9 venduta negli Stati Uniti (pressoch\u00e9 tutte le scuole e moltissime famiglie ne hanno una copia).\nStoria.\nLa prima edizione risale al 1917 e contava otto volumi. Si ebbero poi nuove edizioni per ogni anno successivo, con le sole eccezioni del 1920, 1924 e 1932. Nel 1930 l'enciclopedia era composta da 13 volumi e nel 1960 da 20 volumi.\nCol passare degli anni, l'enciclopedia si \u00e8 caratterizzata molto spesso per il suo design. A differenza di molte altre enciclopedie la World Book \u00e8 pubblicata in volumi non uniformi dal punto di vista della lunghezza, poich\u00e9 ognuno di essi ricopre una lettera dell'alfabeto. Fanno eccezione la C e la S che per la loro lunghezza sono divise in due volumi e le lettere J,K e N,O e Q,R e U,V e W,X,Y,Z, che vengono associate in 5 volumi cos\u00ec come sono ora elencate. I volumi dell'enciclopedia sono quindi 21 a cui si aggiunge un ulteriore volume di indice e strumenti di ricerca e approfondimento.\nL'edizione del 2008 conta 22 volumi per complessive 14.300 pagine. Vi sono circa 27.500 fotografie o illustrazioni, per la maggior parte a colori; oltre 3.800 redattori hanno contribuito a scrivere gli articoli. Nel primo volume (voci inizianti per A) \u00e8 riportato l'elenco completo degli autori e consulenti principali, con un profilo sintetico e gli argomenti da loro trattati. Al termine della maggior parte delle voci \u00e8 indicato il nome dell'autore.\nA differenza di altre enciclopedie inoltre, la World Book Encyclopedia non pubblica aggiornamenti dell'enciclopedia, ma edita ogni anno una nuova edizione completa dell'enciclopedia aggiornata. Tale scelta, spiega l'editore, consente di avere ogni anno un'enciclopedia al passo con i tempi. Per venire incontro al comune utente che vuole tenere la sua opera aggiornata, non volendo per\u00f2 acquistare ogni anno una nuova edizione dell'enciclopedia, l'editore inizi\u00f2 a pubblicare ogni anno i celebri \"Year Book\", la cui pubblicazione continua tutt'oggi. Il problema dell'aggiornamento dell'opera si \u00e8 ulteriormente risolto quando, a cominciare dalla fine degli anni '90, l'enciclopedia inizi\u00f2 a essere disponibile su CD-ROM e su Internet (quest'ultimo attraverso un abbonamento).\nNegli anni sessanta e settanta l'enciclopedia era distribuita in Italia dalla \"Field Educational Italia S.p.A.\", con sede ad Aprilia.\nEdizioni speciali.\nNel 1961 venne pubblicata un'edizione in caratteri Braille per i non vedenti, in 145 volumi per complessive circa 40.000 pagine. La maggior parte delle enciclopedie stampate in questa forma vennero donate a varie istituzioni per non vedenti in tutto il mondo.\nNel 1969 fu pubblicata un'edizione rivolta agli utenti del Regno Unito, con 22 volumi di cui due dedicati esclusivamente alle isole britanniche.\nNel 1990 fu introdotta una versione in CD-ROM per sistemi operativi Mac OS e Windows, ma non ebbe lo stesso successo dell'altra enciclopedia statunitense con supporti elettronici disponibile in quegli anni, la \"Academic American Encyclopedia\".\nNel 1992 venne pubblicata una versione riservata agli utenti di lingua inglese non residenti negli Stati Uniti.\nDal 1998, oltre alla versione su carta e a quella in CD-ROM, la World Book Encyclopedia \u00e8 presente su Internet con una versione online chiamata \"World Book Online Reference Center\""}
{"id": "2057600", "revid": "767487", "url": "https://it.wikipedia.org/wiki?curid=2057600", "title": "Adrian Shaw", "text": ""}
{"id": "2057605", "revid": "1745361", "url": "https://it.wikipedia.org/wiki?curid=2057605", "title": "Jean-Baptiste Regnault", "text": "Biografia.\nDopo essere stato un mozzo per cinque anni, tornato a Parigi divenne allievo di Jean Bardin, che lo accompagn\u00f2 in Italia con Nicolas-Bernard L\u00e9pici\u00e9 e Joseph-Marie Vien. Il suo \"Alessandro e Diogene\" gli valse il Prix de Rome nel 1776 cos\u00ec che ottenne la possibilit\u00e0 di studiare a Roma insieme con Jacques-Louis David e Pierre Peyron. Dopo il ritorno a Parigi, divenne membro dell'Acad\u00e9mie des Beaux-Arts nel 1782.\nNumerose le sue tele con soggetti tratti dalla storia antica; si appassion\u00f2 poi alla Rivoluzione francese e dipinse per il Salon del 1795 \"La Libert\u00e9 ou la Mort\": al centro, il Genio della Francia, con le ali tricolori, sorvola il globo terrestre a indicare l'universalit\u00e0 delle idee portate dalla Rivoluzione, e a sinistra la Morte; a destra, la Repubblica con i simboli della libert\u00e0, dell'eguaglianza e della fratellanza.\nCon l'Impero, Jean-Baptiste Regnault, che si firmava \u00abRenaud de Rome\u00bb, esegu\u00ec grandi complessi pittorici di tipica freddezza neoclassica.\nRegnault ebbe numerosi allievi: Merry-Joseph Blondel, F\u00e9lix Boisselier, Fran\u00e7ois Bouchot, Th\u00e9odore Caruelle d'Aligny, Rosalie Caron, Auguste Couder, Godefroy Engelmann, Pierre-Narcisse Gu\u00e9rin, Thomas Henry, Louis Hersent, Charles Paul Landon, Hippolyte Lecomte, Robert Lef\u00e8vre, Henriette Lorimier, \u00c9douard Pingret, Jacques R\u00e9attu, Jean-Hilaire Belloc.\nJean-Baptiste Regnault \u00e8 sepolto nel cimitero di P\u00e8re-Lachaise a Parigi."}
{"id": "2057606", "revid": "767487", "url": "https://it.wikipedia.org/wiki?curid=2057606", "title": "Harvey Bainbridge", "text": "\u00c8 famoso per la sua collaborazione con la space rock band Hawkwind, avvenuta dal 1978 al 1991, prima come bassista, poi come tastierista. Ha anche realizzato album come solista."}
{"id": "2057607", "revid": "1318658", "url": "https://it.wikipedia.org/wiki?curid=2057607", "title": "Larry David", "text": "In tutta la sua carriera \u00e8 stato candidato a 27 Emmy Awards e 3 Golden Globes, vincendo nel 2010 il \"Laurel Award for TV Writing Achievement\". E' stato votato come la 23a pi\u00f9 grande star della commedia di tutti i tempi in un sondaggio britannico del 2004 per selezionare il \"Comico dei Comici\". \nDavid \u00e8 particolarmente noto per essere stato il co-creatore della sit-com \"Seinfeld\", nonch\u00e9 sceneggiatore e produttore di molti episodi della stessa, e per essere il creatore e protagonista della serie \"Curb Your Enthusiasm\". \u00c8 stato sposato dal 1993 al 2007 con la produttrice Laurie Lennard con la quale ha avuto due figlie: Cazzie (1994) e Romy (1996).\nDi origine ebraica, \u00e8 laureato in storia alla University of Maryland."}
{"id": "2057608", "revid": "767487", "url": "https://it.wikipedia.org/wiki?curid=2057608", "title": "Alan Davey", "text": "\u00c8 famoso per la sua collaborazione con la space rock band Hawkwind, avvenuta in due periodi."}
{"id": "2057610", "revid": "110157", "url": "https://it.wikipedia.org/wiki?curid=2057610", "title": "Circondario di Oldenburg", "text": "Il circondario di Oldenburg (targa OL) \u00e8 un circondario (\"Landkreis\") della Bassa Sassonia, in Germania.\nComprende 1 citt\u00e0 e 14 comuni.\nIl capoluogo \u00e8 Wildeshausen, il centro maggiore Ganderkesee.\nSuddivisione amministrativa.\nIl circondario di Oldenburg si compone di 1 citt\u00e0, 6 comuni e 1 comunit\u00e0 amministrativa, che comprende 1 comune mercato e 7 comuni."}
{"id": "2057613", "revid": "767487", "url": "https://it.wikipedia.org/wiki?curid=2057613", "title": "Steve Swindells", "text": "\u00c8 famoso per la sua collaborazione con la space rock band Hawkwind."}
{"id": "2057614", "revid": "149727", "url": "https://it.wikipedia.org/wiki?curid=2057614", "title": "Landkreis Oldenburg", "text": ""}
{"id": "2057616", "revid": "1494169", "url": "https://it.wikipedia.org/wiki?curid=2057616", "title": "Hatten", "text": ""}
{"id": "2057618", "revid": "28592", "url": "https://it.wikipedia.org/wiki?curid=2057618", "title": "Caterina Romanov", "text": ""}
{"id": "2057629", "revid": "104409023", "url": "https://it.wikipedia.org/wiki?curid=2057629", "title": "Contrada di Borgo San Giovanni", "text": "La Contrada di Borgo San Giovanni \u00e8 una delle otto contrade facenti parte del Palio di Ferrara.\nGonfalone.\nIl suo stemma raffigura la lince bendata, una volta emblema del marchese Niccol\u00f2 III d'Este; alla morte di quest'ultimo la lince venne bendata da Leonello d'Este in segno di lutto. I colori ufficiali della contrada sono il rosso e il blu.\nTerritorio.\nEssendo un borgo, i confini della contrada sono individuabili al di fuori delle mura cittadine e comprendono la zona nord-est di Ferrara espandendosi sino al limite della giurisdizione comunale. In particolare sono interessate le circoscrizioni Zona Nord, Zona Est e Zona Nord Est.\nLa sede della contrada \u00e8 in Via del Melo, 105 a Ferrara.\nAlbo d'Oro.\nAl 2017 \u00e8 la Contrada del Palio di Ferrara con il maggior numero di Palii vinti (44)."}
{"id": "2057634", "revid": "287204", "url": "https://it.wikipedia.org/wiki?curid=2057634", "title": "Exemplum", "text": "Il termine exemplum (plurale \"exempla\") indica un genere letterario diffuso nel medioevo. Nel caso tipico si tratta del racconto di una storia (dichiarata come vera) in cui il protagonista, grazie ad un determinato comportamento, ha raggiunto un certo risultato, corrispondente di solito alla salvezza dell'anima.\nSpesso il racconto del fatto scaturisce da una sentenza o da un momento della vita di un santo. Tali \"exempla\" venivano usati dai predicatori e, infatti, la ragione del successo e della diffusione di questi racconti \u00e8 collegata all'ascesa degli ordini mendicanti. Successivamente tali racconti paradigmatici sono stati messi per iscritto, a volte dall'autore stesso. Si sono costituite vere e proprie enciclopedie di \"exempla\" con rimandi e rinvii interni. Una di queste raccolte \u00e8 l\"Alphabetum predicationum\" (XIV secolo), che presenta una notevole quantit\u00e0 di \"exempla\" in lingua volgare, o anche il \"Disciplina Clericalis\" scritta dal clerico Petrus Alfonsi. Questi testi circolavano anche fra i laici.\nCaratteristiche.\nLe caratteristiche dell'exemplum sono: \nSulla base degli \"exempla\" si sono costituiti racconti completi. A met\u00e0 del XIV secolo si diffondono, infatti, racconti moralizzanti che hanno chiara matrice negli \"exempla\": in questi ultimi racconti, che rappresentano un'evoluzione del loro antecedente, si riscontra un'attenzione sempre pi\u00f9 grande per la narrazione fine a se stessa, cos\u00ec come viene meno l'usanza di citare una fonte o un testimone attendibile, oppure un ampliamento delle fonti citate. \nGeneralmente si tratta di biografie che vengono spesso e volentieri raccolte in opere di respiro pi\u00f9 ampio, come ad esempio il \"De mulieribus claris\" di Boccaccio oppure il \"De viris illustribus\" di Petrarca.\nGli \"exempla\" vennero utilizzati spesso come mezzi di cristianizzazione o lotta contro l'eresia.\nLa loro origine, riguardo alla letteratura medievale, \u00e8 ancora incerta.\nUn racconto che si ispira all\"exemplum\" \u00e8 quello di padre Macario sul miracolo delle noci, narrato da Fra Galdino nel terzo capitolo de \"I promessi sposi\"."}
{"id": "2057639", "revid": "78149", "url": "https://it.wikipedia.org/wiki?curid=2057639", "title": "Contrada di San Giacomo", "text": ""}
{"id": "2057641", "revid": "2074539", "url": "https://it.wikipedia.org/wiki?curid=2057641", "title": "Tim Blake", "text": "\u00c8 famoso per la sua collaborazione al sintetizzatore con la progressive rock band Gong e con la space rock band Hawkwind, ma vanta anche vari album da solista."}
{"id": "2057645", "revid": "78149", "url": "https://it.wikipedia.org/wiki?curid=2057645", "title": "Contrada San Giorgio", "text": ""}
{"id": "2057647", "revid": "640389", "url": "https://it.wikipedia.org/wiki?curid=2057647", "title": "I Giochi olimpici giovanili estivi", "text": "I I Giochi olimpici giovanili estivi (in inglese: \"Games of the I Youth Olympiad\"; in cinese: \u7b2c\u4e00\u5c4a\u590f\u5b63\u9752\u5e74\u5965\u6797\u5339\u514b\u8fd0\u52a8\u4f1a, pinyin: \"D\u00ec Y\u012b Ji\u00e8 Xi\u00e0j\u00ec Q\u012bngni\u00e1n \u00c0ol\u00ednp\u01d0k\u00e8 Y\u00f9nd\u00f2nghu\u00ec\"; in tamil: 2010 \u0b95\u0bcb\u0b9f\u0bc8\u0b95\u0bcd\u0b95\u0bbe\u0bb2 \u0b87\u0bb3\u0bc8\u0baf\u0bcb\u0bb0\u0bcd \u0b92\u0bb2\u0bbf\u0bae\u0bcd\u0baa\u0bbf\u0b95\u0bcd \u0bb5\u0bbf\u0bb3\u0bc8\u0baf\u0bbe\u0b9f\u0bcd\u0b9f\u0bc1\u0b95\u0bcd\u0b95\u0bb3\u0bcd, traslitterazione: \"2010 K\u014d\u1e6daikk\u0101la I\u1e37aiy\u014dr Olimpik Vi\u1e37aiy\u0101\u1e6d\u1e6dukka\u1e37\"; in malese: \"Sukan Olimpik Belia Musim Panas 2010\") sono stati una manifestazione sportiva che si \u00e8 svolta a Singapore dal 14 al 26 agosto 2010. Si \u00e8 trattato della prima edizione dei Giochi olimpici giovanili.\nAssegnazione.\nCitt\u00e0 candidate.\nIl 19 novembre 2007 il CIO ha reso pubblica la lista breve delle citt\u00e0 candidate all'organizzazione dei GOG estivi 2010. Sono risultate idonee alla candidatura:\nVotazione finale.\nLa votazione si \u00e8 effettuata il 21 febbraio 2008.\nI Giochi.\nDiscipline.\nA questi primi Giochi olimpici giovanili estivi gli sport praticati sono 26, con un totale di 31 discipline disputate.\nPartecipanti.\nSono presenti 204 su 205 paesi (non \u00e8 presente la delegazione del ). Gli atleti provenienti da questo Comitato Olimpico Nazionale hanno comunque partecipato ai Giochi sotto la bandiera olimpica.\nRisultati.\nMedagliere.\nIl comitato organizzatore dei Giochi olimpici giovanili di Singapore (SYOGOC) non redige un medagliere ufficiale.\nLe informazioni della tabella sottostante sono basate sulle informazioni provenienti dal Comitato Olimpico Internazionale e sono ordinate sulla base del criterio usato per la redazione del medagliere dei Giochi olimpici, cio\u00e8 considerando in successione il numero di medaglie d'oro, d'argento e di bronzo. In caso di perfetta parit\u00e0 viene seguito l'ordine alfabetico.\nLe medaglie conseguite da squadre miste, cio\u00e8 composte da atleti provenienti da pi\u00f9 paesi, vengono conteggiate a parte, al contrario di quanto in realt\u00e0 proposto ed accettato dai singoli comitati olimpici nazionali di tutto il mondo, per i quali le medaglie vinte dagli atleti nelle prove a squadre miste sono comunque da considerarsi nel computo totale delle rispettive nazioni di appartenenza.\nIn totale sono previste 10 competizioni riservate a squadre miste."}
{"id": "2057648", "revid": "1613689", "url": "https://it.wikipedia.org/wiki?curid=2057648", "title": "Exempla", "text": ""}
{"id": "2057649", "revid": "767487", "url": "https://it.wikipedia.org/wiki?curid=2057649", "title": "25 Years On", "text": "25 Years On \u00e8 l'ottavo album in studio della space rock band Hawkwind, registrato nel 1978 e pubblicato nello stesso anno. In realt\u00e0 l'album esce per gli Hawklords, in quanto il gruppo \u00e8 costretto a cambiare nome per motivi legali. Il disco \u00e8 stato per\u00f2 stampato ed \u00e8 noto anche col nome \"Howklords\", anche se oggi \u00e8 pi\u00f9 noto col titolo originale.\nL'album segna l'ingresso in formazione di Harvey Bainbridge e Steve Swindells. Inoltre durante le registrazioni sia Simon King che Simon House lasciarono temporaneamente il gruppo. Il posto di King fu preso da Martin Griffin."}
{"id": "2057651", "revid": "19933", "url": "https://it.wikipedia.org/wiki?curid=2057651", "title": "Famiglia d'albergo", "text": ""}
{"id": "2057657", "revid": "1632387", "url": "https://it.wikipedia.org/wiki?curid=2057657", "title": "PXR5", "text": "PXR5 \u00e8 il nono album in studio della space rock band Hawkwind, registrato nel 1978 e pubblicato l'anno successivo.\nL'album contiene anche delle tracce originariamente registrate dal vivo (\"\"Uncle Sam's On Mars\", \"Robot\" e \"High Rise\"), mentre \"Infinity\" e \"Life Form\"\" sarebbero dovute essere parte di un album solista di Dave Brock."}
{"id": "2057661", "revid": "125874079", "url": "https://it.wikipedia.org/wiki?curid=2057661", "title": "A Whiter Shade of Pale", "text": "A Whiter Shade of Pale \u00e8 un brano musicale dei Procol Harum, pubblicato il 12 maggio 1967. \u00c8 stato scritto da Gary Brooker, Keith Reid e Matthew Fisher, prodotto da Denny Cordell e distribuito dalla Deram Records.\nLa canzone riscosse un notevole successo, restando in cima alle classifiche del Regno Unito per 6 settimane, dall'8 giugno 1967, in Italia per sette settimane, in Germania per due settimane, nei Paesi Bassi per otto settimane, in Irlanda per cinque settimane, in Australia per tre settimane ed in Francia per nove settimane; in Norvegia arriva terza, in Austria quarta e nella Billboard Hot 100 quinta. \nDescrizione.\nIl brano fu un fortuito risultato della allora casa discografica U.K. Decca Records, con l'esperimento di fondere insieme musica classica e soft rock. Il riff-intro infatti, composto dai pianisti e organisti Brooker-Fisher all'organo Hammond, trae ispirazione dal brano classico \"Aria sulla quarta corda\" con alcune componenti della cantata BWV 140 \"Wachet auf, ruft uns die Stimme\", entrambi opere di Johann Sebastian Bach. Il groove del ritornello invece, si ispira a When a Man Loves a Woman, di Percy Sledge, brano uscito l'anno prima. Il testo \u00e8 opera del poeta e paroliere Keith Reid.\nNel Regno Unito la canzone fu pubblicata solo come singolo, e non fu inserita nel primo album del gruppo \"Procol Harum\". \u00c8 presente invece nella edizione USA dell'album. \nNel 1997, fu ripubblicata una nuova edizione del primo album dal titolo \"A Whiter Shade of Pale\", in cui oltre al famoso singolo erano incluse anche alcune tracks non presenti nell'edizione originale dell'album.\nNel 1998 viene premiata con il Grammy Hall of Fame Award.\nLa canzone, di notevole successo gi\u00e0 dal 1967, ebbe numerose reinterpretazioni. In Italia, su testo di Mogol, fu incisa dai Dik Dik, col titolo \"Senza luce\" che, mantenendo la parte musicale, si discosta dal testo originale dal significato ermetico. Nel 2000, fu utilizzata da Marco Tullio Giordana come colonna sonora per il film \"I cento passi\".\nFurono inoltre incise versioni in francese (\"Le Jour du Dernier Jour\"), tedesco (\"Tr\u00e4nen im Gesicht\"), svedese (\"D\u00e5 \u00c4r Hon \u00c5ter Lika Blek\"), portoghese (\"Ao Meu Lado Outra Vez\"), spagnolo (\"Con Su Blanca Palidez\") e finlandese (\"Merisairaat kasvo\").\nOriginariamente, la canzone fu attribuita ai soli Gary Brooker e Keith Reid. Nel 2005, Matthew Fisher intent\u00f2 una causa vittoriosa contro Gary Brooker, chiedendo di essere riconosciuto come co-autore del brano per aver aggiunto le parti di organo alla musica originale. I giudici diedero ragione a Fisher all'unanimit\u00e0.\nNel 2004 la rivista musicale Rolling Stone ha inserito \"A Whiter Shade of Pale\" nella sua lista delle 500 migliori canzoni di tutti i tempi al 57\u00ba posto.\nVideo musicale.\nUn primo video del brano fu girato in bianco e nero da Joel Gallen, con la band che suona e canta in studio, senza nessuna scenografia. Fu poi girato un secondo video, a colori, con una 16\u00a0mm, pellicola adatta per l'allora Scopitone, apparecchio simile al juke-box ma comprensivo anche di un visore. Le scene, di classico montaggio amatoriale, girate da Peter Clifton, raffigurano la band che passeggia intorno ad alcuni paesaggi inglesi; dapprima vicino al sito storico di Witley Court, Contea di Worcestershire, in Inghilterra, quindi altre scene intorno a Londra. Il video si conclude con alcune riprese nel centro della capitale, a Piccadilly Circus e Trafalgar Square.\nCinema e TV.\nIl brano \u00e8 presente in molte colonne sonore di film ed episodi TV:\nVersione di Annie Lennox.\nA Whiter Shade of Pale \u00e8 il secondo singolo estratto da \"Medusa\", secondo album da solista di Annie Lennox.\nIl singolo rappresenta una delle pi\u00f9 celebri cover della canzone resa famosa dai Procol Harum, arrangiata nuovamente in una versione pi\u00f9 pop da Stephen Lipson.\nRaggiunse il #16 posto della classifica dei singoli in Inghilterra ed \u00e8 incluso nel primo greatest hits di Annie Lennox, \"The Annie Lennox Collection\", pubblicato nel 2009.\nVideo musicale.\nNel videoclip Annie Lennox canta su un'altalena mentre intorno a lei scorre la vita di vari personaggi di un circo."}
{"id": "2057666", "revid": "3831", "url": "https://it.wikipedia.org/wiki?curid=2057666", "title": "Cerdanya", "text": ""}
{"id": "2057668", "revid": "1632387", "url": "https://it.wikipedia.org/wiki?curid=2057668", "title": "Live Seventy Nine", "text": "Live Seventy Nine \u00e8 il secondo album dal vivo della space rock band Hawkwind, registrato nel 1979 e pubblicato l'anno successivo.\nL'album segna il ritorno del chitarrista Huw Lloyd-Langton e l'entrata del tastierista Tim Blake. \u00c8 inoltre l'ultimo con Simon King."}
{"id": "2057672", "revid": "235890", "url": "https://it.wikipedia.org/wiki?curid=2057672", "title": "Nice (gruppo musicale)", "text": ""}
{"id": "2057673", "revid": "140509", "url": "https://it.wikipedia.org/wiki?curid=2057673", "title": "The Thoughts of Emerlist Davjack", "text": "The Thoughts of Emerlist Davjack, pubblicato nel 1968, \u00e8 l'album di debutto del gruppo britannico di rock progressivo The Nice.\n\"Emerlist Davjack\" \u00e8 uno pseudonimo al quale, sulla copertina della prima edizione dell'album, il gruppo accredit\u00f2 anche due brani: esso nacque dalla fusione dei cognomi dei quattro componenti: Keith Emerson, Davy O'List, Brian Davison e Lee Jackson.\nDescrizione.\nL'album si compone di otto brani che musicalmente mescolano assieme vari generi come beat, blues, rock psichedelico e jazz.\nIl testo di \"Flower King of Flies\", a detta del bassista e cantante del gruppo Lee Jackson che ne \u00e8 l'autore, fu scritto pensando a Paul McCartney. Il titolo \u00e8 invece un riferimento al romanzo \"Il signore delle mosche\" di William Golding.\nLa title track fu pubblicata anche come singolo con l'inedita \"Azrial (Angel of Death)\" sul lato B. Il gruppo beat italiano Quelli (in parte composto da futuri membri della Premiata Forneria Marconi) ne incise nel 1969 una versione in italiano, dal titolo \"Pensieri\" (con testo di Ricky Gianco e Franco Boldrini), inclusa nell'unico album di quella formazione.\n\"Bonnie K\" \u00e8 un brano a firma del chitarrista Davy O'List il cui strumento, nell'arrangiamento, predomina rispetto alle tastiere di Keith Emerson.\n\"Rondo\" \u00e8 un adattamento del brano jazz \"Blue Rondo \u00e0 la Turk\" del Dave Brubeck Quartet, dall'album \"Time Out\" (1959); l'arrangiamento dei Nice cambia il tempo del brano di Brubeck da 9/8 a 4/4 e contiene una citazione da parte di Emerson della fuga dalla Toccata e fuga in Re minore di J. S. Bach. Questo \u00e8 l'unico brano del repertorio dei Nice eseguito dal vivo successivamente anche da Emerson, Lake &amp; Palmer.\n\"War and Peace\" \u00e8 un brano interamente strumentale, in precedenza inciso con il titolo \"Silver Meter\" \u2014 ma mai pubblicato \u2014 anche da Gary Farr and the T-Bones, gruppo nel quale Lee Jackson e Keith Emerson militavano a met\u00e0 degli anni sessanta. Su quest'album fu invece accreditato a \"Emerlist Davjack\", cos\u00ec come \"Rondo\".\n\"Tantalising Maggie\" \u00e8 un brano dal testo psichedelico la cui protagonista si comporta in modo bizzarro e \u00abtiene un manicomio al piano di sopra\u00bb.\n\"Dawn\" si distingue per il testo bisbigliato, anzich\u00e9 cantato, da Jackson e Emerson alternatamente; due versi del testo furono in seguito ripresi dal gruppo per la coda del singolo \"America\", pubblicato nel giugno 1968, in quell'occasione recitati da Kevin Arnold, figlio della cantante P. P. Arnold per la quale i Nice avevano esordito come gruppo di accompagnamento.\n\"The Cry of Eugene\" fu inciso anche dai Jackson Heights, il gruppo fondato da Lee Jackson subito dopo lo scioglimento dei Nice: fu incluso nel loro primo album \"King Progress\" (1970).\nTracce.\nL'album fu ristampato pi\u00f9 volte in CD a partire dal 1987, quasi sempre con l'aggiunta di quattro brani pubblicati su 45 giri nel 1968 e, nel caso delle edizioni successive al 1999, anche di una versione abbreviata del brano \"America\" precedentemente edita solo negli Stati Uniti\".\""}
{"id": "2057674", "revid": "19912953", "url": "https://it.wikipedia.org/wiki?curid=2057674", "title": "Dialetto valentinese", "text": ""}
{"id": "2057682", "revid": "1632387", "url": "https://it.wikipedia.org/wiki?curid=2057682", "title": "Levitation (Hawkwind)", "text": "Levitation \u00e8 il decimo album in studio della space rock band Hawkwind, registrato nel 1980 e pubblicato nello stesso anno.\nLa formazione dell'album \u00e8 la stessa del precedente a parte il batterista, ruolo qui ricoperto da Ginger Baker che realizzer\u00e0 con gli Hawkwind il suo unico album."}
{"id": "2057683", "revid": "315341", "url": "https://it.wikipedia.org/wiki?curid=2057683", "title": "Junker 52", "text": ""}
{"id": "2057684", "revid": "315341", "url": "https://it.wikipedia.org/wiki?curid=2057684", "title": "Santa Maria La Fossa", "text": ""}
{"id": "2057685", "revid": "614400", "url": "https://it.wikipedia.org/wiki?curid=2057685", "title": "John Gray (filosofo)", "text": "\u00c8 stato professore di Pensiero Europeo alla London School of Economics fino al 2007.\nDiscepolo di Isaiah Berlin, \u00e8 noto per le sue polemiche contro il liberalismo e l'umanesimo.\nA livello accademico, la sua concezione di liberalismo agonistico si sviluppa a partire da una base etica di pluralismo dei valori che Gray ha ereditato da Berlin e sviluppato.\nTra i libri pi\u00f9 influenti Gray ha scritto: \"Alba bugiarda: il mito del capitalismo globale e il suo fallimento\", dove sostiene che la globalizzazione dovuta al libero mercato \u00e8 un progetto illuminista instabile che attualmente si sta disintegrando; \"Cani di paglia\", dove attacca l'umanesimo filosofico: secondo lui una visione del mondo che ha origine dalle religioni e \"Black mass: Apocalyptic Religion and the Death of Utopia\", una critica al pensiero utopistico nel mondo moderno."}
{"id": "2057686", "revid": "131358", "url": "https://it.wikipedia.org/wiki?curid=2057686", "title": "North American SuperLiga", "text": ""}
{"id": "2057687", "revid": "1904508", "url": "https://it.wikipedia.org/wiki?curid=2057687", "title": "Andrej Vladimirovi\u010d Romanov", "text": "Biografia.\nInfanzia.\nIl granduca Andrej Vladimirovi\u010d \u00e8 nato a Carskoe Selo. Il padre, il granduca Vladimir Aleksandrovi\u010d Romanov, un fratello dello zar Alessandro III di Russia, era un famoso mecenate. La madre, la granduchessa Marija Pavlovna, nata principessa di Meclemburgo-Schwerin. Entrambi i genitori stravedevano per i loro quattro bambini sopravvissuti. I bambini sono stati istruiti a casa.\nCresciuto da bambinaie britanniche, l'inglese divenne la prima lingua di Andrej. Impar\u00f2 anche il russo, il francese e il tedesco. Il padre, che amava l'arte, assegn\u00f2 L\u00e9on Bakst come maestro di disegno per i bambini. Il granduca Andrej crebbe nell'opulenza. La residenza principale della famiglia era il Palazzo di Vladimiro a San Pietroburgo, ma siccome suo padre preferiva la vita di campagna, trascorse la maggior parte dell'anno a Vladimir Villa, un palazzo a Carskoe Selo, specialmente durante l'inverno. I bambini accompagnarono i loro genitori in molti dei loro viaggi all'estero come in Francia, Germania e Italia, soggiornando a Coburgo, Parigi, Berlino e Schwerin.\nCarriera militare.\nSeguendo la tradizione Romanov, Andrej era destinato a intraprendere la carriera militare. Mentre il fratello maggiore, Kirill scelse la Marina Imperiale, Andrej e suo fratello Boris si unirono alla fanteria. Andrej inizi\u00f2 il suo servizio militare nel mese di agosto 1898 come tenente della Guardia a cavallo. Nel 1899 venne nominato aiutante di campo. Studi\u00f2 successivamente giurisprudenza, diplomandosi con lode nel 1905. \u00c8 stato nominato sottotenente nel 1902, capitano nel 1906 e colonnello il 18 aprile 1910. Nel marzo del 1911, fu nominato senatore. Dal 1911 al 26 febbraio 1914, ha comandato il II reggimento d'artiglieria. Il granduca Andrej non aveva molto interesse per la sua carriera militare: invece, continu\u00f2 a godere dei privilegi previsti dalla sua condizione reale.\nRelazione con K\u0161esinskaja.\nIl granduca Andrej era alto, timido e bello. Gli sforzi per trovargli una sposa di sangue reale non ebbero successo. Era molto vicino alla madre, soprattutto dopo la morte del padre nel 1909. La sua personalit\u00e0 flessibile lo ha reso pi\u00f9 popolare all'interno della famiglia Romanov dei suoi fratelli. Era un buon amico del cugino, il granduca Michail Aleksandrovi\u010d.\nNel febbraio 1900, il granduca Andrej venne invitato dai suoi fratelli a una cena a casa di Matil'da Feliksovna K\u0161esinskaja. Andrej seduto accanto a lei durante la cena, le rovesci\u00f2 accidentalmente un bicchiere di vino rosso addosso. Matil'da, attratta dal giovane granduca, prese l'incidente come di buon auspicio. Matil'da era stata l'amante dello zar Nicola II quando era erede al trono. Matil'da era ambiziosa e desiderosa di mantenere la sua stretta relazione con i Romanov. Successivamente inizi\u00f2 una relazione con il granduca Sergej Michajlovi\u010d di Russia. Non essendo innamorata di Sergej, ma apprezzando la sua compagnia e protezione, Matil'da inizi\u00f2 una relazione con Andrej. Nel luglio 1900, divennero amanti, viaggiando quell'estate a Biarritz e Parigi. Nell'autunno 1901, visitarono diverse citt\u00e0 italiane, tra cui Venezia, Padova, Firenze e Roma. Il granduca Sergej tollerava la loro storia, rimanendo vicino e amico fedele della famosa ballerina, ma la tensione tra i due granduchi crebbe.\nLa relazione tra i tre si complic\u00f2 ulteriormente quando Matil'da rimase incinta. Il bambino venne concepito intorno alla met\u00e0 di settembre del 1901, prima del suo viaggio in Italia. Il 18 giugno 1902, Matil'da diede alla luce un figlio. Entrambi i granduchi sostenevano di essere il padre del bambino. Dopo la rivoluzione, Matil'da sostenne che Andrej era il padre Il bambino, che divenne noto all'interno della famiglia con il suo soprannome di \"Vova\", ricevendo il nome Vladimir Sergeevi\u010d. Il certificato di nascita riporta che Sergej era il padre. La questione della paternit\u00e0 di Vladimir rimane irrisolta. Tuttavia, la maggior parte delle fonti attribuiscono la paternit\u00e0 al granduca Andrej Vladimirovi\u010d, cui il bambino assomigliava.\nGranduca di Russia.\nNel 1903 acquist\u00f2 il proprio palazzo. L'edificio apparteneva al barone Pavel von Derviz, un industriale russo della ferrovia di origine tedesca. Dopo la morte del Barone, suo figlio eredit\u00f2 il palazzo, ma essendo la manutenzione del palazzo molto costosa, venne venduto al granduca Andrej per 400.000 rubli. Il Granduca visse raramente l\u00ec. Tuttavia, utilizz\u00f2 alcune delle camere ristrutturate. Us\u00f2 l'edificio per intrattenere, con concerti, rappresentazioni teatrali e cene, e come un luogo di ritrovo per artisti, in particolare dal mondo del balletto. Il palazzo \u00e8 sopravvissuto fino ad oggi. Dal 1959, ospita un ufficio del registro per i matrimoni.\nAndrei non poteva vivere apertamente con Matil'da n\u00e9 esisteva la possibilit\u00e0 di contrarre un matrimonio morganatico con lei. Solo nei loro viaggi in Europa Occidentale potevano godere della libert\u00e0 di vivere in coppia, ma anche all'estero erano costretti a mantenere le apparenze. La coppia ha sempre dovuto viaggiare con il suo aiutante di campo, Feodor Von Kube, e quando il granduca Andrej veniva invitato a eventi, Matil'da non poteva unirsi a lui.\nCome membro della famiglia imperiale russa, Andrej svolse alcune funzioni di rappresentanza. Nel 1907, si rec\u00f2 in Bulgaria in visita ufficiale con il padre.\nNell'estate del 1912, il granduca Andrej si ammal\u00f2 di bronchite. Temendo l'insorgenza della tubercolosi, fu mandato in Crimea, soggiornando nel palazzo di propriet\u00e0 del cugino, il granduca Nikolaj Nikolaevi\u010d. La sua convalescenza fu lunga e and\u00f2 a Saint-Maurice e nel sud della Francia. Rimase colpito dalla riviera francese, e nella primavera del 1913 compr\u00f2 una propriet\u00e0 per Matil'da a Cap-d'Ail. La villa, situata sul bordo di una montagna con vista sul mare, \u00e8 stata nominata Alam, soprannome di Matil'da, Mala, scritto al contrario. Al suo ritorno in Russia, Andrej partecip\u00f2 alle celebrazioni del 300\u00ba anniversario della dinastia Romanov. Dopo aver completato la ristrutturazione, Andrej e Matil'da tornarono l\u00ec, nella primavera del 1914, sperando di soggiornarvi ogni primavera. Tuttavia, furono in grado di tornare solo sei anni pi\u00f9 tardi, dopo la guerra, dopo esser sopravvissuti alla rivoluzione russa.\nPrima guerra mondiale e rivoluzione bolscevica.\nCon lo scoppio della prima guerra mondiale, Andrej fu membro dello Stato Maggiore nelle operazioni contro la Germania. Era una posizione relativamente sicura, lontano dal combattimento. Il 7 maggio 1915, divenne comandante della brigata d'artiglieria delle guardie a cavallo. Fu nominato maggiore generale il 15 agosto 1915 e serv\u00ec come capo del 130\u00ba reggimento di fanteria.\nNel 1916, il granduca Andrej si un\u00ec ad altri membri della sua famiglia negli intrighi politici contro l'Imperatrice che era a capo del governo di San Pietroburgo, mentre Nicola II era al fronte. Nel dicembre 1916, l'assassinio di Rasputin, in cui il granduca Dmitrij Pavlovi\u010d e il principe Feliks Jusupov presero parte, divise la famiglia Romanov ulteriormente. Il granduca Andrej si un\u00ec a molti dei suoi parenti nel chiedere clemenza per i colpevoli. Dopo un breve colloquio personale con Nicola II, il 16 gennaio 1917, il granduca Andrej part\u00ec per Kislovodsk, una localit\u00e0 turistica termale nel Caucaso. Il 21 gennaio lo raggiunse la madre, sostenendo per motivi di salute. Andrej e sua madre erano a Kislovodsk, quando Nicola II fu costretto ad abdicare alla scoppio della rivoluzione di febbraio.\nNel luglio del 1917, Matil'da e suo figlio fuggirono da San Pietroburgo per unirsi ad Andrej a Kislovodsk. Durante il periodo del governo provvisorio, il granduca Andrei, il fratello e la madre vissero per lo pi\u00f9 indisturbati a Kislovodsk, protetti da cosacchi locali.\nI bolscevichi arrestarono Andrej e suo fratello Boris, la notte del 7 agosto 1918. Vennero portati a Pjatigorsk con altri prigionieri e detenuti. Il commissario Leshchinskij era stato un artista che lavorava a Parigi e Boris aveva acquistato alcuni dei suoi dipinti. Leshchinskij lo riconobbe e salv\u00f2 i due fratelli dal plotone di esecuzione.\nSotto la minaccia dell'armata rossa, il piccolo gruppo dei Romanov e il loro entourage furono costretti a fuggire, nella costante paura per la loro vita. Il generale Viktor Pokrovskij consigli\u00f2 loro di trasferirsi a Anapa, una citt\u00e0 costiera sulla Mar Nero. Arrivarono il 4 novembre 1918. Da l\u00ec sarebbe stato facile fuggire all'estero. Tuttavia, la granduchessa Marija Pavlovna era determinata a rimanere in Russia, nella speranza che l'armata bianca avrebbe prevalso e il fratello di Andrej, il granduca Kirill Vladimirovi\u010d, sarebbe stato proclamato zar.\nIl gruppo di rifugiati arriv\u00f2 a Novorossijsk, il 17 gennaio 1920. Nel febbraio, divent\u00f2 evidente che i bianchi avevano perso la guerra civile. Partirono sulla nave italiana \"Semiramide\" diretta a Venezia il 3 marzo 1920. Il granduca Andrej e sua madre sono stati gli ultimi Romanov a lasciare la Russia.\nEsilio.\nUna volta a Venezia, Andrej accompagn\u00f2 la madre, via treno, a Cannes. La granduchessa Marija Pavlovna mor\u00ec pochi mesi pi\u00f9 tardi. Alla morte della madre, Andrej chiese al fratello Kirill e all'imperatrice Marija Feodorovna il permesso di sposare Matil'da. Entrambi diedero il loro consenso. Matil'da, che era di origine polacca, era cattolica, ma si sposarono in una cerimonia semplice nella Chiesa ortodossa di San Michele Arcangelo a Cannes il 30 gennaio 1921; riconobbe la paternit\u00e0 del figlio, che divenne cos\u00ec il principe Vladimir Romanovsky-Krasinsky (30 giugno 1902 - 23 aprile 1974).\nDurante i loro primi anni di esilio, vissero in condizioni migliori rispetto agli altri membri della famiglia Romanov. Il granduca Andrej era stato in grado di tenere Villa Alam a Cap-d'Ail perch\u00e9 la propriet\u00e0 era sotto il nome di Matil'da. Per mantenere il loro tenore di vita, Andrej vendette la collezione di gioielli che aveva ereditato da sua madre e ipotec\u00f2 Villa Alam. Negli anni successivi viaggiarono spesso a Parigi, e il granduca Andrej era attivo anche nella filantropia, in particolare nella raccolta di fondi per i rifugiati russi.\nFu uno dei pochi membri dei Romanov a credere nella pretesa di Anna Anderson di essere la figlia di Nicola II di Russia la granduchessa Anastasia Nikolaevna Romanova: la prima volta che la incontr\u00f2 disse ci fu una \"incrollabile certezza ... il suo viso era segnato da una profonda tristezza, ma quando sorride, \u00e8 lei, \u00e8 Anastasia, senza dubbio.\" Le offr\u00ec supporto ed aiuto finanziario per tutta la vita.\nAl granduca Andrej e a sua moglie piaceva giocare. Matil'da dissip\u00f2 la loro ricchezza residua, compresa la sua collezione di gioielli preziosi, ai tavoli da gioco di Monte Carlo - la parte rimanente \u00e8 stata persa dal crollo del 1929. Con le loro risorse completamente esaurite, vendettero la loro casa di Cap d'Ail, il 4 febbraio 1929, trasferendosi a Parigi. Per guadagnare qualcosa, Matil'da apr\u00ec una scuola di danza nel 1929 vicino a casa loro. Tra i suoi studenti ci furono alcuni dei pi\u00f9 grandi ballerini classici di tutti i tempi: Margot Fonteyn, Alicia Markova, Andr\u00e9 Eglevskij, Tatiana Riabouchinska e Tamara Tumanova.\nUltimi anni e morte.\nDurante la Seconda guerra mondiale suo figlio Vladimir, che era stato un giovane russo e considerato filo-sovietico dal partito nazista, fu tenuto prigioniero in un campo di concentramento per 119 giorni: Andrej visit\u00f2 il Quartier Generale della Polizia nazista a Parigi durante quel periodo e chiese aiuto agli altri emigrati russi per ottenere la scarcerazione del figlio, ma nessuno l'aiut\u00f2. \nDiversamente da suo fratello Kirill Vladimirovi\u010d Romanov si mantenne lontano dalla politica. Mor\u00ec nel 1956 all'et\u00e0 di settantasette anni."}
{"id": "2057688", "revid": "2014155", "url": "https://it.wikipedia.org/wiki?curid=2057688", "title": "Ferdinando I d\u2019Aragona", "text": ""}
{"id": "2057691", "revid": "1904508", "url": "https://it.wikipedia.org/wiki?curid=2057691", "title": "Vladimir Aleksandrovi\u010d Romanov", "text": "Biografia.\nGiovinezza ed educazione.\nVladimir era il terzo figlio maschio dell'imperatore Alessandro II di Russia - salito al trono nel 1855 - e di sua moglie l'imperatrice Maria Aleksandrovna. Era fratello minore del futuro zar Alessandro III di Russia e zio di Nicola II di Russia.\nIl granduca era un appassionato di letteratura e alle arti. Tuttavia, come tutti i membri maschi della famiglia Romanov, dovette intraprendere la carriera militare. Nel 1865, la morte prematura del fratello maggiore, lo zarevic Nikolaj, port\u00f2 Vladimir inaspettatamente vicino al trono come secondo in successione al trono. A differenza di suo fratello Alessandro, il nuovo erede, Vladimir era spiritoso e ambizioso. All'epoca circolavano voci secondo cui Alessandro II avrebbe voluto che fosse Vladimir il suo erede. Alessandro stesso avrebbe preferito farsi da parte dalla successione nella speranza di sposare morganaticamente , ma alla fine ha ceduto alle pressioni della famiglia e scelse una sposa adeguata. Le relazioni tra i due fratelli, anche se cordiale, erano fredde.\nNel 1867 \u00e8 stato nominato presidente onorario della societ\u00e0 etnografico russa, nello stesso anno ha accompagnato il padre e il fratello Alessandro alla Fiera Mondiale di Parigi, dove il padre \u00e8 stato aggredito da un nazionalista polacco. Nel 1871 visit\u00f2 la regione del Caucaso, la Georgia, la Cecenia e il Daghestan, con suo padre e i suoi fratelli. Nel 1872 ha accompagnato il padre a Vienna in occasione dell'incontro dei tre imperatori: Russia, Germania e Austria.\nIn giovent\u00f9 condusse una vita inquieta, dedita alle feste e all'alcol. Fece frequenti viaggi a Parigi. Nella capitale francese fu soprannominato \"Il Granduca, bon vivant\". Aveva una vasta gamma di interessi. Amava le arti, \u00e8 stato un pittore abile e ha raccolto una collezione importante di libri.\nEra conosciuto per la sua voce tonante, era un cacciatore appassionato, e un gourmet ben noto.\nMatrimonio.\nDurante il viaggio attraverso la Germania con la sua famiglia nel mese di giugno 1871, il granduca Vladimir incontr\u00f2 la duchessa Marie Alexandrine di Mecklenburg-Schwerin (14 maggio 1854-6 settembre 1920), figlia del Federico Francesco II, granduca di Mecklenburg-Schwerin e Augusta di Reuss-K\u00f6stritz. Al fine di sposare Vladimir, Maria ruppe il suo fidanzamento con il principe Giorgio di Schwarzburg, ma ha rifiutato di cedere sulla conversione necessaria alla religione ortodossa. Ci\u00f2 port\u00f2 un ritardo delle nozze di due anni. Infine, lo zar Alessandro II acconsent\u00ec al rispetto di Maria per la sua fede luterana, permettendo a Vladimir di sposarla senza perdere i suoi diritti al trono russo. Il fidanzamento \u00e8 stato annunciato nel mese di aprile 1874.\nLe nozze vennero celebrate il 28 agosto 1874 a San Pietroburgo: Maria era una pronipote della granduchessa Elena Pavlovna Romanova, figlia dell'imperatore Paolo I di Russia e, dopo la conversione all'ortodossia, assunse il nome di \"Maria Pavlovna\". La loro residenza a San Pietroburgo era diventata il cuore della vita sociale della citt\u00e0. Ebbero un matrimonio lungo e felice.\nSuo figlio Kirill spos\u00f2 nel 1905 la cugina Vittoria Melita di Sassonia-Coburgo-Gotha, figlia della sorella del padre e del fratello della madre della zarina, dopo il suo divorzio dal fratello della zarina, il granduca Ernesto Luigi d'Assia. Questo matrimonio fu disapprovato dallo Zar, sobillato dalla moglie, e Kirill fu privato dei suoi titoli imperiali e del suo posto nell'esercito, creando attriti tra Nicola II e lo zio Vladimir.\nSolo dopo la morte del granduca Vladimir nel 1909 Kirill, divenuto terzo in linea di successione al trono, venne reintegrato. \nCarriera militare.\nVladimir occup\u00f2 importanti cariche militari durante i tre regni. Ha combattuto nella guerra russo-turca (1877-1878), insieme al padre e ai fratelli Alessandro e Sergej. Ha combattuto contro le truppe turche prendendo il comandante del XII corpo dell'esercito russo. Tuttavia la sua carriera militare lo interessava poco, rispetto all'arte e alla letteratura. Nel 1880, il padre lo ha nominato Presidente dell'Accademia Imperiale di Belle Arti. \u00c8 stato anche membro dell'Accademia delle Scienze e del Museo Rumyantsev. Il granduca Vladimir era nella capitale imperiale quando suo padre \u00e8 stato ucciso e fu lui ad annunciare la morte del padre al popolo. Vladimir eredit\u00f2 la biblioteca personale del padre. Dopo la rivoluzione russa questi libri sono stati venduti in modo casuale e attualmente fanno parte di diverse collezioni universitari americane.\nAnche se tra Alessandro III e Vladimir non correva buon sangue e c'era una rivalit\u00e0 tra le loro mogli, lo zar promosse la carriera di suo fratello. Il giorno dopo la morte del padre Vladimir venne nominato Governatore di San Pietroburgo. Serv\u00ec nel Consiglio di Stato e ha presieduto la commissione ufficiale che ha supervisionato la costruzione della Cattedrale di San Salvatore, costruita tra il 1883 e il 1907 sul sito dell'assassinio di suo padre.\n\u00c8 stato un famoso mecenate. Ha frequentato molti artisti e raccolto una preziosa collezione di dipinti e vecchie icone. In seguito si interess\u00f2 del balletto. Egli ha finanziato il tour di Diaghilev Balletti Russi.\nMorte.\nIl Granduca Vladimir mor\u00ec improvvisamente il 4 febbraio (il 17, secondo il calendario gregoriano) 1909 a causa di una grave emorragia cerebrale.\nDiscendenza.\nIl granduca Vladimir Aleksandrovi\u010d e Maria di Meclemburgo-Schwerin ebbero cinque figli:"}
{"id": "2057696", "revid": "339392", "url": "https://it.wikipedia.org/wiki?curid=2057696", "title": "Sanny\u0101sa", "text": ""}
{"id": "2057699", "revid": "19913343", "url": "https://it.wikipedia.org/wiki?curid=2057699", "title": "Funzionario pubblico", "text": ""}
{"id": "2057700", "revid": "19913354", "url": "https://it.wikipedia.org/wiki?curid=2057700", "title": "Assegnati", "text": ""}
{"id": "2057702", "revid": "260676", "url": "https://it.wikipedia.org/wiki?curid=2057702", "title": "Odissea (Magic)", "text": "Odissea (\"Odyssey\" in inglese) \u00e8 un' del gioco di carte collezionabili . In vendita in tutto il mondo dal 1\u00ba ottobre 2001, Odissea \u00e8 il primo set del \"blocco di Odissea\", che comprende le due successive espansioni \"Tormento\" e \"Sentenza\".\nAmbientazione.\nOdissea \u00e8 ambientata nel remoto continente di Otaria, nel piano dimensionale di Dominaria. La storia comincia cento anni dopo gli eventi narrati nell'espansione Apocalisse, ovvero un secolo dopo la fine dell'invasione Phyrexiana.\nCaratteristiche.\nOdissea \u00e8 composta da 350 carte, stampate a bordo nero, cos\u00ec ripartite:\nIl simbolo dell'espansione \u00e8 l'artefatto leggendario \"Mirari\", e si presenta nei consueti tre colori a seconda della rarit\u00e0: nero per le comuni, argento per le non comuni, e oro per le rare.\nOdissea \u00e8 disponibile in bustine da 15 carte casuali, mazzi da torneo da 75 carte casuali, e in 4 mazzi tematici precostituiti da 60 carte ciascuno:\nCuriosit\u00e0.\nOdissea fu presentata in tutto il mondo durante i tornei di prerelease il 22 settembre 2001, in quell'occasione venne distribuita una speciale carta olografica promozionale: il \"Basilisco Lingua-di-Pietra\", che presentava il nome e il testo della carta in arabo. \u00c8 stata la prima carta promozionale delle prerelease su tre a essere stampata in una lingua che non utilizza l'alfabeto romano.\nNel set sono state ristampate le seguenti carte da precedenti:\nNovit\u00e0.\nOdissea introduce nel gioco due nuove abilit\u00e0: Flashback e Soglia.\nNuove abilit\u00e0.\nFlashback.\nPermette di giocare una carta mentre questa si trova nel cimitero, invece che nella mano, del suo proprietario. Per giocarla in questo modo va pagato un costo alternativo specificato sulla carta, invece che il suo normale costo di mana. L'abilit\u00e0 \u00e8 presente solo sulle magie stregoneria e istantaneo, che una volta giocate usando Flashback vengono esiliate (ovvero rimosse dal gioco per il resto della partita).\nSoglia.\n\u00c8 un'abilit\u00e0 statica che \u00e8 attiva fintanto che nel cimitero del giocatore che controlla la carta con Soglia sono presenti almeno sette carte. Su ogni carta l'abilit\u00e0 ha un effetto diverso, che in genere ne migliora o potenzia le caratteristiche."}
{"id": "2057706", "revid": "767487", "url": "https://it.wikipedia.org/wiki?curid=2057706", "title": "La Cure", "text": "La Cure (toponimo francese) \u00e8 una frazione del comune svizzero di Saint-Cergue, nel Canton Vaud (distretto di Nyon), e di quello francese di Les Rousses, nella regione Borgogna-Franca Contea (dipartimento del Giura).\nGeografia fisica.\nLa Cure si trova sul confine tra Francia e Svizzera.\nStoria.\nNel 1862 con il trattato di Dappes tra la Francia e la Svizzera la maggior parte del villaggio pass\u00f2 alla Svizzera, .\nInfrastrutture e trasporti.\nLa Cure \u00e8 servito dall'omonima stazione sulla ferrovia Nyon-Saint-Cergue. La parte francese della linea, fino a Morez, venne chiusa nel 1958."}
{"id": "2057707", "revid": "508036", "url": "https://it.wikipedia.org/wiki?curid=2057707", "title": "Presidenti degli Stati Uniti d'America", "text": "Questa lista cita e spiega in breve i nomi e le informazioni principali dei quarantasei presidenti che hanno guidato gli Stati Uniti d'America dall'adozione della Costituzione a oggi. Il Democratico Grover Cleveland fu l'unico presidente nella storia statunitense a venir eletto per due mandati non consecutivi, intervallati infatti dalla presidenza del Repubblicano Benjamin Harrison. Ci\u00f2 ha comportato che i presidenti fossero in totale quarantasei, ma in realt\u00e0 si tratta di quarantacinque persone.\nFranklin Delano Roosevelt \u00e8 stato l'unico presidente degli Stati Uniti a rimanere in carica per pi\u00f9 di due mandati. Fu eletto quattro volte e mor\u00ec durante il suo quarto mandato. Fino ad allora era stata mantenuta la tradizione di non presentarsi per un terzo mandato, ma non c'era alcuna legge della Costituzione degli Stati Uniti che lo vietasse. Nel 1951 fu invece approvato il 22\u00ba emendamento della Costituzione, che vieta espressamente di poter rimanere presidente per pi\u00f9 di due mandati. Pertanto quanto alla durata del mandato e salvo modifiche di tale emendamento Roosevelt \u00e8 destinato a rimanere il primo della lista negli anni a venire.\nWilliam Henry Harrison, deceduto per polmonite il 31\u00ba giorno dopo il suo insediamento, \u00e8 invece, temporaneamente, ultimo di tale lista per durata della presidenza.\nProvenienza.\nLa provenienza statale (per luogo di residenza) dei presidenti \u00e8 sintetizzata nella seguente tabella:"}
{"id": "2057714", "revid": "124869480", "url": "https://it.wikipedia.org/wiki?curid=2057714", "title": "Brandenburg (Wehrmacht)", "text": "Le unit\u00e0 Brandenburg furono unit\u00e0 speciali tedesche (l'equivalente dei commando britannici), note nel mondo anglosassone come \"Brandenburgers\", operanti durante la seconda guerra mondiale su vari fronti. Formata da volontari, ebbe le sue origini in formazioni di diverso nome e venne utilizzata per sabotaggi e operazioni dietro le linee nemiche in modo da assicurare importanti obiettivi strategici, come ponti o postazioni difensive, necessari per la tattica tedesca del \"Blitzkrieg\" (\"guerra lampo\").\nPartiti dal rango di battaglione ed alle dirette dipendenze dell'Abwehr, subordinato a sua volta all'OKH (Oberkommando des Heeres \u2013 alto comando dell'esercito), crebbero durante la guerra fino ad essere elevate al rango di divisione di fanteria e, negli ultimi mesi della guerra, corazzata.\nParteciparono a svariate operazioni speciali spesso coronate da successo, dall'attacco alla Polonia alla presa dei ponti sulla Mosa nelle fasi iniziali dell'attacco al Belgio, entrando in azione anche nei Paesi Bassi, in Unione Sovietica e a Lero negli eventi che seguirono l'8 settembre 1943. Vennero poi inquadrate come divisione, prima di fanteria meccanizzata e poi corazzata, e impiegati insieme ad altre unit\u00e0 scelte come la Panzergrenadier-Division Gro\u00dfdeutschland sul fronte orientale fino alla fine della guerra e allo scioglimento dell'unit\u00e0.\nStoria.\nLe origini dell'unit\u00e0.\nIn guerra \u00e8 fondamentale controllare le vie di comunicazione e di rifornimento, obiettivo principale sono quindi strade, ferrovie e, soprattutto, ponti. Per questa e altre ragioni si cominci\u00f2 a studiare la possibilit\u00e0 di inviare dietro il fronte nemico unit\u00e0 di commando ben addestrati il cui compito sarebbe stato conquistare e conservare i punti strategici fino all'arrivo delle avanguardie corazzate o sabotare obbiettivi strategici.\nDal 1935 l'Abwehr, il servizio di informazioni e controspionaggio tedesco, aveva cominciato ad espandersi con il contributo di Wilhelm Canaris, un ammiraglio con un'esperienza nello spionaggio risalente alla prima guerra mondiale. Nel 1939 comprendeva tre sezioni: l'Abwehr I, che s'occupava di spionaggio, l'Abwehr II, cui compito era condurre operazioni di sabotaggio con unit\u00e0 speciali, e l'Abwehr III, preposta al controspionaggio. Fu quindi creata una nuova unit\u00e0, il Gruppe Ebbinghaus, o Bataillon Ebbinghaus, assegnata alla sezione II, forte di due compagnie che operava anche in abiti civili. L'unit\u00e0 ebbe come primo comandante l'Hauptmann (capitano) Theodor von Hippel, che aveva avuto un ruolo determinante gi\u00e0 nella sua costituzione, e che si ispirava alle strategie di Paul Emil von Lettow-Vorbeck (comandante invitto delle forze coloniali germaniche durante la campagna d'Africa orientale nella Grande Guerra, dove aveva condotto un'efficace guerriglia contro le truppe britanniche) e di Lawrence d'Arabia (che in Arabia organizz\u00f2 le trib\u00f9 locali mettendo in crisi l'esercito dell'Impero ottomano).\nHippel aveva organizzato il reclutamento in modo da creare un organico composto in massima parte da \"Volksdeutsche\" (tedeschi provenienti dalle comunit\u00e0 d'oltre confine, come i Sudeti della Cecoslovacchia o gli abitanti della Slesia polacca) o da tedeschi vissuti a lungo all'estero (Sudamerica od Africa), in modo da avere truppe capaci di parlare lingue differenti e conoscere i costumi di altri paesi, tanto da poter essere scambiati facilmente per abitanti del luogo. Per non avere dubbi sulla sicurezza degli uomini, il reclutamento era esclusivamente volontario.\nIl battesimo del fuoco: la campagna di Polonia.\nIl 1\u00ba settembre 1939, 52 divisioni tedesche varcavano la frontiera con la Polonia, dando inizio alla seconda guerra mondiale. Per applicare correttamente la dottrina della \"Blitzkrieg\", tuttavia, era necessario occupare prima dell'inizio dell'assalto i nodi stradali e i ponti. In questa occasione, per adempiere a tale compito, il battaglione di von Hippel ebbe il suo battesimo del fuoco riscuotendo successi e comportandosi meglio di quanto si aspettassero i vertici militari.\nTuttavia la formazione venne sciolta alla fine della campagna, forse per evitare incidenti come quello del passo di Jablunkov dove un gruppo di irregolari organizzati dall'Abwehr entr\u00f2, il 26 agosto 1939, non avendo ricevuto l'informazione che comunicava il posticipo della campagna, in territorio polacco dando modo alle forze armate nemiche di alzare il livello di allerta.\nLe missioni ad ovest e nei Balcani.\nCanaris, impressionato dalle operazioni compiute dal battaglione Ebbinghaus, decise di dotarsi di una nuova unit\u00e0 speciale e il 15 ottobre 1939 diede il permesso di creare la Lehr und Bau Kompanie z.b.V. 800 (traducibile come \"800\u00aa compagnia di addestramento e costruzioni con compiti speciali\"), che venne basata nel Brandeburgo (in tedesco \"Brandenburg\", da cui l'unit\u00e0 prese il soprannome). Come per l'unit\u00e0 impiegata in Polonia, venne reclutato personale con origini straniere, in particolare olandesi, belgi, francesi, scandinavi e con sembianze o cultura slava, da impiegare nelle future operazioni di conquista del Terzo Reich non senza prima un severo addestramento fisico, mentale, sulle operazioni di sabotaggio, sulle tecniche di sopravvivenza e sul camuffamento. Nell'arco di tre mesi l'unit\u00e0 crebbe fino alla dimensione di un battaglione con alle dipendenze quattro compagnie, divise in base all'etnia e alla lingua parlata dei loro membri:\nIn aggiunta era disponibile un plotone motociclisti per la ricognizione e un plotone di paracadutisti.\nUn plotone rinforzato di Brandenburg oper\u00f2 durante la campagna di Norvegia sotto il nome di \"Nordzug\", ma le prime grandi missioni ebbero luogo durante la campagna contro Paesi Bassi, Belgio e Francia. L'8 maggio 1940 infatti uomini della 4\u00aa compagnia guidati dal Leutnant (sottotenente) Wilhelm Walther varcarono il confine olandese indossando uniformi della polizia militare olandese arrivando quindi due giorni dopo, quando la Wehrmacht inizi\u00f2 le operazioni, al ponte sulla Mosa di Gennep che gli olandesi avevano nel frattempo minato per impedirne l'uso ai tedeschi. Il gruppo di Walther, fingendo di scortare prigionieri tedeschi, prese di sorpresa le guardie da un lato del ponte e dopo un breve scontro durante il quale tre tedeschi rimasero feriti si impossess\u00f2 della postazione; le guardie olandesi dall'altra parte del ponte, confuse, lasciarono avvicinare troppo i tedeschi, che non ebbero difficolt\u00e0 nel completare la conquista del ponte, su cui poco dopo passarono i carri armati della Wehrmacht. Contemporaneamente, altre unit\u00e0 Brandenburg guidate dal Leutnant K\u00fcrschner si impadronirono, sempre in Olanda, di alcuni ponti sul Canale Juliana, mentre loro commilitoni entravano nel Lussemburgo occupando dei ponti sul fiume Our e in Belgio compiendo azioni simili. Nel complesso, dei 61 obiettivi designati, i Brandenburg ne conquistarono 42.\nFinite le operazioni la Lehr und Bau Kompanie z.b.V. 800 (in realt\u00e0, come gi\u00e0 detto, della dimensione di un battaglione) venne mobilitata in vista delle progettate invasioni della Gran Bretagna e di Gibilterra, entrambe comunque cancellate. Nella seconda met\u00e0 del 1940 gli vennero aggregate nuove unit\u00e0, inclusi dei \"cacciatori costieri\" (\"K\u00fcstenj\u00e4ger\") e una compagnia di sciatori destinata ad operazioni nell'estremo nord europeo. Le ingrandite dimensioni del battaglione vennero ufficialmente riconosciute nel dicembre 1940 quando adott\u00f2 il nuovo nome di Lehr Regiment Brandenburg z.b.V. 800 (traducibile come \"800\u00ba reggimento di addestramento Brandenburg con compiti speciali\").\nDopo questa parentesi riorganizzativa, nuclei del nuovo reggimento entrarono in azione nelle ore immediatamente antecedenti l'invasione della Jugoslavia e nella contemporanea operazione Marita assicurandosi i moli di Or\u0219ova, mentre un altro gruppo, vestito in uniformi dell'esercito jugoslavo, cattur\u00f2, dopo una breve battaglia con le truppe britanniche, un ponte sul fiume Vardar.\nAl fronte orientale.\nPer la primavera 1941 il Lehr Regiment Brandenburg z.b.V. 800 era cresciuto fino a comprendere tre battaglioni: il quartier generale si trovava a Berlino; il I battaglione era stanziato nel Brandeburgo assieme alla 1\u00aa (addestramento), 2\u00aa, 3\u00aa e 4\u00aa compagnia (da quest'ultima, agli inizi del 1942, verr\u00e0 prelevato del personale per formare una compagnia di K\u00fcstenj\u00e4ger pi\u00f9 un plotone (diventato in seguito una compagnia) di paracadutisti; il II battaglione si trovava nel Baden con la 5\u00aa (montagna), 6\u00aa (ricognizione), 7\u00aa e 8\u00aa compagnia (entrambe da montagna); anche il III battaglione era basato nel Baden con alle dipendenze la 9\u00aa e la 12\u00aa compagnia. Agli inizi dell'anno venne altres\u00ec formata una compagnia addetta alle trasmissioni, ma i suoi uomini vennero distribuiti tra le altre compagnie del reggimento. Nel 1942 venne anche aggregato all'unit\u00e0 un battaglione destinato alla raccolta d'informazioni.\nIl reggimento Brandenburg fu mobilitato in toto per l'operazione Barbarossa, l'invasione dell'Unione Sovietica iniziata il 22 giugno 1941. Agendo in avanscoperta, spesso in uniformi nemiche, i Brandenburg riuscirono ad impossessarsi di numerosi obiettivi strategici, come i ponti, pagando a volte un elevato prezzo in termini di vite umane. Il I battaglione, assegnato al Gruppo d'armate Sud, cattur\u00f2 dei ponti sui fiumi San, Bug, Styr e Dnepr, partecipando anche alla presa di Leopoli assieme alla 1. Gebirgs-Division (1\u00aa divisione da montagna); personale del II battaglione, diviso tra il Gruppo d'armate Sud e il Gruppo d'armate Nord, assicur\u00f2 il possesso alla Wehrmacht di ponte sui fiumi Dnepr e Dvina, mentre il III battaglione, in organico al Gruppo d'armate Centro, cattur\u00f2 non meno di otto ponti in un sol giorno. Concluse le missioni speciali, i soldati del Brandenburg combatterono come forze convenzionali insieme alle unit\u00e0 cui erano aggregate.\nUna delle pi\u00f9 audaci azioni intraprese dal Brandenburg al fronte orientale si verific\u00f2 a Majkop nell'agosto 1942. Dopo essersi infiltrati in un campo petrolifero riuscendo ad impossessarsi di camion e uniformi dell'NKVD, un gruppo di una sessantina di uomini guidati da Adrian von F\u00f6lkersam oltrepass\u00f2 le linee sovietiche imbattendosi in un gruppo di disertori dell'Armata Rossa. Profittando delle uniformi dell'NKVD che indossavano, i tedeschi inscenarono un arresto riuscendo ad entrare sotto copertura, con i prigionieri, a Majkop, avendo cos\u00ec modo di osservare le difese della citt\u00e0. L'8 agosto il gruppo di Brandenburg attacc\u00f2 con delle granate il centro comunicazioni cittadino: von F\u00f6lkersam, spacciandosi per un ufficiale dell'NKVD, persuase i sovietici a Majkop che quello era in realt\u00e0 l'inizio del bombardamento di artiglieria intrapreso dall'esercito tedesco poco distante; senza possibilit\u00e0 di comunicare con l'esterno, i soldati sovietici si affidarono alle parole del maggiore dell'NKVD e si ritirarono, permettendo alla Wehrmacht di entrare a Majkop il 9 agosto senza sparare un colpo. Per l'azione von F\u00f6lkersam fu premiato con la Croce di Cavaliere della Croce di Ferro. Contemporaneamente, con la Croce di Cavaliere fu premiato anche il Leutnant Ernst Prohaska, che, al comando di alcuni Brandenburg travestiti da soldati sovietici, finse, avvalendosi di automezzi catturati all'Armata Rossa, una precipitosa fuga dalle incalzanti truppe tedesche verso il ponte di Bjelaja. Le guardie, cadute del tranello, abbandonarono la struttura, che i Brandenburg poterono cos\u00ec mettere in sicurezza disinnescando le mine precedentemente posizionatevi.\nNei mesi a seguire le varie sub-unit\u00e0 del reggimento Brandenburg furono impiegate in altre operazioni speciali e, verso la fine dell'anno, anche in operazioni antipartigiane. Segu\u00ec la rinomina del reggimento in \"Sonderverb\u00e4nd 800\" (traducibile come \"800\u00aa unit\u00e0 speciale\") e il conseguente cambio di nome del I, II e III battaglione, ora nominati, rispettivamente, Sonderverb\u00e4nd 801, 802 e 803; fu aggiunta anche una Sonderverb\u00e4nd 804. Queste forze continuarono a combattere al fronte orientale fino al tardo marzo/inizio aprile 1943, quando vennero riportate in Germania per riorganizzarsi.\nIl passaggio sotto il controllo delle SS.\nLa nuova unit\u00e0, di fatto una divisione, continu\u00f2 ad essere impiegata in maniera frammentaria, con distaccamenti composti da personale eterogeneo inviati dove ce ne fosse stato bisogno. L'arruolamento degli uomini, considerata la dimensione della Brandenburg, divent\u00f2 necessariamente meno severo, dovendo disporre di pi\u00f9 elementi, ma nella divisione rimasero ugualmente dei veterani altamente addestrati e capaci.\nIl 3 ottobre 1943 dei K\u00fcstenj\u00e4ger sbarcarono nell'isola di Coo, occupata dai britannici giunti in aiuto delle truppe italiane, per appoggiare le altre unit\u00e0 dell'esercito tedesco durante la battaglia per l'isola, conclusasi il giorno successivo con la sconfitta degli anglo-italiani. Il 12 novembre altri K\u00fcstenj\u00e4ger, assieme alla 15. (Fallschirm) Kompanie (15\u00aa compagnia paracadutisti), entrarono in azione a Lero a supporto delle forze dell'esercito e della Luftwaffe impegnate nel sloggiare gli anglo-italiani dall'isola. La dura battaglia che segu\u00ec vide le truppe anglo-italiane combattere tenacemente, e i Brandenburg dovettero fronteggiare numerosi contrattacchi prima di ricevere i rinforzi che fecero definitivamente calare la bilancia dalla parte dei tedeschi. Per il 16 novembre la resistenza anglo-italiana era stata stroncata.\nNel tardo 1943, quando l'ordine di battaglia della divisione Brandenburg era composto da un quartier generale, da due reggimenti J\u00e4ger (fanteria leggera), da un reggimento di artiglieria, da un reggimento corazzato, da quattro battaglioni (genio, anticarro, antiaereo, comunicazioni) e da una compagnia di paracadutisti (in seguito diventata un battaglione), la Gestapo smantell\u00f2 un'associazione antinazista che aveva contatti con due agenti dell'Abwehr in Turchia. Convocati in Germania, non appena vennero a conoscenza dei fatti, i due agenti fuggirono unendosi ai britannici. Il Reichssicherheitshauptamt (RSHA \u2013 ufficio centrale per la sicurezza del Reich) delle SS espose i fatti a Hitler, che subito chiese spiegazioni a Canaris. Le parole dell'ammiraglio, secondo cui la guerra era in ogni caso persa, gli valsero il trasferimento all'ufficio per il commercio e l'economia di guerra. L'Abwehr, e con esso la Brandenburg, venne aggregato all'RSHA, nell'Amt VI (VI dipartimento).\nNel periodo maggio-luglio 1944 alcuni Brandenburg si offrirono volontari per partecipare all'operazione R\u00f6sselsprung assieme all'SS-Fallschirmj\u00e4ger-Bataillon 500 (500\u00ba battaglione paracadutisti delle SS) per assaltare in quartier generale di Tito a Drvar, nell'allora Jugoslavia, non riuscendo per\u00f2 a catturare il capo della resistenza jugoslava.\nUfficializzazione dello status divisionale: la Panzergrenadier-Division Brandenburg.\nIl 13 settembre 1944 la Brandenburg venne ufficialmente rinominata Panzergrenadier-Division Brandenburg, diventando cos\u00ec a tutta gli effetti una divisione Panzergrenadier dell'esercito tedesco. Nella successiva opera di riorganizzazione venne tolta alla divisione il comando dei K\u00fcstenj\u00e4ger e dei paracadutisti, inoltre molti veterani, delusi dal nuovo impiego convenzionale, chiesero il trasferimento verso altre unit\u00e0 speciali delle SS. La Panzergrenadier-Division Brandenburg dalla fine di settembre 1944 fu impegnata sui fiumi Tibisco e Danubio in battaglie difensive contro l'Armata Rossa. Durante l'offensiva verso Belgrado i sovietici subirono perdite considerevoli prima che potessero sfondare le linee tedesche. Nel dicembre 1944, ormai decimata, fu spostata nella Prussia orientale e unificata con il Panzerkorps Gro\u00dfdeutschland. Fronteggi\u00f2 quindi l'offensiva dell'Armata rossa dalla Slesia fino alla Boemia, dove si arrese nel maggio 1945."}
{"id": "2057716", "revid": "22989", "url": "https://it.wikipedia.org/wiki?curid=2057716", "title": "Ricc\u00f2 del Golfo", "text": ""}
{"id": "2057723", "revid": "80030", "url": "https://it.wikipedia.org/wiki?curid=2057723", "title": "Palazzo Vladimirskij", "text": "Il Palazzo di Vladimiro () fu l'ultimo palazzo imperiale costruito a San Pietroburgo, in Russia. Fu progettato da una squadra di architetti (Vasilij Kenel', Aleksandr Rezanov, Andrei Huhn, Ieronim Kitner, Vladimir \u0160reter) per il figlio di Alessandro II di Russia, il granduca Vladimir Aleksandrovi\u010d Romanov. \nStoria e decrizione.\nCostruito tra il 1867 ed il 1872, come il Palazzo d'Inverno ed il Palazzo di Marmo, fronteggia il Lungoneva del Palazzo e la sua facciata che si rispecchia sulla Neva venne subito molto apprezzata dall'aristocrazia russa. La facciata, riccamente ornata con stucchi rustici, era modellata sui palazzi fiorentini progettati da Leon Battista Alberti: il portico principale \u00e8 in arenaria di Brema ornato con i grifoni, trofei e lanterne di ghisa, mentre altri particolari decorativi sono realizzati in cemento Portland. \nIl corpo principale del palazzo e le sue ali contengono circa 360 stanze, interamente decorate in vari stili storicistici: neorinascimentale (ingresso e sala da conversazione), neogotico (sala da pranzo), revival russo (sala della quercia), rococ\u00f2 (sala bianca), neobizantino (studio), Luigi XIV, vari stili orientali e cos\u00ec via. Queste decorazioni interne, ulteriormente accresciute da Maximilian Messmacher tra il 1880 ed il 1892, sono considerate il maggior tributo del XIX secolo allo storicismo. \nDopo la Rivoluzione d'Ottobre, il palazzo venne trasformato nella sede dell'Accademia, che poi prese il nome di Maksim Gor'kij e cos\u00ec i suoi interni si conservarono meglio che molte altre dimore imperiali, e molte decorazioni maiolicate e svariati particolari architettonici interni si sono mantenuti inalterati. Ugualmente venne preservata gran parte della collezione del granduca Vladimir di porcellane della fine del XIX secolo, la maggior delle quali create dalla Imperiale fabbrica di Porcellana e dipinte o decorate dai suoi artisti principali. La collezione si \u00e8 ampliata con interessanti pezzi del primo periodo sovietico, con ritratti di F\u00ebdor Ivanovi\u010d \u0160aljapin e Vaclav Fomi\u010d Ni\u017einskij, e vasi e servizi da pranzo ispirati al costruttivismo."}
{"id": "2057724", "revid": "96758", "url": "https://it.wikipedia.org/wiki?curid=2057724", "title": "Narcotici anonimi", "text": ""}
{"id": "2057725", "revid": "599013", "url": "https://it.wikipedia.org/wiki?curid=2057725", "title": "Faldone", "text": "Il faldone \u00e8 una cartella raccoglitrice utilizzata per l'archivio e la custodia di fogli e documenti cartacei.\nStoria.\nIl faldone moderno \u00e8 stato inventato nel 1886 da Friedrich Soennecken, lo stesso che ide\u00f2 la bucatrice. Il modello venne perfezionato dalla ditta tedesca Esselte Leitz GmbH &amp; Co KG.\nCaratteristiche.\nDato che gli atti oggetto di archiviazione possono raggiungere un certo peso, il faldone spesso \u00e8 dotato di un foro che consente l'estrazione dal mobile ove essi siano riposti con l'aiuto di un dito. Sempre per lo stesso motivo, in alcuni faldoni \u00e8 presente un meccanismo a scatto che scorre sugli anelli e blocca i fogli raccolti facendo in modo che il peso stesso dei fogli non gravi sui fori rompendoli."}
{"id": "2057726", "revid": "94647", "url": "https://it.wikipedia.org/wiki?curid=2057726", "title": "Faldoni", "text": ""}
{"id": "2057727", "revid": "125527865", "url": "https://it.wikipedia.org/wiki?curid=2057727", "title": "Gianfranco Paglia", "text": "La sua storia ha ispirato la fiction \"Le ali\", trasmessa su Rai 1 il 9 novembre 2008.\nBiografia.\nNel 1992 frequenta la Scuola allievi ufficiali di complemento di Cesano e il corso paracadutisti, venendo assegnato al 186\u00ba Reggimento paracadutisti \"Folgore\".\nSottotenente paracadutista ha partecipato alla missione IBIS UNOSOM II in Somalia. Nella battaglia del pastificio (Mogadiscio, 2 luglio 1993) \u00e8 stato gravemente ferito alla colonna vertebrale, e ha perso l'uso delle gambe. Per la sua azione in combattimento ha ricevuto la medaglia d'oro al valor militare. Nonostante l'invalidit\u00e0 nel 1997 \u00e8 tornato a prestare servizio nell'Esercito, prendendo parte alla missione SFOR in Bosnia.\nNel 2008 si \u00e8 presentato alle elezioni politiche per la Camera dei Deputati nella circoscrizione Campania 1, risultando eletto, per il Popolo della Libert\u00e0. Membro della commissione Difesa, nell'agosto del 2010 aderisce insieme ai finiani al gruppo parlamentare Futuro e Libert\u00e0 per l'Italia. Alle elezioni del febbraio 2013, ricandidato con FLI alla Camera, non \u00e8 stato rieletto.\nRientrato in servizio da tenente colonnello dopo l'esperienza parlamentare, alla Brigata bersaglieri \"Garibaldi\", nel luglio 2013 \u00e8 stato chiamato come consulente dal ministro della Difesa Mario Mauro e poi, come consigliere, del ministro Roberta Pinotti fino al 2018.\nNel 2016 \u00e8 anche capitano della prima squadra paralimpica della Difesa, ed \u00e8 stato eletto consigliere nazionale della Federazione Italiana Tennistavolo.\nDal 2019 torna come consigliere al ministero della Difesa con il ministro Guerini, per le iniziative sportive per il personale militare disabile ."}
{"id": "2057729", "revid": "19913939", "url": "https://it.wikipedia.org/wiki?curid=2057729", "title": "Casilina", "text": ""}
{"id": "2057730", "revid": "19913960", "url": "https://it.wikipedia.org/wiki?curid=2057730", "title": "Travetti", "text": ""}
{"id": "2057731", "revid": "73843", "url": "https://it.wikipedia.org/wiki?curid=2057731", "title": "Pignatte", "text": ""}
{"id": "2057732", "revid": "69114224", "url": "https://it.wikipedia.org/wiki?curid=2057732", "title": "Tradizione popolare", "text": ""}
{"id": "2057733", "revid": "19913987", "url": "https://it.wikipedia.org/wiki?curid=2057733", "title": "Tecnica costruttiva romana", "text": ""}
{"id": "2057734", "revid": "19913995", "url": "https://it.wikipedia.org/wiki?curid=2057734", "title": "Ordinanze", "text": ""}
{"id": "2057735", "revid": "71155", "url": "https://it.wikipedia.org/wiki?curid=2057735", "title": "Giustizia costituzionale", "text": ""}
{"id": "2057736", "revid": "122763073", "url": "https://it.wikipedia.org/wiki?curid=2057736", "title": "Una citt\u00e0 per cantare", "text": "Una citt\u00e0 per cantare \u00e8 il quarto album del cantautore italiano Ron, il primo ad essere pubblicato con questo pseudonimo, nella primavera del 1980, per l'etichetta di Alessandro Colombini.\nIl disco.\nViene messo in commercio a cinque anni di distanza dal precedente LP di Ron, periodo nel quale l'artista ha pubblicato qualche 45 giri e, soprattutto, ha partecipato come arrangiatore e musicista al tour Banana Republic di Lucio Dalla e Francesco De Gregori ed al relativo disco.\nIl titolo \u00e8 tratto da quello del brano che apre il lato A, una cover di \"The Road\", canzone scritta ed incisa nel 1972 dal cantautore statunitense Danny O' Keefe (contenuta nel suo album O'Keefe), poi incisa come cover nel 1977 dal californiano Jackson Browne nel suo album pi\u00f9 conosciuto, \"Running on Empty\", e tradotta da Lucio Dalla; proprio Dalla, con De Gregori e Ricky Portera degli Stadio, collabora al disco che, di fatto, viene registrato come una sorta di appendice alla tourn\u00e9e dell'anno precedente.\nTra gli altri musicisti coinvolti sono da ricordare la Premiata Forneria Marconi al completo e Shel Shapiro dei The Rokes; l'orchestra d'archi \u00e8 invece arrangiata e diretta da Gian Piero Reverberi.\nL'album viene registrato agli Stone Castle Studios di Carimate, ed il tecnico del suono \u00e8 Ezio De Rosa, che effettua anche il mixaggio insieme a Colombini.\nDal disco viene tratto il 45 giri \"Una citt\u00e0 per cantare/Nuvole\". La canzone \"Come va?\", gi\u00e0 pubblicata su 45 giri per due volte (come retro di \"Occhi verdi, mari calmi\" e poi di \"I ragazzi italiani\") \u00e8 presente in una nuova versione, mentre qualche mese dopo, in occasione del Q Concert realizzato con Ivan Graziani e Goran Kuzminac, verr\u00e0 reincisa \"Io ti cercher\u00f2\".\nLa canzone \"Tutti cuori viaggianti\" dar\u00e0 il titolo, nel 1982, ad un disco dal vivo di Ron.\nFrancesco De Gregori, autore di \"Mannaggia alla musica\", durante l'incisione dell'album \"Viva l'Italia\" ne registra una versione, che rester\u00e0 inedita fino al 2006, quando verr\u00e0 inclusa nella raccolta tripla \"Tra un manifesto e lo specchio\"; lo stesso De Gregori ha comunque spesso proposto dal vivo la canzone, ed una sua esecuzione \u00e8 stata inclusa nell'album \"Bootleg\" del 1994.\nIl disco \u00e8 stato ristampato su CD dalla Dischi Ricordi (CDOR 8710).\nTracce.\nLATO A\nLATO B"}
{"id": "2057737", "revid": "106908", "url": "https://it.wikipedia.org/wiki?curid=2057737", "title": "Oropo", "text": "Oropo (, si trova sia al maschile sia al femminile) era una cittadina posta tra l'Attica e la Beozia, capoluogo della regione detta Oropia.\nGeografia.\nOropo era situata in una pianura costiera profonda cinque chilometri, attraverso cui il fiume Asopo raggiunge il mare. Questa zona \u00e8 separata dalla pianura interna di Tanagra da alcune colline, facenti parte della continuazione dei monti della Diacria.\nStoria.\nOropo fu a lungo una citt\u00e0 beota, appartenendo naturalmente a quella regione a causa della sua posizione nella pianura dell'Asopo; tuttavia il suo possesso fu argomento di frequenti controversie tra gli Ateniesi ed i Beoti e i primi la ottennero molto prima della guerra del Peloponneso. Rimase nelle loro mani fino al 412 a.C., quando i Beoti ne ripresero possesso.\nPochi anni dopo, nel 402 a.C., i Beoti fecero distruggere la citt\u00e0 e la fecero ricostruire a sette stadi di distanza dal mare a causa di una rivolta tra i suoi cittadini.\nDurante i successivi sessant'anni la citt\u00e0 pass\u00f2 molte volte in mani ora ateniesi ora beote, finch\u00e9 il re di Macedonia Filippo II, dopo la battaglia di Cheronea (338 a.C.), nella pace di Demade la assegn\u00f2 definitivamente agli Ateniesi. Nel 318 a.C. Oropo ritorn\u00f2 una citt\u00e0 libera. Nel 312 a.C. Cassandro I conquist\u00f2 la citt\u00e0, ma Polemone, il generale di Antigono, poco dopo espulse la guarnigione macedone e consegn\u00f2 la citt\u00e0 ai Beoti.\nSecondo quanto scrive Dicearco la citt\u00e0 continu\u00f2 a rimanere sotto Tebe per il secolo successivo, ma secondo alcuni storici l'espressione (\"oik\u00eda Theb\u00f4n\", che indica la dominanza tebana) \u00e8 sbagliata e dal passaggio non si pu\u00f2 trarre nessuna conclusione certa. William Martin Leake sostiene che la lettura corretta sia (\"apoik\u00eda Theb\u00f4n\", colonia dei Tebani), Wordsworth (\"sk\u00eda Theb\u00f4n\", ombra dei Tebani) e M\u00fcller (\"thet\u00f4n synoik\u00eda\", colonia di lavoro). Dicearco nomina gli abitanti della citt\u00e0 come Ateniesi Beoti, cos\u00ec come nominava anche quelli di Platea. Anche Strabone descrive Oropo come una citt\u00e0 beota, ma Tito Livio, Pausania e Plinio la collocano in Attica. Non si sa per quanto tempo gli Oropi abitarono nella citt\u00e0 nell'interno. Pausania dice espressamente che Oropo era presso il mare (), quindi gli abitanti tornarono all'antica citt\u00e0 poco tempo dopo essersi trasferiti nella nuova.\nAnche se Oropo rimase a lungo in mani ateniesi non fece mai parte dei demi dell'Attica; tuttavia la zona era chiamata amministrativamente Grea (). In Omero non si fa menzione di Oropo, ma la Grea \u00e8 menzionata tra le citt\u00e0 beote e si ritiene che questo antico nome sia stato cambiato in Oropo dagli Ateniesi. Dalla lettura di Aristotele si comprende che al tempo del filosofo Oropo era chiamata comunemente Grea e, a sostegno di quest'affermazione, \u00e8 stata rinvenuta un'iscrizione del periodo che parla di (\"Gra\u00eas\" o \"Gra\u00eais\") come un demo della trib\u00f9 Pandionide.\nSecondo Dicearco gli Oropi erano molto avari e desiderosi di arraffare denaro, come dimostravano le alte imposte che bisognava pagare per vendere prodotti nel loro territorio.\nNel 2001 Oropos contava 29542 abitanti.\nDescrizione.\nAd Oropo si trovava il celebre tempio dell'eroe Anfiarao (l'Amphiareion) che, secondo Pausania, si trovava a 12 stadi dalla citt\u00e0. Strabone lo colloca nel distretto di Psafi, che si trovava tra Ramnunte e Oropo e che era uno dei demi dell'Attica. Livio intitola il tempio ad Anfiloco, il quale, a detta di Pausania, era adorato insieme ad Anfiarao. Livio descrive il luogo come ingentilito da fontane e corsi d'acqua, il che significa che Oropo si trovava presso uno dei due torrenti che sfociano in mare tra Sk\u00e1la e Kalamos (probabilmente l'antica Psofi). La foce di uno di questi torrenti dista circa un miglio e mezzo da Sk\u00e1la; a mezzo miglio dalla foce sono presenti alcune rovine antiche. L'altro torrente \u00e8 circa tre miglia pi\u00f9 ad est e vi sono stati rinvenuti, risalendolo per un miglio, resti di mura antiche. Questo luogo, vicino a Kalamos, si chiama Mavro-Dh\u00edlissi, in cui il prefisso Mavro (nero) \u00e8 stato introdotto per distinguerlo dalla semplice Dh\u00edlissi, il sito di Delio. La distanza delle rovine del primo torrente concorda con i 12 stadi di Pausania; ma, d'altro canto, sono state trovate iscrizioni a Mavro-Dh\u00edlissi e Kalamos che fanno il nome di Anfiarao.\nDicearco scrive che la strada tra Atene e Oropo passava tra piante di lauro ( e il tempio Anfirao. Wordsworth invece interpreta quell'espressione come , osservando che non \u00e8 possibile che un topografo abbia descritto un percorso di circa 30 miglia come \"passante attraverso i lauri\". Anche se questa versione \u00e8 respinta da Leake, \u00e8 accettata da M\u00fcller.\nCollocazione attuale.\nIn Tucidide si parla di Oropo come appartenente alla (\"Peiraik\u00e9\"), che per\u00f2 viene letta da Stefano di Bisanzio come (\"Graik\u00e9\"), termine accettato da alcune edizioni critiche sull'opera di Tucidide: bisogna ricordare che la zona di Oropo era chiamata \"terra di confine\", cio\u00e8 (\"t\u00eas p\u00e9ran gh\u00eas\"), il che pu\u00f2 giustificare l'interpretazione di Stefano.\nStrabone parla cos\u00ec della collocazione di Oropo:\nIl moderno paese di Oropos si trova a quasi due chilometri dal mare, sulla riva destra del Vouri\u00e9ni, anticamente chiamato Asopo. Vi si possono vedere alcune rovine di edifici e pietre sepolcrali. Si trovano resti ellenici anche allo scalo presso cui si imbarca la gente per Eubea, Sk\u00e1la; questo luogo \u00e8 chiamato anche \"Santi Apostoli\" dal nome di una chiesa in rovina dedicata agli Apostoli. Leake, in una prima opera, colloca Oropo ad Oropos e Delfinio a Sk\u00e1la; tuttavia, nella seconda edizione del suo libro, lascia la collocazione attuale di Oropo nel dubbio. Sembra pi\u00f9 probabile che la citt\u00e0 si trovasse in origine sulla costa e che venne spostata solo per un breve periodo di tempo. Nella sua \"Guerra del Peloponneso\" Tucidide parla di far vela verso Oropo e gettarvi le ancore e Pausania dice espressamente che Oropo si trovava sulla costa. Quindi senza dubbio la citt\u00e0 si trovava presso l'attuale Sk\u00e1la e il centro nell'entroterra fu la zona occupata per breve tempo dai suoi cittadini. \u00c8 tuttavia vero che la distanza tra Oropos ed il mare \u00e8 pi\u00f9 del doppio di 7 stadi, come sostiene Diodoro, ma \u00e8 possibile che egli intendesse originariamente 17 stadi. Se Oropo corrisponde a Sk\u00e1la, allora, Delfinio si trovava pi\u00f9 ad est, vicino ai confini con l'Attica."}
{"id": "2057739", "revid": "1573940", "url": "https://it.wikipedia.org/wiki?curid=2057739", "title": "Shmuel Katz", "text": "Fu eletto alla Knesset in occasione delle elezioni parlamentari del 1949 ed \u00e8 anche conosciuto per la sua ricerca sul leader ebraico Vladimir \u017dabotinskij.\nBiografia.\nKatz \u00e8 nato nel 1914 in Sudafrica e nel 1930 \u00e8 entrato a far parte del movimento Betar. Nel 1936 \u00e8 immigrato in Palestina ed \u00e8 entrato nell'Irgun, nel 1939 \u00e8 stato inviato a Londra da Jabotinsky a parlare su questioni riguardanti la Palestina. \u00c8 stato redattore del giornale \"Jewish Standard\" e ha scritto per il \"Daily Express\" e \"Jerusalem Post\".\nNel 1946 \u00e8 ritornato in Palestina ed \u00e8 entrato nel quartier generale dell'Irgun dove fu attivo sotto l'aspetto delle relazioni estere. Egli \u00e8 stato uno dei sette membri di alto comando dell'Irgun, cos\u00ec come un portavoce dell'organizzazione.\nNel 1948 ha assistito nella conduzione della nave \"Altalena\" per le coste israeliane. \u00c8 stato uno dei fondatori del partito politico Herut, cofondatore del \"Movimento per la Grande Israele\" nel 1967 e nel 1971 ha contribuito alla creazione dell'Americans for a Safe Israel.\nNel 1977 \u00e8 diventato \"Consigliere del primo ministro d'informazione all'estero\" di Menachem Begin. Ha accompagnato Begin per due viaggi a Washington ed \u00e8 stato invitato a spiegare alcuni punti al presidente Jimmy Carter. Ha terminato questa funzione il 5 gennaio 1978 a causa delle divergenze con il governo sulle proposte di pace con l'Egitto. \u00c8 stato attivo con il partito Tehiya per alcuni anni e poi con il Herut - Movimento Nazionale dopo la sua scissione dal Likud.\nKatz ha scritto , nel libro descrive le radici dei conflitti arabo-israeliani e sostiene di esporre miti anti-sionisti al riguardo. Ha attaccato ci\u00f2 che egli chiama propaganda usata da fonti arabe sulle radici del conflitto e tentativi di confutarle.\nUn altro progetto per il quale Katz dedicato molti anni della sua vita \u00e8 la biografia in due volumi di Jabotinsky di 1792 pagine, intitolato \"Lone Wolf, A Biography of Vladimir (Ze'ev) Jabotinsky\"."}
{"id": "2057744", "revid": "599013", "url": "https://it.wikipedia.org/wiki?curid=2057744", "title": "Ep\u00f2nimo", "text": ""}
{"id": "2057745", "revid": "19914204", "url": "https://it.wikipedia.org/wiki?curid=2057745", "title": "Hugo von Hoffmansthal", "text": ""}
{"id": "2057751", "revid": "729019", "url": "https://it.wikipedia.org/wiki?curid=2057751", "title": "NGC 2420", "text": "NGC 2420 \u00e8 un ammasso aperto visibile nella costellazione dei Gemelli.\nOsservazione.\nSi pu\u00f2 individuare con facilit\u00e0 congiungendo idealmente le due stelle luminose Polluce e Procione e fermandosi circa a un terzo della distanza partendo da Polluce. \u00c8 individuabile anche con un binocolo, ma vi appare come un oggetto nebuloso; un piccolo telescopio amatoriale \u00e8 invece sufficiente per risolverlo in parte: si possono notare alcune stelle di decima magnitudine, mentre per risolverlo appieno occorrono telescopi da 120-150mm. Quest'ammasso si trova perfettamente sull'eclittica, al punto da essere frequentemente soggetto a occultazioni da parte degli oggetti del sistema solare; in quest'epoca il Sole vi transita davanti attorno al 15 luglio.\nLa declinazione moderatamente settentrionale di quest'ammasso favorisce gli osservatori dell'emisfero nord, sebbene si presenti circumpolare solo a partire da latitudini molto elevate; dall'emisfero australe la sua osservazione risulta penalizzata soltanto dalle regioni situate a elevate latitudini settentrionali ed \u00e8 osservabile da quasi tutte le aree popolate della Terra. Il periodo migliore per la sua osservazione nel cielo serale \u00e8 quello compreso fra dicembre e aprile.\nStoria delle osservazioni.\nNGC 2420 venne individuato per la prima volta da William Herschel nel 1783 attraverso un telescopio riflettore da 18,7\u00a0pollici; suo figlio John Herschel lo riosserv\u00f2 in seguito e lo inser\u00ec nel suo General Catalogue of Nebulae and Clusters col numero 1549.\nCaratteristiche.\nNGC 2420 \u00e8 un ammasso piuttosto compatto e ricco, comprendente oltre un centinaio di stelle; la sua distanza \u00e8 stimata attorno ai 3085\u00a0parsec (oltre 10000 anni luce) ed \u00e8 situato in una regione esterna della Via Lattea, probabilmente in corrispondenza del Braccio di Perseo o oltre. Possiede tuttavia un'elevata latitudine galattica, che lo colloca ben al di sopra del piano galattico.\nQuest'ammasso ha un'et\u00e0 considerevole, stimata attorno a 1,1 miliardi di anni; per questo \u00e8 spesso messo in relazione ad altri ammassi, seppure pi\u00f9 vecchi, come NGC 188, M67 e in particolare NGC 2506. La sua orbita attorno al centro galattico \u00e8 molto eccentrica e presenta una grande ampiezza dell'epiciclo; possiede inoltre dei parametri orbitali piuttosto complessi rispetto ad altri ammassi simili. Le sue componenti presentano una bassa metallicit\u00e0; gli esami fotometrici eseguiti sulle sue quattro giganti rosse pi\u00f9 luminose hanno rilevato un rapporto [Fe/H] pari a -0,57, raffrontato con la stella appartenente all'ammasso delle Iadi. Due delle quattro stelle inoltre si sono rivelate molto ricche di bario, oltre che entrambe binarie."}
{"id": "2057752", "revid": "767487", "url": "https://it.wikipedia.org/wiki?curid=2057752", "title": "Tullio Mobiglia", "text": "Biografia.\nAppassionato di musica, si diploma in violino al Conservatorio Niccol\u00f2 Paganini di Genova; nel 1934 inizia a suonare come orchestrale sulle navi, viaggiando spesso verso gli Stati Uniti, dove ha modo di accostarsi al jazz, diventando amico di alcuni musicisti come Coleman Hawkins.\nSi mette in luce in breve tempo come il miglior saxofonista italiano del periodo, e viene chiamato a suonare nell\"'Orchestra Mirador\" con cui, nel 1940, si reca a Berlino, ottenendo molto successo, al punto da venire scritturato per un certo periodo nella \"Heinz Wehner Orchestra\" finch\u00e9, nel 1941, forma la sua prima formazione, costituita da altri musicisti italiani, con cui pubblica le prime incisioni a 78 giri.\nMolto successo riscuote, in particolare, \"Lieber Sonneschein\", che \u00e8 un arrangiamento jazz della canzone \"Pippo non lo sa\" di Mario Panzeri e Gorni Kramer.\nTra i musicisti della formazione, Alfredo Marzaroli e Francesco Paolo Ricci, pi\u00f9 anziani degli altri, avevano iniziato a suonare gi\u00e0 all'inizio degli anni '20, mentre il chitarrista Alfio Grasso, considerato un caposcuola della chitarra jazz in Europa, diventer\u00e0 qualche anno dopo l'insegnante di Caterina Valente; l'orchestra si esibisce in particolare in due locali di Berlino, il \"Rosita\" ed il \"Patria\", ed ha occasione anche di suonare con Django Reinhardt in un altro locale berlinese, il \"Femina Bar\".\nIl repertorio, per il divieto di suonare musiche americane, \u00e8 costituito tutto da brani di musicisti europei, ed anche da riarrangiamenti di canzoni di musica leggera (come \"Oi Mar\u00ec\", scritta da Nisa e Cosimo Di Ceglie, \"La canzone del boscaiolo\" di Pippo Barzizza o \"Cielito lindo\", canzone messicana); inoltre molti brani sono scritti dallo stesso Mobiglia.\nNell'agosto del 1943 Mobiglia torna in Italia e, dopo un anno di inattivit\u00e0, all'inizio del 1945 riforma la sua orchestra con altri musicisti, ottenendo un contratto con la Columbia, con cui incide alcuni 78 giri.\nNegli anni successivi incider\u00e0 con la Telefunken, con la Cetra e con la Durium; riprender\u00e0 poi a suonare il suo primo strumento, il violino.\nNel 1967 viene chiamato dal \"Conservatorio Jan Sibelius\" di Helsinki ad insegnare il violino, incarico che terr\u00e0 fino agli anni '80, pur continuando ad esibirsi; nella capitale finlandese trascorrer\u00e0 gli ultimi anni fino alla morte.\nCarezzano, il suo paese natale, gli ha dedicato una via."}
{"id": "2057758", "revid": "247222", "url": "https://it.wikipedia.org/wiki?curid=2057758", "title": "Tutti i successi di Bobby Solo", "text": "Tutti i successi di Bobby Solo \u00e8 il quinto album di Bobby Solo, pubblicato nella primavera del 1967.\nIl disco.\nCome si intuisce dal titolo, questo disco \u00e8 una raccolta di alcune canzoni tratte dai primi tre album dell'artista. Non \u00e8 presente nessun brano del disco \"Le canzoni del West\".\nVi sono due canzoni, \"Questa volta\" e \"Per far piangere un uomo\" (presentata al Cantagiro 1966, versione italiana di \"To Make a Big Man Cry\" di Tom Jones), pubblicate fino a questo momento solo su 45 giri. La prima \u00e8 arrangiata dal maestro Gianni Marchetti, e la seconda da Mariano Detto.\nNella copertina il cognome di Peter Callander, coautore di \"Per far piangere un uomo\", \u00e8 riportato erroneamente come \"Conrad\".\nL'album non \u00e8 mai stato ristampato in CD.\nTracce.\nLATO A\nLATO B"}
{"id": "2057760", "revid": "1522738", "url": "https://it.wikipedia.org/wiki?curid=2057760", "title": "Etnocacerismo", "text": "L'etnocacerismo \u00e8 una dottrina politica peruviana caratterizzata da nazionalismo etnico che evoca sia la forza e l'identit\u00e0 Inca dell'epoca pre-ispanica quanto il nazionalismo peruviano attraverso l'ammirazione del presidente ed eroe nella Guerra del Pacifico Andr\u00e9s Avelino C\u00e1ceres. Di solito si chiama \"Movimento Etnocacerista\" o \"Movimento etnonazionalista peruviano\". \nLa dottrina etnocacerista fu creata da Isaac Humala.\nOggi i suoi rappresentanti pi\u00f9 importanti sono Antauro Humala e Ollanta Humala, del Partito Nazionalista Peruviano (PNP), candidati per le elezioni presidenziali del Per\u00f9 nel 2006.\nGli obiettivi del movimento includono la riaffermazione delle identit\u00e0 andina e della lingua quechua, come pure la formazione di uno stato che comprenda i territori dell'ex Impero Inca. \nCi\u00f2 include la sostituzione delle attuali \u00e9lite spagnola e asiatica con membri della popolazione indios, ora emarginati dal potere. Esso si oppone anche gli interventi stranieri in economia, degli Stati Uniti ed in particolare del Cile, ritenuto un tradizionale rivale. La nazionalizzazione dell'industria peruviana (a cominciare dall'invertire le recenti privatizzazioni), l'attuazione della pena di morte in caso di tradimento contro la patria durante la guerra, stabilito dalla costituzione, la legalizzazione della coltivazione della coca per uso interno ma l'implacabile lotta contro il traffico di droga verso l'estero."}
{"id": "2057762", "revid": "72396", "url": "https://it.wikipedia.org/wiki?curid=2057762", "title": "Tory Belleci", "text": "Biografia.\n\u00c8 famoso per il suo lavoro nel programma televisivo \"MythBusters\" dal 2003 al 2014. Ha studiato e si \u00e8 laureato all'Universit\u00e0 di San Francisco. In seguito inizia a lavorare come creatore di modelli con la Industrial Light and Magic in film come ' e '. Le astronavi della Federazione e gli sgusci sono alcuni dei suoi lavori.\nTory ha lavorato anche in molti altri film, come: \"Matrix\" (la trilogia), \"Van Helsing\", \"Peter Pan\", \"Starship Troopers\", \"Galaxy Quest\" e \"L'uomo bicentenario\", sempre nel campo degli effetti speciali come costruttore di modelli.\nTory \u00e8 spesso considerato dai suoi colleghi di MythBusters, Kari Byron e Grant Imahara, uno spericolato e viene impiegato nelle prove pi\u00f9 pericolose quando testano alcuni miti. \u00c8 rimasto immobile vestito di rosso in un'arena con dei tori da corrida ed ha testato se la lingua umana rimane congelata al palo, \u00e8 stato anche trascinato da un cavallo ad una velocit\u00e0 di oltre 45\u00a0km/h per testare un mito sui jeans. Per fare ci\u00f2, spesso si \u00e8 reso protagonista di incidenti comici durante i test che, a volte, gli hanno anche causato qualche ferita.\nNel 2016 ha presentato assieme a Byron e Imahara il programma televisivo \"White Rabbit Project\", prodotto da Netflix.\nNel 2021 \u00e8 protagonista di \"The Great Escapists\" su Prime Video con Richard Hammond."}
{"id": "2057767", "revid": "773636", "url": "https://it.wikipedia.org/wiki?curid=2057767", "title": "Aleksandra F\u00ebdorovna", "text": ""}
{"id": "2057768", "revid": "28592", "url": "https://it.wikipedia.org/wiki?curid=2057768", "title": "Auguste de Montferrand", "text": ""}
{"id": "2057769", "revid": "767487", "url": "https://it.wikipedia.org/wiki?curid=2057769", "title": "Cabadbaran", "text": "Cabadbaran \u00e8 una municipalit\u00e0 di Prima classe delle Filippine, capoluogo della Provincia di Agusan del Norte. In effetti gli uffici amministrativi della provincia sono ancora ubicati a Butuan, capoluogo fino al 2000, ma \u00e8 previsto il completamento del loro trasferimento entro il 2009-2010.\nIl \"Republic Act\" N. 9434 aveva concesso a Cabadbaran lo \"status\" di citt\u00e0; il 18 novembre 2008 la Corte Suprema delle Filippine ha per\u00f2 accolto un ricorso della \"Lega delle Citt\u00e0 delle Filippine\" annullando la trasformazione in citt\u00e0 di 16 municipalit\u00e0, tra cui Cabadbaran.\nCabadbaran \u00e8 formata da 31 baranggay:"}
{"id": "2057774", "revid": "49618", "url": "https://it.wikipedia.org/wiki?curid=2057774", "title": "Stazione meteorologica di La Spezia", "text": ""}
{"id": "2057789", "revid": "729019", "url": "https://it.wikipedia.org/wiki?curid=2057789", "title": "Buenavista (Agusan del Norte)", "text": "Buenavista \u00e8 una municipalit\u00e0 di Seconda classe delle Filippine, situata nella Provincia di Agusan del Norte, nella Regione di Caraga.\nBuenavista \u00e8 formata da 25 baranggay:"}
{"id": "2057794", "revid": "228587", "url": "https://it.wikipedia.org/wiki?curid=2057794", "title": "Buenavista", "text": ""}
{"id": "2057811", "revid": "1259603", "url": "https://it.wikipedia.org/wiki?curid=2057811", "title": "Interdisciplinarit\u00e0", "text": "Il termine interdisciplinarit\u00e0 indica un argomento, una materia, una metodologia o un approccio culturale, che abbraccia competenze di pi\u00f9 settori scientifici o di pi\u00f9 discipline di studio; tale termine non va confuso con multidisciplinarit\u00e0, pluridisciplinarit\u00e0, e transdisciplinarit\u00e0, che hanno significato differente.\nMolto diffuso nel linguaggio, scientifico, tecnico e professionale contemporaneo, in quanto evidenzia quel processo di integrazione di competenze che spesso \u00e8 indispensabile per affrontare in modo completo ed efficace determinati problemi, per gli stessi motivi e per superare la frammentazioni dei saperi connessa all'organizzazione della scuola secondaria l'interdisciplinarit\u00e0 \u00e8 un obiettivo costante in tutte le moderne teorie didattiche."}
{"id": "2057813", "revid": "28592", "url": "https://it.wikipedia.org/wiki?curid=2057813", "title": "Aleksandra F\u0451dorovna", "text": ""}
{"id": "2057815", "revid": "28592", "url": "https://it.wikipedia.org/wiki?curid=2057815", "title": "Granduca di Finlandia", "text": ""}
{"id": "2057816", "revid": "339392", "url": "https://it.wikipedia.org/wiki?curid=2057816", "title": "Regno di Hijaz", "text": ""}
{"id": "2057821", "revid": "130040", "url": "https://it.wikipedia.org/wiki?curid=2057821", "title": "Contea del Rossiglione", "text": "La contea del Rossiglione (in francese \"comt\u00e9 de Roussillon\" e in catalano \"comtat de Rossell\u00f3\") \u00e8 stata un'antica contea francese.\nSi sarebbe formata nel V-VIII secolo come suddivisione amministrativa del regno visigoto e i suoi confini corrispondevano all'antica \"civitas Ruscinonensis\", dalla quale riprese il nome, odierno dipartimento dei Pirenei Orientali, tolte le regioni della Cerdagna e dello Capcir. Cess\u00f2 probabilmente di esistere con l'invasione araba del 721, ma rinacque in occasione della riconquista carolingia e fu integrata alla marca di Spagna e quindi alla marca di Gotia. Il Rossiglione era in quest'epoca in possesso di conti nominati o riconosciuti dal potere imperiale, la cui autonomia, tuttavia, divenne maggiore nel corso del IX secolo. \nDopo la fine della dinastia carolingia venne considerata un possedimento familiare e agli inizi del X secolo venne in possesso della famiglia dei conti di Ampurias. Il suo territorio era tuttavia ridotto in quest'epoca alla sola parte orientale del dipartimento dei Pirenei Orientali. La capitale della contea fu in un primo momento Ch\u00e2teau-Roussillon e quindi la citt\u00e0 di Perpignano. Alla morte senza eredi di Gerardo II di Rossiglione nel 1172, la contea pass\u00f2 al re Alfonso II d'Aragona.\nLa contea sotto la dinastia d'Aragona.\nNel 1204 il re Pietro II d'Aragona la cedette come patrimonio personale alla moglie, Maria di Montpellier. In seguito ai dissensi successivamente sorti nella coppia reale, la contea venne ceduta nel 1209 allo zio del re Pietro, l'infante Sancio e alla morte di questi nel 1212 pass\u00f2 al figlio, Nu\u00f1o, insieme alla contea di Cerdagna. Alla sua morte nel 1241 le due contee passarono a Giacomo I d'Aragona, figlio di Pietro II.\nDa lungo tempo la contea dipendeva solo formalmente dalla marca di Gotia e dalla Francia. Con il trattato di Corbeil del 1258 il re di Aragona rinunci\u00f2 alle proprie terre nella Linguadoca e il re di Francia rinunci\u00f2 alla propria sovranit\u00e0 formale sul Rossiglione.\nNella suddivisione fatta nel 1262 tra i figli, il re Giacomo assegn\u00f2 le contee di Rossiglione e di Cerdagna al proprio secondogenito, Giacomo II di Maiorca; alla sua morte nel 1276 il Rossiglione entr\u00f2 pertanto a far parte del regno di Maiorca. Solo nel 1344 il re Pietro IV d'Aragona annesse i territori del cugino Giacomo III di Maiorca, reintegrando il Rossiglione nella corona d'Aragona.\nNel 1461 il re di Francia Luigi XI occup\u00f2 il Rossiglione e la Cerdagna, con il pretesto dei debiti che il re Giovanni II d'Aragona aveva contratto con lui e che non pot\u00e9 opporsi a causa di una guerra civile condotta dai Catalani. Il re di Francia Carlo VIII, restitu\u00ec nel 1493 le due contee al re di Aragona Ferdinando II per non essere ostacolato nella sua spedizione in Italia.\nNel 1641, nel corso di una ribellione contro l'appena formato regno di Spagna, la Catalogna chiese l'aiuto del re di Francia Luigi XIII, proclamandolo \"conte di Barcellona, di Rossiglione e di Cerdagna\" e il cardinale Richelieu integr\u00f2 alla Francia il Rossiglione e parte della Cerdagna.. L'annessione fu sancita nel 1659 dal trattato dei Pirenei.\nConti di Rossiglione.\nRe di Spagna.\nIn seguito la contea di Rossiglione fece parte dei domini dei re di Spagna Carlo I (l'imperatore Carlo V, 1516-1556), Filippo II (1556-1598), Filippo III (1598-1621) e Filippo IV (1621-1641).\nRe di Francia.\nCon il trattato dei Pirenei del 1659 la contea di Rossiglione, gi\u00e0 annessa militarmente dal re di Francia Luigi XIII dal 1641 e passata nel 1643 al successore Luigi XIV, pass\u00f2 definitivamente nei domini francesi. Dopo il 1659 i re di Francia non utilizzarono pi\u00f9 i titoli di \"conte di Rossiglione e di Cerdagna\", mentre questi sono tuttora presenti nella titolatura dei re di Spagna.\nContea di Rossiglione nella letteratura.\nUn immaginario conte di Rossiglione, Bertram, \u00e8 il principale personaggio nella commedia shakespeariana \"Tutto \u00e8 bene quel che finisce bene\"."}
{"id": "2057822", "revid": "827882", "url": "https://it.wikipedia.org/wiki?curid=2057822", "title": "Cynic Paradise", "text": "Cynic Paradise \u00e8 il sesto album della band industrial metal svedese Pain, pubblicato il 31 ottobre 2008 dalla Nuclear Blast.\nLe tracce \"Follow Me\" e \"Feed Us\" hanno visto la partecipazione come ospite della cantante dei Nightwish Anette Olzon.\nL'edizione speciale dell'album prevede un secondo CD contenente le reinterpretazioni di \"Behind the Wheel\" dei Depeche Mode e di \"Here is the News\" della Electric Light Orchestra e tre remix.\nLa copertina dell'album \u00e8 stata disegnata Travis Smith, disegnatore anche per Opeth, Amorphis e Nevermore."}
{"id": "2057826", "revid": "50347685", "url": "https://it.wikipedia.org/wiki?curid=2057826", "title": "S&amp;P", "text": ""}
{"id": "2057831", "revid": "599013", "url": "https://it.wikipedia.org/wiki?curid=2057831", "title": "Vincenzo Magliocco", "text": "Biografia.\nNacque a Palermo il 1\u00ba gennaio 1893, dove comp\u00ec studi superiori e si laure\u00f2 in giurisprudenza.\nNel 1915 si arruol\u00f2 nel Regio Esercito come ufficiale di complemento d'artiglieria, assegnato al 29\u00ba Reggimento artiglieria da campagna. Dopo l'entrata in guerra del Regno d'Italia, il 24 maggio di quell'anno, fu nominato sottotenente di complemento nel mese di luglio, ed inquadrato nel 2\u00ba Gruppo artiglieria da montagna \u201cTorino-Aosta\u201d dall'ottobre 1915 prese parte a numerosi combattimenti, distinguendosi sul Col di Lana, sul Monte Sief e sul Monte Zerbin. Nel marzo 1917, promosso tenente in servizio permanente effettivo per merito di guerra, chiese di essere ammesso alla Scuola Osservatori d'Aeroplano di Centocelle per un corso della durata di tre mesi.\nRitornato in zona di guerra nel maggio successivo con la qualifica di \u201cOsservatore d'Aeroplano\u201d si distinse, in forza alla 39\u00aa Squadriglia (5\u00ba Gruppo volo), prendendo parte a numerose azioni, venendo decorato con due Medaglie d'argento e una di bronzo al valor militare.\nNel 1921 fu trasferito presso il 9\u00ba Raggruppamento aeroplani e nel giugno 1923, dopo l'istituzione della Regia Aeronautica, promosso capitano e assegnato al 1\u00ba Stormo caccia terrestre del Centro di Aviazione da ricognizione di stanza a Parma.\nNel novembre dello stesso anno entrava a far parte della neocostituita Regia Aeronautica e l'anno dopo, promosso al grado di maggiore a scelta eccezionale, gli veniva affidato il comando del 20\u00ba Stormo da ricognizione basato sull'aeroporto di Salerno-Pontecagnano.\nNel 1929 fu promosso tenente colonnello e nel 1932, con la promozione a colonnello, ricevette il comando dell'aeroporto di Ferrara-San Luca e del 14\u00ba Stormo Bombardamento Terrestre.\nVisto il graduale peggioramento dei rapporti con il governo etiope, nel corso del 1934 fu mandato in Africa Orientale a capo di una missione tecnica che doveva curare la sistemazione delle basi aeree presenti in colonia.\nIn vista della guerra con l'Etiopia lo Stormo fu rafforzato con la costituzione di un terzo Gruppo di volo, e il 2 dicembre 1935 part\u00ec per l'Eritrea imbarcandosi a Napoli.\nAssegnato all'Aeronautica dell'Africa Orientale Italiana, divenne uno dei pi\u00f9 stretti collaboratori del generale Rodolfo Graziani.\nNel febbraio 1936, in piena campagna d'Etiopia, viene elevato al rango di generale di brigata aerea, e insignito del titolo di Cavaliere dell'Ordine Militare di Savoia.\nLa morte.\nIl 26 giugno decoll\u00f2 dal campo d'aviazione di Addis Abeba al comando di due bombardieri Ca.133 e un ricognitore Ro.1, facendo rotta per Lekempti con il compito di contattare alcuni capi locali e di assicurarne la fedelt\u00e0 alla Corona italiana. Il primo velivolo era pilotato personalmente da lui, mentre il secondo era al comando di Antonio Locatelli.\nUna volta atterrati sul campo di Bonaia i tre equipaggi organizzarono un accampamento di fortuna intorno ai velivoli, ma la notte del 27 vennero assaliti da un gruppo di \"arbegnuoc\", i guerriglieri etiopi, guidati da Kefl\u00e8 Nasib\u00f9 e Belai Haileab. Tutti i membri della spedizione, tranne il tenente cappellano Mario Borello, il 1\u00ba aviere Alberto Agostini e i due interpreti indigeni, rimasero uccisi e i tre aerei incendiati. L'aviere Alberto Agostini fu ucciso successivamente in un nuovo scontro con gli etiopi.\nI resti dei tre aerei furono avvistati da un velivolo italiano pilotato dal capitano Mario Bonzano il giorno successivo. Il relitto di uno dei due Ca.133 fu trasformato successivamente in un monumento ai caduti.\nMagliocco lasciava a Palermo la moglie Maria Buttic\u00e8 ed il figlio Bruno.\nRicordo.\nA Magliocco, Locatelli, e agli altri componenti della spedizione a Lechemti, tra cui l'ingegnere Adolfo Prasso, fu concessa la Medaglia d'oro al valor militare alla memoria. \nA lui \u00e8 stato intitolato l'aeroporto di Comiso fino al 7 giugno 2014, data della reintitolazione a Pio La Torre."}
{"id": "2057833", "revid": "28592", "url": "https://it.wikipedia.org/wiki?curid=2057833", "title": "Palazzo di Vladimiro", "text": ""}
{"id": "2057844", "revid": "834", "url": "https://it.wikipedia.org/wiki?curid=2057844", "title": "Chiesa di San Giuseppe a Cagliari", "text": ""}
{"id": "2057846", "revid": "121539282", "url": "https://it.wikipedia.org/wiki?curid=2057846", "title": "Lungoneva del Palazzo", "text": "Il lungoneva del Palazzo ( \"lungoriva del Palazzo\") \u00e8 una strada che corre sul lungofiume della Neva nel centro di San Pietroburgo, sulla cui riva sorgono gli edifici che costituiscono il Museo dell'Ermitage - Palazzo d'Inverno, il Teatro dell'Ermitage - il Palazzo di Marmo ed il Giardino d'Estate. La strada venne tracciata tra il 1763 e 1767 e ben presto divenne il luogo scelto dai membri della famiglia imperiale russa per le loro residenze: inizia dal ponte del Palazzo, dove finisce il lungoneva degli Inglesi, e termina alla Fontanka, dove prende nome di \"lungoneva Kutuzov\".\nQuesta strada \u00e8 molto apprezzata dai turisti perch\u00e9 ha una vista meravigliosa sulla Neva, sulla fortezza di San Pietro e San Paolo e sull'isola Vasil'ievskij.\nNella sua opera \"Eugenio Onegin\", Aleksandr Sergeevi\u010d Pu\u0161kin raffigura se stesso che cammina lungo questa strada con il suo eroe, Eugene Onegin."}
{"id": "2057847", "revid": "834", "url": "https://it.wikipedia.org/wiki?curid=2057847", "title": "Pulse per Second", "text": ""}
{"id": "2057850", "revid": "6923", "url": "https://it.wikipedia.org/wiki?curid=2057850", "title": "Fortezza di Nyen", "text": "La fortezza di Nyen, e in svedese \"Nyenskans\", fu costruita nel 1611 alla confluenza dell'Ochta nella Neva, nella localit\u00e0 di Nyen, in una zona che ora fa parte della citt\u00e0 di San Pietroburgo. La fortezza aveva lo scopo di difendere i territori dell'Impero svedese in Ingria e venne poi distrutta dalle truppe di Pietro I durante la Grande guerra del Nord."}
{"id": "2057854", "revid": "547034", "url": "https://it.wikipedia.org/wiki?curid=2057854", "title": "Locomotiva FS 234", "text": "Le locomotive FS 234 sono dei mezzi di trazione a scartamento normale utilizzati in servizio di manovra in molti impianti delle Ferrovie dello Stato e in raccordi industriali. Sono state costruite in 2 serie e con caratteristiche simili.\nStoria.\nLe unit\u00e0 di serie del gruppo 234 furono precedute da un prototipo costruito nel 1957 dall'OM, classificato provvisoriamente DI 240.001, che fu provato per qualche tempo anche negli scali delle Ferrovie Nord Milano.\nIl prototipo, acquisito dalle FS nel 1959 con la classificazione 234.3099, fu costruito, per contenere i costi, con il carro recuperato da una locomotiva a vapore 835 demolita, equipaggiato con il cambio idraulico SRM e dotato di una cabina di guida in posizione paracentrale.\nLe locomotive di serie vennero ordinate, nel 1959, dalle Ferrovie dello Stato alla Breda e alla OM in due lotti di 18 unit\u00e0.\nPer evitare che le Officine Grandi Riparazioni di Verona, terminata nel 1959 la trasformazione di alcune locomotive a vapore 740 in 741, potessero restare senza lavoro, si decise di assegnar loro la sperimentazione del prototipo 234.3099 e la verifica con le ditte costruttrici della fattibilit\u00e0 del recupero dei telai delle locomotive 835. I carri di 36 di esse furono quindi revisionati e adattati dalle officine stesse, che intervennero in particolare sulla semplificazione del biellismo, sulla contrappesatura delle ruote e su altri particolari.\nLe unit\u00e0 di serie di costruzione OM furono consegnate nel 1961 e immatricolate con la numerazione 234.3001-3018; le unit\u00e0 Breda furono invece consegnate tra il 1961 e il 1962 e immatricolate come 234.2001-2018.\nIl prototipo 234.3099 fu reso simile alle locomotive OM della serie 234.3001-3018 nel 1969.\nAlla fine del 1985 le 234 risultavano in gran parte accantonate: quelle rimaste in servizio erano concentrate nei depositi di Torino (9 unit\u00e0 OM), Novara (2 unit\u00e0 Breda) e Verona (2 unit\u00e0 Breda), mentre altre 2 unit\u00e0 Breda erano state noleggiate alla Siette di Roma.\nTutte le unit\u00e0 furono alienate dal parco FS tra il 1986 e il 1993.\nCaratteristiche.\nLe due serie di locomotive differivano essenzialmente nella motorizzazione che era costituita, per le unit\u00e0 Breda, da un motore della stessa casa a 6 cilindri a \"V\" da sovralimentato ad iniezione indiretta e, per le OM, da un motore Diesel ad iniezione diretta a 6 cilindri verticali della potenza di .\nIl convertitore di coppia era per tutte e 36 unit\u00e0 del tipo idraulico \"SRM\" (Svenska Rotor Masckiner), veniva collegato per mezzo di una frizione a dischi multipli e la trasmissione di moto alle ruote avveniva per mezzo di un contralbero e di una biella di accoppiamento delle ruote.\nLa lunghezza totale del rotabile era di 9,3\u00a0m. L'ultima unit\u00e0 immatricolata, di costruzione OM che era il prototipo della serie, ricevette il numero 234.3099; questa differiva dal resto della serie per avere un asse cavo al posto del contralbero di trasmissione.\nLa locomotiva fu dotata di impianto frenante ad aria compressa con freno Westinghouse. Per aumentare l'aderenza allo spunto era dotata di sabbiere azionate ad aria compressa.\nDepositi.\nLe unit\u00e0 allestite dall'OM furono assegnate al deposito locomotive di Torino Smistamento, dove trascorsero tutta la loro vita.\nLe unit\u00e0 allestite dalla Breda furono inizialmente assegnate ai depositi milanesi, rimando concentrate nelle aree piemontese, lombarda e veneta anche dopo i successivi spostamenti."}
{"id": "2057857", "revid": "204012", "url": "https://it.wikipedia.org/wiki?curid=2057857", "title": "Spondilite Anchilosante", "text": ""}
{"id": "2057859", "revid": "204012", "url": "https://it.wikipedia.org/wiki?curid=2057859", "title": "Lupus Eritematoso Sistemico", "text": ""}
{"id": "2057861", "revid": "834", "url": "https://it.wikipedia.org/wiki?curid=2057861", "title": "Lester &quot;Rasta&quot; Speight", "text": ""}
{"id": "2057864", "revid": "48344", "url": "https://it.wikipedia.org/wiki?curid=2057864", "title": "Repubblica d'Ingria settentrionale", "text": ""}
{"id": "2057866", "revid": "85779067", "url": "https://it.wikipedia.org/wiki?curid=2057866", "title": "Russia sovietica", "text": ""}
{"id": "2057868", "revid": "110157", "url": "https://it.wikipedia.org/wiki?curid=2057868", "title": "Rifugio Cr\u00eate S\u00e8che", "text": "Il rifugio Cr\u00eate S\u00e8che (pron. fr. : - 2.410\u00a0m s.l.m.) \u00e8 un rifugio del CAI sito nelle Alpi Pennine; \u00e8 stato edificato nel 1982 nel comune di Bionaz, all'imbocco della Comba di Cr\u00eate S\u00e8che, vallone laterale della Valpelline e culminante nel Colle di Cr\u00eate S\u00e8che.\nCaratteristiche ed informazioni.\nIl rifugio sorge presso il \"Berrio di Governo\", masso erratico posto al sommo di una morena che digrada verso la Valpelline, nel luogo dove a fine \u2018700 era stato messo un posto di guardia.\nLa struttura conta 86 posti letto ed \u00e8 raggiungibile in circa due ore di cammino dalla frazione R\u00fb del comune di Bionaz. Il rifugio costituisce un'importante base d'appoggio sia per gli amanti della roccia, sia per chi preferisce camminare.\nAccessi.\nIl percorso normale per accedere al rifugio inizia dalla frazione \"R\u00fb\" (1696\u00a0m) di Bionaz."}
{"id": "2057870", "revid": "28592", "url": "https://it.wikipedia.org/wiki?curid=2057870", "title": "Trattato di Dorpat", "text": ""}
{"id": "2057876", "revid": "486946", "url": "https://it.wikipedia.org/wiki?curid=2057876", "title": "Icpal", "text": ""}
{"id": "2057880", "revid": "4175", "url": "https://it.wikipedia.org/wiki?curid=2057880", "title": "Rugby Lyons Piacenza", "text": ""}
{"id": "2057881", "revid": "121169285", "url": "https://it.wikipedia.org/wiki?curid=2057881", "title": "Eugen Drewermann", "text": "Ex sacerdote cattolico, ha inaugurato un nuovo approccio ermeneutico alla Bibbia ed alla teologia basato sulla \"Psicologia del Profondo\".\nHa avuto alcuni riconoscimenti - tra i quali nel 2007 l'Erich Fromm Award \u2013 e le sue opere sono state tradotte in oltre dieci lingue. Il suo atteggiamento critico nei confronti della Chiesa cattolica fu evidente quando il giornale tedesco Der Spiegel pubblic\u00f2 un articolo-intervista nel Natale del 1993.\nDrewermann \u00e8 molto noto in Germania per il suo lavoro di studioso, che si basa sull'applicazione della psicologia del profondo all'esegesi ed alla teologia. Studia filosofia, teologia, psicoanalisi e storia dei popoli e delle religioni, ed ha sostenuto opinioni molto incisive contro la Chiesa cattolica. Drewermann interpreta i fatti descritti nella Scrittura in chiave simbolica ed archetipica, al di l\u00e0 di ci\u00f2 che di storico possono dire; come segni di una realt\u00e0 interiore profonda e innata in ogni uomo, al di l\u00e0 del tempo e dello spazio. Le opinioni di Drewermann sui dogmi della Chiesa cattolica, soprattutto quello della nascita di Ges\u00f9 dalla Vergine Maria, destarono l'attenzione dell'allora cardinale Joseph Ratzinger, il quale nel 1986 invi\u00f2 una lettera all'arcivescovo Johannes Joachim Degenhardt. con la quale esprimeva preoccupazione per le tesi sostenute dal teologo di Paderborn.\nIl conflitto culmin\u00f2 nel 1991, dopo la pubblicazione da parte di Drewermann di un'opera di radicale critica della Chiesa cattolica: \"Funzionari di Dio: Psicogramma di un ideale\". L'autore mette in risalto gli aspetti legati all'inconscio collettivo e ai meccanismi di rimozione, compensazione che il teologo riscontr\u00f2 nella terapia ventennale di numerosi chierici. Dall'opera emerge un quadro ed un'analisi agghiacciante: spesso colui che entra in seminario per diventare sacerdote lo fa non gi\u00e0 per una vocazione quanto per la sicurezza che l'apparato-Chiesa offre ad una personalit\u00e0 debole ed insicura. In particolare spesso il seminarista ha alcuni conflitti irrisolti legati alla sessualit\u00e0, all'attaccamento alla madre, all'incapacit\u00e0 di gestire le sue pulsioni. Il chierico vede nella Chiesa una sorta di utero o grembo che lo dovrebbe proteggere da una questione sessuale ancora aperta: con il voto di castit\u00e0 e di obbedienza il seminarista si illude di poter superare il problema non dovendosene pi\u00f9 occupare.\nNell'ottobre del 1991, l'arcivescovo revoc\u00f2 a Drewermann l'insegnamento presso il seminario di Paderborn e poco dopo lo ridusse allo stato laicale.\nIl suo limite \u00e8 stato quello di generalizzare ed estendere a tutta la realt\u00e0 ecclesiale i problemi di alcuni gruppi di persone. Drewermann lasci\u00f2 ufficialmente la Chiesa cattolica durante il suo sessantacinquesimo compleanno, il 20 giugno 2005, annunciando in televisione la sua scelta.\nBiografia.\nFiglio di padre luterano e di madre cattolica, Drewermann dopo aver terminato gli studi liceali, studia filosofia a M\u00fcnster, teologia a Paderborn e psicoanalisi a Gottinga.\nNel 1972 diventa sacerdote a Paderborn. Nello stesso periodo lavora come psicoterapeuta e dal 1979 compie numerosi studi di storia delle religioni e dogmatica alla facolt\u00e0 cattolica di teologia a Paderborn.\nInfluenzato da Freud e Jung, oltre che dalla recente evoluzione del pensiero analitico, Drewermann reinterpreta radicalmente i testi biblici, servendosi come criteri ermeneutici della psicologia del profondo, della poesia e dei grandi archetipi che si ritrovano in tutte le culture e le religioni.\nIl suo metodo interpretativo viene esposto con due volumi pubblicati tra il 1985-86 (\"Psicologia del profondo ed esegesi\"), il primo dedicato all'Antico Testamento, il secondo al Nuovo Testamento.\nUn tema centrale del suo pensiero \u00e8 l'angoscia esistenziale e come la persona possa uscire dal ghetto in cui l'angoscia relega la sua vita.\nHa scritto anche un saggio \"Sulla immortalit\u00e0 degli animali\" (Neri Pozza Editore, 1997, con la prefazione di Luise Rinser), in cui critica la visione antropocentrica e sostiene che anche per gli animali ci sia una vita dopo la morte."}
{"id": "2057883", "revid": "287204", "url": "https://it.wikipedia.org/wiki?curid=2057883", "title": "Francisco S\u00e1", "text": ""}
{"id": "2057889", "revid": "599013", "url": "https://it.wikipedia.org/wiki?curid=2057889", "title": "\u00c9tienne Bacrot", "text": "Biografia.\nCominci\u00f2 a giocare a scacchi all'et\u00e0 di quattro anni e a dieci vinse diverse competizioni giovanili. A 13 anni vinse contro l'ex-campione del mondo Vasilij Smyslov in una simultanea. In marzo 1997 divent\u00f2 Grande Maestro, all'et\u00e0 di 14 anni e 2 mesi, il pi\u00f9 giovane fino ad allora ad ottenere tale titolo.\nDetiene il record assoluto di vittorie (8) nel campionato francese di scacchi, ottenute nel 1999, 2000, 2001, 2002, 2003, 2008, 2012 e 2017 .\nHa partecipato con la Francia a sei olimpiadi degli scacchi dal 1996 al 2014 (in 1\u00aa scacchiera nel 2002, 2006 e 2008), ha vinto 23 partite, pareggiate 32 e perse 5.\nNell'edizione delle Olimpiadi degli scacchi del 2006 di Torino, vince la medaglia di Bronzo individuale in prima scacchiera .\nIn gennaio 2005 divenne il primo francese ad entrare nella lista dei \"top-ten\", i primi dieci giocatori del mondo per punteggio Elo.\nHa raggiunto il punteggio Elo pi\u00f9 alto nella lista FIDE di novembre 2013, con 2749 punti, 15\u00ba al mondo e 1\u00ba in Francia.\n\u00c8 sposato con Nathalie Bonnafous con la quale ha due figli, Alexandre (anche lui qualificato giocatore di scacchi) e Victoria.\nPrincipali risultati.\nIncontri amichevoli.\nDal 1995 Bacrot ha giocato tutti gli anni, ad eccezione del 2003, un incontro amichevole di sei partite nella sua citt\u00e0 natale di Albert in Piccardia. Alcuni risultati: "}
{"id": "2057890", "revid": "599013", "url": "https://it.wikipedia.org/wiki?curid=2057890", "title": "Vladimirskij", "text": ""}
{"id": "2057891", "revid": "599013", "url": "https://it.wikipedia.org/wiki?curid=2057891", "title": "Luta livre", "text": "La Luta Livre Esportiva (o Luta Livre Submission) \u00e8 una disciplina brasiliana specializzata nel grappling al suolo senza kimono e nel combattimento libero.\nIl termini luta livre \u00e8 stato impiegato anche in riferimento al free fight, bench\u00e9 con il tempo sia stata fatta un paragone molto simile tra la Luta Livre e sport da combattimento quali Vale tudo e MMA.\nStoria.\nLa \"Luta Livre\" (termine da non confondere con la lotta libera olimpica: \"luta estilo livre\") \u00e8 stata creata nella prima met\u00e0 del 1900 a Rio de Janeiro.\nIl fondatore di questo sistema di combattimento \u00e8 stato Euclydes Hatem (Tatu), uno dei pi\u00f9 grandi combattenti brasiliani di tutti i tempi capace di sconfiggere George Gracie negli anni 40.\nL'attivit\u00e0 di studio della Luta Livre \u00e8 sempre stata focalizzata nella \"lotta a terra\" senza kimono, distanza particolarmente efficace nel contesto del Vale tudo e decisiva nelle pericolose strade brasiliane. Durante gli anni 70 la Luta Livre \u00e8 stata fortemente influenzata da esperti tecnici come Roberto Leit\u00e3o, professore universitario di ingegneria meccanica con molta esperienza nel judo senza kimono e nella lotta.\nData la gracilit\u00e0 e la bassa statura, Leit\u00e3o dovette sviluppare una disciplina molto tecnica per prevalere sugli avversari; questa particolarit\u00e0 rese il sistema della Luta Livre molto efficace, anche contro aggressori pi\u00f9 pesanti e forti.\nDa questo stile nacquero grandi campioni delle MMA, del grappling e del Vale tudo fra i quali troviamo Euclides Perreria, Marco Ruas, Alexandre Fran\u00e7a Nogueira ed Alexandre Ferreira.\nLe tecniche sviluppate da Tatu e Leit\u00e3o si tramandarono di generazione in generazione e si diffusero in diversi paesi lontani dal Brasile.\nLa Germania rappresenta lo zoccolo duro della Luta Livre europea grazie al maestro Daniel D' Dane che nel 1995 diffuse efficacemente la disciplina brasiliana in terra teutonica.\nSuccessivamente, grazie all'impegno della cintura nera Andreas Schmidt (allievo del maestro Daniel D' Dane) nacque ELLO (European Luta Livre Organisation) e successivamente ILLO, la recente federazione internazionale sulla Luta Livre con il compito di organizzare le competizioni, coordinare le accademie sparse per il globo ed evolvere il programma tecnico della disciplina.\nLa ILLO (International Luta Livre Organisation) \u00e8 presente in diverse nazioni come la Germania, la Francia, la Italia, la Polonia, la Svizzera, i Paesi Bassi, Israele e gli Stati Uniti d'America, mentre in Sud America \u00e8 presente la Federa\u00e7\u00e3o de Luta-Livre Submission. Negli anni novanta la Luta Livre dimostr\u00f2 tutta la sua efficacia nel principale torneo di Vale tudo \"IVC\" (International Vale Tudo Championship), circuito in cui detiene il record di incontri vinti, nonostante una minore diffusione rispetto alle discipline (brasiliane e non) rivali che sono state rappresentate.\nDalle competizioni alla difesa personale.\nLa \"Luta Livre\" proposta dalla federazione internazionale ILLO comprende tutti gli aspetti della disciplina che spaziano dalle competizioni di Submission Grappling alla difesa personale. \u00c8 previsto un sistema di graduazione a cinture, dalla bianca alla nera.\nLa Luta Livre Esportiva (o Submission) \u00e8 lo stile a contatto pieno praticato per le competizioni di submission. Questa disciplina, molto tecnica, si focalizza esclusivamente sulle prese, concentrandosi in particolar modo nella lotta a terra con sottomissioni, di conseguenza risulta molto simile al Grappling senza gi. \nGli allenamenti nella variante esportiva permettono di apprendere tecniche (atterramenti, posizioni, leve articolari, strangolamenti) e strategie orientate alle competizioni. Nello stesso tempo si incrementano caratteristiche fisiche molto utili come la forza, la resistenza e la coordinazione. L'abbigliamento \u00e8 composto da una rash guard ed un paio di pantaloncini corti (o quelli lunghi del gi). La federazione ILLO organizza un torneo annuale (senza gi) denominato \"Subbattle\", aperto ad ogni disciplina e partecipante, in cui sono consentite tutte le tecniche di sottomissione esistenti. Il formato di gara (senza limite di tempo) prevede la vittoria per sottomissione oppure ai punti; le categorie di peso sono suddivise in -72,9\u00a0kg, -84,9\u00a0kg, +85\u00a0kg per il torneo maschile ed \"open\" per quello femminile. La Luta Livre esportiva \u00e8 una delle discipline pi\u00f9 efficaci nel combattimento a terra e per questo motivo fa parte del repertorio tecnico del Grappling.\nLa Luta Livre Vale Tudo rappresenta un'estensione della specialit\u00e0 sportiva e diventa a tutti gli effetti una forma di combattimento libero e completo. Alle componenti di grappling vengono aggiunte le percussioni (sia in piedi che a terra) utilizzando prevalentemente pugni, calci, gomitate e ginocchiate. L'introduzione dei colpi permette, fra l'altro, di facilitare la sottomissione dell'avversario. L'allenamento della Luta Livre Vale Tudo \u00e8 indicato per le competizioni di MMA ed il combattimento reale.\nLa Luta Livre T36 \u00e8 indirizzata unicamente per il combattimento reale e la difesa personale; in corsi specifici viene impiegata come forma di addestramento a mani nude per i corpi di polizia (SWAT) e militari (US Air Force in Germania ad esempio). \nLe tecniche per la difesa personale considerano tutte le distanze del combattimento, varie situazioni e comprendono un programma completo per il combattimento a terra finalizzato a neutralizzare l'avversario con uno strangolamento o una chiave articolare. Ogni anno vengono organizzati diversi camp per apprendere il sistema T36."}
{"id": "2057892", "revid": "339392", "url": "https://it.wikipedia.org/wiki?curid=2057892", "title": "Porto marittimo", "text": ""}
{"id": "2057894", "revid": "819238", "url": "https://it.wikipedia.org/wiki?curid=2057894", "title": "Locomotiva FS 356", "text": "Le locomotive 356 erano \"locomotive di guerra\" italiane, costruite durante la seconda guerra mondiale dalle Ferrovie dello Stato utilizzando parti di recupero ricavate da ALn 556 Fiat, per essere utilizzate dalle forze armate italiane in Libia, per la necessit\u00e0 di provvedere a quei servizi, sempre crescenti, che venivano richiesti dai militari, ma a causa del precipitare degli eventi rimasero sul territorio nazionale.\nStoria.\nLe locomotive, che costituirono il gruppo 356, furono costruite in Italia, in quattro esemplari, dalle Officine Materiale Rotabile FS di Torino, utilizzando motori e carrelli di automotrici ALn 556 Fiat, secondo alcuni agli inizi del 1943, secondo altri nel 1942, per gli usi delle forze armate italiane in Libia ma, rimasero sul territorio nazionale a causa del precipitare degli eventi bellici e trovarono impiego nei servizi connessi alle operazioni belliche e dopo la fine della seconda guerra mondiale rimasero affidate alle Ferrovie dello Stato\n. Secondo il Molino e il Pautasso svolsero servizio tra Bressana-Bottarone e Stradella con corse sino a Pavia trainando alcune carrozze viaggiatori; successivamente furono impiegate sulla Livorno-Collesalvetti ma data la poca efficienza del rotabile furono infine assegnate al deposito locomotive di Roma Smistamento per lo sporadico servizio merci della linea Gaeta-Formia.\nAltre fonti riportano che alla fine della guerra si trovavano sparse per la penisola, la 356.001 a Palermo, la 356.003 ad Asti e la 356.004 a Foggia. La 001 venne spostata a Firenze nel 1951 e a Roma nel 1954. La 003 nel 1948 era a Torino, poi fino al 1960 a Foggia e Bari e infine accantonata a Roma. La 004 dopo la Puglia fu trasferita a Roma e distaccata a Formia per i servizi su Gaeta.\nLe Ferrovie dello Stato presero in carico le quattro unit\u00e0 tra 1948 e 1950. La classificazione di origine fu quella di locomotive 356.001-4 ma le FS le considerarono sempre automotori anche se, data la potenza di 170\u00a0kW superiore al limite in uso, avrebbero dovuto essere considerate locomotive. Lo schema di coloritura fu quello normalmente adottato con la cassa isabella, il telaio e il tetto castano, con le traverse di testa colore rosso segnale. La 356.002 venne demolita nel 1949; all'inizio degli anni sessanta anche le altre risultavano accantonate al deposito locomotive di Roma San Lorenzo mentre la loro demolizione avvenne durante gli anni settanta.\nCaratteristiche.\nLe \"356\" erano locomotive diesel costruite con componenti di recupero provenienti da rotabili esistenti caratterizzate dall'allestimento molto spartano e piuttosto rabberciato; la cassa era costituita da un telaio rigido montato su due carrelli a due assi provenienti dallo smontaggio delle automotrici a nafta Fiat ALn 556 1347, 1348, 1354 e 1358 completi di motore Fiat 356C. Sul telaio era stata allestita una struttura molto rudimentale dotata di 2 cabine di guida alle estremit\u00e0 sui cui frontali spigolosi spiccava una imponente griglia per la ventilazione dei radiatori.\nIl lavoro di trasformazione fu affidato a Fiat.\nI quattro mezzi facenti parte di questo gruppo non erano tutti uguali, ma di due tipi diversi: la 001 e la 002 avevano la cassa completamente metallica, mentre la 003 e la 004 avevano la cassa in metallo e legno, segno evidente della difficolt\u00e0 di reperimento dei materiali occorrenti, durante la guerra, ed inoltre avevano solo due assi motori, essendo quelli estremi solo portanti. La trasmissione del moto alle ruote avveniva per mezzo di un gruppo frizione a dischi multipli collegato al cambio meccanico di tipo Fiat a 4 marce e da questo con un albero di trasmissione con doppio giunto elastico scorrevole a guide scanalate che trasmetteva il moto ad un ponte riduttore con un rapporto di riduzione al ponte fu sostituito con uno pi\u00f9 corto, atto ad ottenere una velocit\u00e0 massima di 50\u00a0km/h, quindi con una forza di trazione pi\u00f9 elevata rispetto alle automotrici, in modo tale da ottenere una capacit\u00e0 di traino accettabile, anche se a scapito della velocit\u00e0 massima che scese a livelli decisamente limitati, ma che visto lo stato delle linee dell'epoca, questo non era un gran danno.\nDato che si trattava di rotabili di emergenza non brillavano particolarmente per le prestazioni, essendo mezzi non molto potenti, potendo contare solo su una potenza 230 CV, anche perch\u00e9 la massa aderente era circa la met\u00e0 della massa totale. Poca era la funzionalit\u00e0 complessiva del rotabile che rese difficile la sua utilizzazione nell'esercizio ferroviario; l'aspetto particolarmente sgraziato le rese oggetto dei pi\u00f9 disparati epiteti da parte dei ferrovieri."}
{"id": "2057896", "revid": "309289", "url": "https://it.wikipedia.org/wiki?curid=2057896", "title": "Sededema", "text": "La Sededema \u00e8 un fiume della Russia siberiana orientale (Repubblica Autonoma della Jacuzia), affluente di sinistra della Kolyma.\nHa origine dall'altopiano dell'Alazeja e scorre per la maggior parte del suo corso nel bassopiano della Kolyma, in una regione bassa e paludosa, ricca di laghi (circa 3.000 nel bacino del fiume, per una superficie complessiva di circa 700\u00a0km\u00b2); fra i molti affluenti ricevuti, i principali sono Kyllach, D'jaski, Ulachan-Jurjach dalla sinistra idrografica, Sykynach dalla destra.\nIl fiume \u00e8 gelato, in media, nel periodo compreso fra la prima met\u00e0 di ottobre e la fine di maggio o gli inizi di giugno."}
{"id": "2057897", "revid": "1543377", "url": "https://it.wikipedia.org/wiki?curid=2057897", "title": "I Thought I'd Seen Everything", "text": "I Thought I'd Seen Everything \u00e8 una canzone rock scritta da Bryan Adams, Eliot Kennedy e Robert John \"Mutt\" Lange per il decimo album in studio di Adams \"11\" del 2008.\nIl brano.\nLo stile musicale del brano \u00e8 dichiaratamente ispirato alla musica rock e pop degli anni ottanta. Il singolo \u00e8 stato pubblicato come download digitale nel Regno Unito a gennaio e come CD nel resto del mondo a marzo.\nNel 1991 Robert Lange scrisse una canzone con lo stesso titolo per la sua ex moglie, Stevie Vann. Tuttavia, secondo il sito ufficiale di Adams, si tratta soltanto di una coincidenza dato che questa canzone e quella realizzata da Lange sono due componimenti distinti.\nIl video.\nIl video prodotto per \"I Thought I'd Seen Everything\" \u00e8 stato diretto da Bryan Adams, per la prima volta alla regia, dopo essersi lamentato della malriuscita di alcuni suoi vecchi videoclip, diretti da altri. Il video, reso disponibile sul sito di Bryan Adams, vede il cantante ed il suo gruppo cantare il brano \"live\" in uno studio di incisione, similarmente a quanto veniva mostrato nel video di \"Please Forgive Me\" del 1993. In una intervista rilasciata a Dominick A. Miserandino, Bryan Adams ha dichiarato di aver voluto mostrare nel video ci\u00f2 che egli veramente \u00e8, senza troppi abbellimenti."}
{"id": "2057898", "revid": "309289", "url": "https://it.wikipedia.org/wiki?curid=2057898", "title": "Sjungjude", "text": "Il Sjungjude () \u00e8 un fiume della Russia siberiana orientale (Repubblica Autonoma della Sacha-Jacuzia), affluente di destra del Molodo (bacino idrografico della Lena).\nNasce dalle estreme propaggini nord-orientali dell'altopiano della Siberia centrale, attraversando successivamente la parte settentrionale delle alture della Lena; il fiume scorre in direzione meridionale per met\u00e0 del suo percorso, poi fa un ampio giro e si dirige verso nord. I maggiori tributari sono il Chajyrgastach (122\u00a0km) dalla destra idrografica e il Kjuskjurd\u017ejan (144\u00a0km) dalla sinistra. Il fiume non incontra centri urbani in tutto il suo corso.\nLe sue acque sono gelate nel periodo fra met\u00e0 ottobre e i primi di giugno."}
{"id": "2057899", "revid": "80339", "url": "https://it.wikipedia.org/wiki?curid=2057899", "title": "Syungyude", "text": ""}
{"id": "2057900", "revid": "481666", "url": "https://it.wikipedia.org/wiki?curid=2057900", "title": "Almost Human", "text": ""}
{"id": "2057906", "revid": "31886", "url": "https://it.wikipedia.org/wiki?curid=2057906", "title": "Traudl Treichl", "text": "Biografia.\nSciatrice polivalente, Traudl Treichl ottenne il suo primo risultato di rilievo in Coppa del Mondo il 16 febbraio 1969 a Vysok\u00e9 Tatry giungendo 10\u00aa in slalom speciale. Convocata per gli XI Giochi olimpici invernali di , sua unica presenza olimpica, si classific\u00f2 13\u00aa nella discesa libera, 9\u00aa nello slalom gigante e non complet\u00f2 lo slalom speciale.\nIl 21 gennaio 1973 a Les Contamines sal\u00ec per la prima volta sul podio in Coppa del Mondo piazzandosi 2\u00aa, dietro all'austriaca Monika Kaserer, in slalom gigante. Il 20 dicembre dello stesso anno ottenne nella medesima specialit\u00e0 l'ultimo podio di carriera nel circuito, il 3\u00ba posto alle spalle della liechtensteinese Hanni Wenzel e della svizzera Marie-Th\u00e9r\u00e8se Nadig. Il 3 febbraio 1974 ai Mondiali di Sankt Moritz vinse la medaglia d'argento nello slalom gigante; il 21 dicembre dello stesso anno con il 5\u00ba posto nella discesa libera di Coppa del Mondo disputato a Saalbach ottenne l'ultimo risultato della sua attivit\u00e0 agonistica."}
{"id": "2057907", "revid": "110157", "url": "https://it.wikipedia.org/wiki?curid=2057907", "title": "Notora", "text": "Il Notora (; in lingua sacha: \u041d\u0443\u043e\u0442\u0430\u0440\u0430) \u00e8 un fiume della Siberia orientale, affluente di sinistra dell'Aldan (bacino idrografico della Lena). Si trova in Russia, nella Sacha (Jacuzia).\nIl fiume scorre prevalentemente in direzione orientale; sfocia nel fiume Aldan a 706\u00a0km dalla sua foce nella Lena. La lunghezza del Notora \u00e8 di 308\u00a0km, l'area del suo bacino \u00e8 di 7\u00a0440\u00a0km\u00b2. La sua portata media, a 37\u00a0km dalla foce, \u00e8 di 7\u00a0m\u00b3/s."}
{"id": "2057910", "revid": "309289", "url": "https://it.wikipedia.org/wiki?curid=2057910", "title": "Nimingde", "text": "Il Nimingde \u00e8 un fiume della Russia siberiana settentrionale (Repubblica Autonoma della Jacuzia), affluente di destra del Soboloch-Majan (bacino idrografico della Lena).\nLa lunghezza del Nimingde \u00e8 di 200\u00a0km, l'area del suo bacino \u00e8 di 3\u00a0680\u00a0km\u00b2."}
{"id": "2057912", "revid": "309289", "url": "https://it.wikipedia.org/wiki?curid=2057912", "title": "Selljach", "text": "Il Selljach \u00e8 un fiume della Russia siberiana settentrionale (Repubblica Autonoma della Jacuzia), tributario del mare di Laptev.\nNasce e scorre nella parte orientale del grande bassopiano della Jana e dell'Indigirka, in una regione piatta e soggetta, durante l'estate, ad estesissimi impaludamenti, punteggiata da piccoli laghi (circa 6.000 nel bacino del fiume); sfocia nella baia omonima, situata nella parte sudorientale del mare di Laptev. I principali affluenti sono Tut-Balyktach (189\u00a0km) e Sjurjuktjach (235\u00a0km) dalla destra idrografica, Sygynastach (90\u00a0km) dalla sinistra.\nCome tutti i fiumi della zona, \u00e8 ghiacciato in media dai primi di ottobre ai primi di giugno."}
{"id": "2057917", "revid": "599013", "url": "https://it.wikipedia.org/wiki?curid=2057917", "title": "Metano da carbone", "text": "Il metano da carbone (a volte indicato con \"CBM\", soprattutto nella letteratura anglosassone, acronimo dell'inglese \"coal bed methane\") \u00e8 il gas metano che viene estratto dagli strati di carbone presenti nel sottosuolo in alcuni bacini geologici.\nLa produzione di questo gas \u00e8 diventata economicamente sempre pi\u00f9 importante negli ultimi due decenni; lo sfruttamento sistematico di questo gas \u00e8 iniziato negli Stati Uniti e Canada, pionieri nello sviluppo di questa fonte energetica grazie alle potenzialit\u00e0 dei loro bacini carboniferi. Oggi la possibilit\u00e0 di produrre metano da carbone viene valutata ed attuata ovunque vi sia richiesta di gas da parte del mercato e possibilit\u00e0 di sfruttare depositi sepolti di carbone.\nPer estensione il termine CBM viene usato per indicare sia le particolari condizioni geologiche, che permettono di arrivare allo sfruttamento di questo gas, sia tutta quella branca della industria mineraria che ruota attorno alla ricerca, sviluppo e produzione di questa fonte energetica.\nDescrizione.\nI depositi CBM fanno parte del gruppo di combustibili fossili, e, una volta portato in superficie, il gas metano derivante pu\u00f2 essere inserito nel gruppo merceologico degli idrocarburi gassosi.\nIl metano di questa origine pu\u00f2 essere classificato come gas dolce in quanto solitamente \u00e8 privo di acido solfidrico.\nQuesto metano, a differenza di quello presente nei pori dei depositi gassiferi tradizionali, negli strati carboniosi si trova molecolarmente adsorbito nella massa carboniosa contenuta nei livelli di carbone; la presenza di questo gas era ben conosciuta da tempo essendosi sempre rinvenuto nelle miniere sotterranee di carbone, dove mescolandosi con l'aria forma la pericolosa miscela gassosa chiamata gris\u00f9."}
{"id": "2057919", "revid": "767487", "url": "https://it.wikipedia.org/wiki?curid=2057919", "title": "Chicane (musicista)", "text": "Carriera.\nChicane \u00e8 principalmente conosciuto per il singolo \"Offshore\", un inno dance ad Ibiza, incluso in centinaia di compilation, sia nella versione chill out che nella sua versione dance versions; \"Saltwater\", che si avvale della collaborazione vocale della cantante del gruppo Clannad, M\u00e1ire Brennan, ed \u00e8 una delle canzoni pi\u00f9 rappresentative del genere trance; \"Don't Give Up\", la cui parte vocale \u00e8 interpretata da Bryan Adams. Soprattutto \"Don't Give Up\" ha portato Chicane in vetta alla classifica dei singoli inglese e nella top ten di quasi tutta Europa.\nBracegirdle ha anche lavorato sotto lo pseudonimo di \"Disco Citizens\", nella produzione di singoli di musica trance. Insieme alla cantante Vanessa St. James ed al produttore Mr. Joshua, Disco Citizens ha fatto parte del progetto Mr. Joshua Presents Espiritu, conosciuto per il brano \"In Praise of the Sun\", cantato sia in inglese che in francese.\nIl 15 luglio 2010 viene annunciato sul sito ufficiale l'uscita del nuovo album \"Giants\", prevista per il 2 agosto 2010.\nAltri soprannomi adottati da Nick Bracegirdle nel corso della propria carriera sono stati \"Rebel Transcanner\" e \"Sitvac\"."}
{"id": "2057926", "revid": "729019", "url": "https://it.wikipedia.org/wiki?curid=2057926", "title": "Sindrome di Lyell", "text": "La sindrome di Lyell, o necrolisi epidermica tossica \u00e8 un quadro patologico di carattere raro, che presenta una necrosi pressoch\u00e9 totale dell'epidermide (o della mucosa dell'epitelio); si tratta di una patologia molto grave.\nLa sua incidenza \u00e8 molto bassa: si mostra da 0,4 a 1,2 casi per milione in ogni anno.\nEziologia.\nSi manifesta dopo assunzione di particolari farmaci. o tipicamente nei neonati in presenza di tossina epidermolitica prodotta dallo Staphylococcus aureus.\nSintomatologia.\nPer la severit\u00e0 dei sintomi ricorda la sindrome di Stevens-Johnson, dalla quale si differenzia per\u00f2 per una letalit\u00e0 molto maggiore (70% contro 5%). Si mostra febbre e rash su larghe parti del corpo.\nTrattamento.\nIl trattamento primario del Lyell \u00e8 l'interruzione del fattore scatenante, di solito un farmaco dannoso, inoltre \u00e8 importante il trattamento in unit\u00e0 di trattamento ustioni o terapia intensiva con supporto nutrizionale. La letteratura scientifica non \u00e8 univoca nel sostegno ad una terapia sistemica specifica."}
{"id": "2057927", "revid": "204012", "url": "https://it.wikipedia.org/wiki?curid=2057927", "title": "Malattia di Lyell", "text": ""}
{"id": "2057931", "revid": "19916956", "url": "https://it.wikipedia.org/wiki?curid=2057931", "title": "Vernacolo valentinese", "text": ""}
{"id": "2057934", "revid": "204012", "url": "https://it.wikipedia.org/wiki?curid=2057934", "title": "Malattia di Ritter-Lyell", "text": ""}
{"id": "2057936", "revid": "125306579", "url": "https://it.wikipedia.org/wiki?curid=2057936", "title": "Muteking", "text": " \u00e8 un anime giapponese diretto da Seitar\u00f4 Hara e prodotto dalla Tatsunoko nel 1980 in 56 episodi. La serie \u00e8 stata trasmessa dal network Fuji TV a partire da settembre 1980.\nNel 2019 \u00e8 stato annunciato un reboot della serie intitolato \"Muteking the Dancing Hero\", andato in onda dal 3 ottobre 2021.\nTrama.\nIl protagonista \u00e8 Takoro, un alieno dall'aspetto simile a un polpo rosa proveniente da un lontano pianeta chiamato \"Tako\". Takoro \u00e8 il vice-sceriffo della polizia locale che sta inseguendo un gruppo di pericolosi criminali intergalattici, quattro piovre nere che si fanno chiamare i Fratelli Piovra. Durante il suo inseguimento, il mezzo delle piovre nere precipita sulla Terra e cos\u00ec anche il povero Takoro: l'astronave precipita in America, per la precisione a San Francisco, nella casa di uno strambo inventore e della sua famiglia. Takoro si presenta e spiega la sua missione: catturare i Fratelli Piovra e li avr\u00e0 riportarli in catene sul suo pianeta. Ha quindi l'idea di farsi aiutare dal dodicenne Linn nella sua missione: grazie ad uno speciale raggio che solo Takoro pu\u00f2 emettere, Linn in un batter d'occhio si trasforma in Muteking, uno straordinario guerriero intergalattico che combatte su un paio di pattini a rotelle e che riesce a mandare all'aria i piani di conquista che i Fratelli Piovra hanno nei confronti del pianeta Terra e dei suoi abitanti.\nDopo tante peripezie, Takoro riuscir\u00e0 a catturare i fratelli Piovra: il successo sar\u00e0 guastato per\u00f2 dal dover ormai abbandonare quella che per lui era una famiglia.\nIl capo della polizia di Tako ha per\u00f2 una sorpresa in serbo per lui: come premio per i suoi sforzi, a Takoro viene affidata la pattuglia sulla Terra, in modo da poter stare per sempre con il suo migliore amico Linn.\nPersonaggi.\nI nomi si riferiscono alla versione italiana del cartone.\nMuteking: Il protagonista della storia. Veste come uno skater americano ma con un costume stravagante di colore rosso, giallo e blu. Porta un paio di pattini a rotelle e la sua arma \u00e8 un'asta allungabile con cui sconfigge i Fratelli Piovra. Solo Takoro pu\u00f2 evocarlo, visto che Muteking non \u00e8 altri che Linn trasformato da uno speciale raggio emesso dalla bocca del polpo.\nTakoro: Giovane polpo di colore rosa proveniente dal lontano pianeta Tako, in cui gli abitanti hanno un aspetto simile al suo, \u00e8 il vice-sceriffo della polizia locale ed ha il compito di arrestare i fratelli Piovra. Solo cos\u00ec potr\u00e0 aspirare al posto di sceriffo. \u00c8 un tipo tenace, determinato ma anche maldestro e alle volte finisce per mettersi nei guai, dai quali esce anche grazie all'aiuto di Muteking. Nonostante il suo aspetto, ha una fortissima attrazione per le ragazze umane, in particolare per una certa Sayuri (quando stanno a San Francisco) e poi per una certa Seiko (nella seconda parte della serie, quando la famiglia di Linn trasloca in Giappone).\nLinn: Ragazzino americano di 12 anni, \u00e8 il migliore amico di Takoro e l'unico che possa vantare un segreto: \u00e8 lui infatti Muteking, il sorprendente guerriero che protegge la Terra dall'attacco degli invasori. Quando non \u00e8 nella sua forma segreta, Linn fa tutto quello che fa un normale ragazzino: andare a scuola, passeggiare con gli amici e fare lunghe pattinate per il parco e andare dietro alle ragazze.\nIl Professore: Padre di Linn e Sonny, \u00e8 uno strambo scienziato e astronomo che, sapendo che Takoro viene da un altro pianeta, cerca di scoprire tutto il possibile sul pianeta Tako. Ha un laboratorio sotterraneo dentro il quale c'\u00e8 un enorme telescopio e una miriade d'incredibili invenzioni.\nKoaru: Madre di Linn e Sonny, \u00e8 il capo della polizia di San Francisco: tanto sexy quanto determinata a ripulire le strade dal marcio, crede nel suo lavoro e molte volte lo prende cos\u00ec sul serio da arrabbiarsi per un nonnulla. Non crede nell'esistenza di Muteking e, quando il figlio Linn prova a dirglielo, lei lo rimprovera dicendogli che guarda troppa televisione.\nSonny: Il fratello maggiore di Linn. Poliziotto anche lui, collega di Koaru, si crede un abile detective ma \u00e8 cos\u00ec imbranato che si fa scappare i criminali sotto al naso. Nonostante ci\u00f2, alle volte riesce ad arrestare i Fratelli Piovra, che per\u00f2 riescono ad evadere grazie ai loro poteri di metamorfosi. Considera i Fratelli Piovra come una spietata organizzazione terroristica internazionale.\nMichi: Michi \u00e8 una ragazzina di 6 anni figlia di un grande amico del dottor Yuki che per\u00f2 mor\u00ec quando la ragazzina era molto piccola e quindi fu presa come figlia adottiva dalla famiglia Yuki. Anche a lei, come al fratello adottivo Linn, piace andare sui pattini. \u00c8 forse il primo amore di Takoro, visto che lui le va molto dietro.\nNubon: Cane antropomorfo col dono della parola, Nubon vede in Takoro una sorta di rivale in amore visto che, prima del suo arrivo, Michi rivolgeva le sue attenzioni a lui. Nonostante le litigate, per\u00f2, Nubon si diverte con Takoro.\nTakokiki: Il leader dei Fratelli Piovra nonch\u00e9 il maggiore dei quattro. \u00c8 simile ad una piovra di colore nero, con cinque tentacoli (cos\u00ec come anche il resto del suoi fratelli). Ha una sorta di fascia rossa sulla testa e gli piace il suo ruolo di capo. Takokiki \u00e8 il violento del gruppo, che d\u00e0 in escandescenze facilmente ma che ha anche un lato buono che per\u00f2 usa solamente con la sorella Takomi. Come i suoi fratelli \u00e8 in grado di trasformarsi in umano.\nTakomaro: Membro dei Fratelli Piovra anche se il suo capo aspetto slanciato ricorda molto quello di un calamaro o una seppia. Takomaro, che ha una fascia gialla sulla testa, \u00e8 il membro pi\u00f9 intelligente della famiglia, capace di stare ore e ore sui libri terrestri alla ricerca di qualche espediente per aiutare i fratelli nel soggiogare la Terra. Gira sempre con un fucile laser a tracolla.\nTakosaku: Il terzo dei Fratelli Piovra e anche il pi\u00f9 piccolo dei maschi in quanto a statura. Takosaku \u00e8 il pi\u00f9 calmo del gruppo, ma anche il pi\u00f9 giocherellone. Ha una fascia blu sulla testa.\nTakomi: La minore dei Fratelli Piovra e l'unica femmina, viene trattata come una regina proprio in quanto donna. Romantica sognatrice, cova un amore viscerale per Muteking nonostante il dissenso dei suoi fratelli e sogna sempre di poterlo sposare. Nell'ultima puntata, per\u00f2, si trover\u00e0 costretta ad affrontarlo in duello (trasformandosi in Lady Oscar) perch\u00e9 non riesce a odiare i suoi fratelli nonostante la vita che facciano. Per\u00f2 sar\u00e0 proprio quello il momento adatto in cui dichiarer\u00e0 a Muteking l'amore che prova per lui. Tuttavia sembra che anche Muteking ricambi in qualche modo l'amore che la piovra sente per lui: nell'episodio 28, addirittura le scrive, con un pennarello sul vetro, la scritta LOVE.\nIl Narratore: \u00c8 una sorta di robot che cambia a seconda della serie: nella prima parte \u00e8 vestito alla occidentale e reca la scritta luminosa DISCO sulla testa, mentre nella seconda parte veste con un kimono tradizionale e la scritta DISCO viene sostituita da ideogrammi giapponesi.\nPersonaggi secondari.\nI Mostri: Compaiono a partire dal decimo episodio sino alla fine della prima parte della serie, ambientata a San Francisco, quando i fratelli Piovra decidono di usare come covo un vecchio maniero abbandonato e fatiscente. In tutto sono cinque: il conte Dracula, un vampiro che, contrariamente al solito, ha una dieta a base di succo di pomodoro; il mostro di Frankenstein, un bestione alto e robusto; la Mummia di un innominato faraone egizio; un uomo-lupo; una vampira dall'aspetto grassoccio (gli ultimi due mostri non si vedono molto spesso).\nHanno un angolo tutto loro, nell'anime, dove ballano \"Il Rock dei Mostri\" (in giapponese \"Monster Time\"), un'orecchiabile melodia rock che si contrappone alle atmosfere pi\u00f9 pop della \"Danza delle Piovre Nere\" dei Fratelli Piovra.\nLe Piccole Piovre: Un esercito di polpetti che aiutano i fratelli Piovra nelle loro operazioni. Possono trasformarsi in soldatini.\nSayuri: Compare nella prima parte della serie. \u00c8 una ragazza amica di Linn, bionda e molto bella, per la quale Takoro perde subito la testa. Sayuri sembra divertita dalle avances del polpetto, per niente intimorita dal suo aspetto. Tuttavia la ragazza ha un segreto: \u00e8 stata, anche se per una volta, Mutequeen, la controparte femminile di Muteking (provocando i bollenti spiriti dei tre fratelli Piovra e l'ira di Takomi). Questo fatto \u00e8 dovuto ad un errore di Takoro, errore a cui ha presto rimediato.\nSeiko: Compare nella seconda parte della serie. \u00c8 la tipica bellezza giapponese ideale, da geisha. La ragazza non prova attrazione per Takoro, ma ci\u00f2 non significa che non gli sia amica.\nIl Capo della Polizia del pianeta Tako: Compare nell'ultima puntata per verificare se Takoro ha arrestato i fratelli Piovra o no. Una volta ultimato il lavoro, come premio, il Capo d\u00e0 a Takoro, oltre che la stella di sceriffo, anche un incarico speciale per rimanere sulla Terra con i suoi amici, smentendo quello che si diceva di lui, ossia che \"fosse tanto severo, e invece \u00e8 cos\u00ec buono\".\nI genitori di Takoro: Due piovre di colore violaceo, sono in perenne ansia per il figlio e mandano a lui dei regali affinch\u00e9 non gli vengano attacchi di nostalgia. Ma alla fine della serie compariranno anche loro.\nI Mecha.\nDisco Hottoke: Gigantesco robot che accorre in caso di pericolo, \u00e8 una sorta di palla occhialuta con due ali e due gambe. Nel suo hangar ha tre unit\u00e0 che escono a seconda dell'esigenza e dell'episodio. Spara anche le \"Sfere di Sirio\", spettacolari sfere che trasportano i nostri amici in mondi impensabili, come ad esempio il Giappone feudale, il Sahara oppure le Montagne Rocciose canadesi. A partire dalla seconda serie, le sfere cambieranno e invece di \"Sfere di Sirio\" sparer\u00e0 le \"Sfere di Soccorso\", sfere che contengono qualsiasi tipo di elemento naturale che viene usato contro i fratelli Piovra al fine di aiutare Takoro ad evocare Muteking.\nSaizans: Unit\u00e0 per le missioni terrestri, \u00e8 un carro armato capace di trasformarsi in un jet supersonico. Ha l'aspetto di un coccodrillo con un corpo ed un corno da rinoceronte.\nConchutter: Unit\u00e0 per le missioni aeree, \u00e8 un aereo la cui forma ricorda molto un insetto.\nMeditain: Unit\u00e0 per le missioni acquatiche, pu\u00f2 avere funzione sia di aereo che di sottomarino. Spara delle bolle speciali dalla bocca che intrappolano l'avversario e, come forma, ricorda molto un piranha.\nTokagettel: Bizzarro robot dalla forma di lucertola che viene inviato per aiutare Takoro, ma \u00e8 cos\u00ec debole che o si inventa delle scuse per non intervenire o viene puntualmente sconfitto dai fratelli Piovra.\nIl Mostro di Gomma: Mostro che parte dall'aeromezzo dei Fratelli Piovra (e che poi saranno loro stessi sfruttando al massimo il potere della metamorfosi), ha la particolarit\u00e0 di essere fatto con una gomma speciale, ma non basta per battere Muteking. Nell'episodio 18 il Mostro di Gomma passer\u00e0 ad essere una versione Piovra di Disco Hotoke con tanto di unit\u00e0 nell'hangar e di un Tokagettel-salamandra.\nLa prima e la seconda parte dell'anime.\nL'anime si compone di due parti: la prima parte, ambientata in America, dura dal primo al trentaduesimo episodio e in questa parte si vedono le varie particolarit\u00e0 tipiche del mondo occidentale (negozi con insegne luminose, scritte inneggianti alla musica disco, gente con i pattini a rotelle molto in voga in quel periodo). Nella seconda parte Koaru ha ricevuto, come premio, un trasferimento a Tokyo, in Giappone, dove i nostri amici resteranno sino alla fine del cartone.\nSigla italiana.\nLa sigla italiana dal titolo \"Muteking\" \u00e8 stata incisa da I Condors."}
{"id": "2057941", "revid": "171091", "url": "https://it.wikipedia.org/wiki?curid=2057941", "title": "Comba di Cr\u00eate S\u00e8che", "text": "La Comba di Cr\u00eate S\u00e8che (pron. fr. : ) \u00e8 un vallone laterale della media Valpelline, sita nel comune di Bionaz, all'interno delle Alpi Pennine.\nEtimologia.\nIl toponimo deriva da \"comba\" o \"combe\", termine di origine arpitana assai diffuso in Valle d'Aosta e nel Vallese ed indicante una piccola valle, unito a \"Cr\u00eate S\u00e8che\" (in francese, \"cresta secca\").\nDescrizione.\nI bordi della comba sono segnati da creste aguzze, mentre il fondo \u00e8 costituito da detriti franati dalle creste stesse.\nAl limitare Nord della Comba, al confine con la Svizzera, troviamo il Colle di Cr\u00eate S\u00e8che ed il monte \"Trouma des Boucs\", mentre alla sua imboccatura inferiore sorge il rifugio Cr\u00eate S\u00e8che."}
{"id": "2057945", "revid": "122809211", "url": "https://it.wikipedia.org/wiki?curid=2057945", "title": "Centoneri", "text": "Le Centurie nere o Centoneri, in russo, \u0427\u0435\u0440\u043d\u043e\u0441\u043e\u0442\u0435\u043d\u0446\u044b, \u010cernosotency, furono un'organizzazione conservatrice, monarchica e tradizionalista ortodossa, sorta in Russia durante la rivoluzione del 1905. Ufficiosamente incoraggiati dal Governo, le Centurie nere vantavano nello zar Nicola II loro membro onorario, reclutavano le loro truppe tra i proprietari terrieri, i contadini ricchi (kulaki, coltivatori privati), la polizia e il clero: sostenevano l'autocrazia, la Chiesa ortodossa e il nazionalismo russo. Furono particolarmente attivi tra il 1905 e il 1911."}
{"id": "2057946", "revid": "204012", "url": "https://it.wikipedia.org/wiki?curid=2057946", "title": "Pemfigo Paraneoplastico", "text": ""}
{"id": "2057948", "revid": "125464770", "url": "https://it.wikipedia.org/wiki?curid=2057948", "title": "Motori Mercedes-Benz", "text": "In questa pagina si vuole fornire una panoramica d'insieme dei principali motori prodotti nel corso di vari decenni dalla Casa automobilistica tedesca Mercedes-Benz.\nGamma motoristica.\nLa gamma motoristica Mercedes-Benz \u00e8 assai variegata: i motori costruiti dalla Casa di Stoccarda variano da 3 fino a 12 cilindri, con architetture motoristiche a cilindri in linea o a V.&lt;br&gt;\nLe sedi di produzione attuali dei moderni motori Mercedes-Benz sono situate a Bad Cannstatt ed Untert\u00fcrkheim, entrambe nei pressi di Stoccarda, ed a Berlino, dove vengono assemblati i motori V12. Le prime due localit\u00e0 citate, invece, producono rispettivamente motori V6 e V8 nella prima e motori a 4 cilindri in linea nella seconda.\nMotori automobilistici Mercedes-Benz.\nDi seguito verr\u00e0 presentata una carrellata motoristica dei principali motori Mercedes-Benz per autovetture, suddivisi per architettura motoristica, dalla pi\u00f9 semplice alla pi\u00f9 sofisticata. Tali motori sono stati spesso utilizzati anche nei furgoni prodotti dalla Casa di Stoccarda ed in alcuni rari casi, anche nei pi\u00f9 pesanti autocarri della Unimog. Tra questi motori ve ne sono alcuni non prodotti dalla Casa tedesca, ma dalla giapponese Mitsubishi, che all'epoca della DaimlerChrysler condivideva motori e pianali con il colosso americano e con quello tedesco.\nMotori a 5 cilindri.\nI motori Mercedes-Benz a 5 cilindri sono solo a gasolio\nMotori a 8 cilindri in linea.\nLa Mercedes-Benz ha costruito in passato, quando ancora si usavano, anche motori ad 8 cilindri in linea di cilindrate comprese tra 3.8 e ben 7.7 litri. Tutti questi motori erano a benzina ed erano destinati ai modelli di gran lusso prodotti negli anni Venti e Trenta. Tra questi motori i principali sono:\nMotori V12.\nI V12 Mercedes-Benz per uso automobilistico sono tutti a benzina.\nMotori prodotti da altre Case per Mercedes-Benz.\n\u00c8 stata essenzialmente la giapponese Mitsubishi (sebbene con la collaborazione della DaimlerChrysler) a produrre i pochi motori utilizzati per alcuni modelli della Casa tedesca, o meglio, per un marchio ad essa appartenente, vale a dire la Smart. Questi motori sono:\nIn questo elenco, viene riportato il periodo di applicazione di tali motori da parte della \"DaimlerChrysler\", ma tutti questi motori conoscono o hanno conosciuto un ciclo vitale molto pi\u00f9 vasto, con applicazioni da parte della Casa giapponese in altri suoi modelli prodotti in altri periodi.&lt;br&gt;\nNon meno importante, per\u00f2, \u00e8 anche un pi\u00f9 recente motore, rivisitato ed utilizzato da Mercedes-Benz, ma costruito di fatto dalla Renault, con cui la Casa tedesca \u00e8 in joint-venture a partire dall'inizio del 2010. Introdotto nel 2012 e gi\u00e0 menzionato anche in precedenza, il motore OM607 \u00e8 un motore da 1.5 litri di cilindrata direttamente derivato dai motori K9K di normale utilizzo presso diversi modelli Renault e Nissan.\nMotori Mercedes-Benz per autocarri pesanti.\nDi seguito verr\u00e0 mostrata una carrellata di motori Mercedes-Benz utilizzati per autocarri da trasporto pesante.\nAltri motori Mercedes-Benz.\nVi sono stati altri motori Mercedes-Benz, dotati di caratteristiche particolari.\nInnanzitutto vanno ricordati quelli che possiedono un'alimentazione alternativa a gas. Inizialmente essi avevano cilindrate molto elevate ed erano riservati ad autocarri per trasporto pesante o ad autobus. Solo in tempi pi\u00f9 recenti, l'evoluzione ha permesso di portare l'alimentazione a gas anche in motori di cilindrata sensibilmente inferiore. Ecco di seguito una panoramica di questi motori:\nRotativo Wankel.\nIn secondo luogo va ricordato un tipo di motore ancora pi\u00f9 particolare, in quanto si tratta dell'unico caso di motore Wankel finora utilizzato dalla Casa tedesca, sebbene destinato solo ad un prototipo. Tale motore ha la sigla M950F ed \u00e8 stato prodotto tra il 1969 ed il 1970 in due versioni (trirotore e quadrirotore), da 1.8 e 2.4 litri di cilindrata."}
{"id": "2057960", "revid": "436907", "url": "https://it.wikipedia.org/wiki?curid=2057960", "title": "Non dirgli mai", "text": "Non dirgli mai \u00e8 un singolo del cantautore italiano Gigi D'Alessio, pubblicato nel febbraio 2000 come primo estratto dall'ottavo album in studio \"Quando la mia vita cambier\u00e0\".\nDescrizione.\nScritto in collaborazione con Vincenzo D'Agostino, \"Non dirgli mai\" racconta le sofferenze di un uomo, che parla alla sua ex fidanzata, che nutre ancora un sentimento per lui, di non rivelare mai al nuovo compagno tutte le esperienze che i due hanno passato insieme.\nIl brano \u00e8 stato presentato al Festival di Sanremo 2000, dove si \u00e8 classificato alla decima posizione. Pur non ottenendo particolari risultati di vendite, \u00e8 tutt'oggi riconosciuto come uno dei significativi della discografia di D'Alessio.\nNel 2002 Gigi D'Alessio ha interpretato il brano in duetto con Dennis Fantina nel corso della prima edizione del talent show \"Saranno famosi\"."}
{"id": "2057966", "revid": "729019", "url": "https://it.wikipedia.org/wiki?curid=2057966", "title": "Stomatite da nicotina", "text": "Per stomatite da nicotina in campo medico, si intende una forma particolare di stomatite, un'infiammazione della cavit\u00e0 orale che riguarda soprattutto i consumatori abituali di sigarette, pipe e sigari.\nEpidemiologia.\nEssendo associata al consumo di tabacco \u00e8 riscontrabile pi\u00f9 facilmente nel sesso maschile intorno alla quarta decade di et\u00e0.\nEziologia.\nLe cause sono dovute all'assunzione continuo di tabacco; non risulta alcun aumento del rischio di forme tumorali.\nPrognosi.\nLa malattia \u00e8 a carattere benigno; risulta sufficiente smettere di fumare ed entro poche settimane avviene la guarigione."}
{"id": "2057970", "revid": "204012", "url": "https://it.wikipedia.org/wiki?curid=2057970", "title": "Stomatite Nicotinica", "text": ""}
{"id": "2057974", "revid": "123567", "url": "https://it.wikipedia.org/wiki?curid=2057974", "title": "Kivu Nord", "text": ""}
{"id": "2057975", "revid": "111044485", "url": "https://it.wikipedia.org/wiki?curid=2057975", "title": "Disk on module", "text": "I Disk On Module (DOM) sono flash drive con interfaccia IDE/ATA o SATA. Sono disponibili nella varianti con case a 40 e 44 pin e openframe, sia verticali che \"L-formed\". L'elettronica emula perfettamente un hard disk tradizionale ed \u00e8 quindi possibile utilizzare i DOM senza la necessit\u00e0 di drivers o adattatori. I DOM grazie alle dimensioni ridotte, al basso consumo energetico, alla silenziosit\u00e0 e all'assenza di parti in movimento trovano applicazione nei sistemi embedded, nei thin client e nelle applicazioni industriali. I disk on module sono disponibili nel range di capacit\u00e0 da 32 MB a 16 GB."}
{"id": "2057980", "revid": "161374", "url": "https://it.wikipedia.org/wiki?curid=2057980", "title": "Popoli finno-ugrici", "text": ""}
{"id": "2057984", "revid": "1728", "url": "https://it.wikipedia.org/wiki?curid=2057984", "title": "Lueneburg", "text": ""}
{"id": "2057985", "revid": "28592", "url": "https://it.wikipedia.org/wiki?curid=2057985", "title": "Vladimir Alexandrovi\u010d Romanov", "text": ""}
{"id": "2057994", "revid": "61051", "url": "https://it.wikipedia.org/wiki?curid=2057994", "title": "Dassault Mirage F.1", "text": ""}
{"id": "2057997", "revid": "818832", "url": "https://it.wikipedia.org/wiki?curid=2057997", "title": "Deacidificazione di massa", "text": "La deacidificazione di massa \u00e8 un trattamento chimico utilizzato nel restauro del materiale cartaceo. Esso consiste nel trattare la carta alterata e caratterizzata da pH acido con sostanze basiche al fine di ottenere la neutralizzazione."}
{"id": "2058006", "revid": "180559", "url": "https://it.wikipedia.org/wiki?curid=2058006", "title": "ABA Playoffs Most Valuable Player", "text": "L'ABA Playoffs Most Valuable Player (MVP) fu il premio conferito dalla American Basketball Association al miglior giocatore dei \"play-offs\"."}
{"id": "2058008", "revid": "2185256", "url": "https://it.wikipedia.org/wiki?curid=2058008", "title": "Screen Australia", "text": "Screen Australia \u00e8 un ente governativo australiano istituito durante luglio 2008 con il compito di fornire aiuto economico a livello locale per piccole e medie produzioni cinematografiche e televisive, documentari e altri media.\nStoria.\nNasce dalla fusione di tre importanti organi impegnati nel settore del finanziamento e dello sviluppo del cinema australiano, l'Australian Film Commission, la Film Australia e Film Finance Corporation Australia.\nL'ente \u00e8 finanziato direttamente dal governo federale australiano, che ha istituito un apposito fondo monetario del quale cineasti natii del paese possono richiederne uso."}
{"id": "2058013", "revid": "1522738", "url": "https://it.wikipedia.org/wiki?curid=2058013", "title": "Regno di Asir", "text": "Il Regno di Asir era uno Stato divenuto indipendente, come Emirato, dalle ceneri dell'Impero ottomano nel 1916. Dal 1863, quale provincia ottomana, si era separato dall'Emirato dell'Alto Asir e fu governato dalla dinastia idriside del Yemen. Nel 1916 divenne indipendente dagli Ottomani in seguito agli intrighi filo-britannici di Lawrence d'Arabia.\nNel 1919 si un\u00ec con l'Emirato dell'Alto Asir. Nel 1924 ne prese il controllo il saudita \u02bfAbd al-\u02bfAz\u012bz, ma non n\u00e9 pot\u00e9 effettuare l'annessione al suo Stato per l'opposizione britannica. La fusione col Najd avvenne nel 1930 contemporaneamente al Regno di Hijaz, a formare l'Arabia Saudita."}
{"id": "2058014", "revid": "767487", "url": "https://it.wikipedia.org/wiki?curid=2058014", "title": "Hard Rain (Bob Dylan)", "text": "Hard Rain \u00e8 un album dal vivo del cantautore statunitense Bob Dylan del 1976, registrato durante la seconda parte della tourn\u00e9e Rolling Thunder Revue.\nIl disco.\nL'album \u00e8 stato parzialmente registrato il 23 maggio 1976 durante un concerto allo \"Hughes Stadium\" di Fort Collins, Colorado.\nSi tratta del penultimo show di quel tour, ed \u00e8 stato anche filmato per poi ricavarne uno special televisivo di un'ora circa, trasmesso in prima visione dalla NBC il 14 settembre successivo (la pubblicazione di \"Hard Rain\" anticip\u00f2 di quattro giorni la messa in onda).\nQuattro tracce dell'album (\"I Threw It All Away\", \"Stuck inside of Mobile with the Memphis Blues Again\", \"Oh, Sister\", e \"Lay, Lady, Lay\") furono ricavate dalle registrazioni della data di Fort Worth (Texas) del 16 maggio 1976.\nStranamente, l'album prende il nome da una delle pi\u00f9 famose canzoni di Dylan, \"A Hard Rain's A-Gonna Fall\" \u2014 ma essa non compare nell'album (nonostante sia il brano di apertura dello speciale). La ragione del titolo sembra essere nel fatto che piovve per la maggior parte della durata del concerto.\nAccoglienza.\n\"Sebbene i componenti della band suonino insieme da molto tempo, non c'\u00e8 fascino nel loro suono\" scrisse Tim Riley (collaboratore di NPR) nel suo libro \"Hard Rain: A Dylan Commentary\" (1992). \"\"Hard Rain\"...sembra essere stato registrato a un punto in cui la Rolling Thunder Revue, cos\u00ec gioiosa ed elettrificante nelle sue prime performance, era semplicemente a corto di energia\" scrisse Janet Maslin, critico musicale della rivista \"Rolling Stone\". Nella sua recensione di \"Hard Rain\", a sua volta Robert Christgau critic\u00f2 la Rolling Thunder Revue come \"folkies la cui idea di rock and roll \u00e8 fatta di clich\u00e9\".\nNonostante la massiccia promozione che lo port\u00f2 sulla copertina di \"TV Guide\", lo speciale televisivo sul concerto del 23 maggio ebbe risultati deludenti. Le vendite dell'album furono modeste (numero 17 negli USA e numero 3 nel Regno Unito), ma \"Hard Rain\" vinse comunque un disco d'oro."}
{"id": "2058016", "revid": "216538", "url": "https://it.wikipedia.org/wiki?curid=2058016", "title": "Tarzan delle scimme", "text": ""}
{"id": "2058021", "revid": "63756", "url": "https://it.wikipedia.org/wiki?curid=2058021", "title": "Emirato dell'Alto Asir", "text": "L'Emirato di Asir era uno Stato divenuto indipendente dalle ceneri dell'Impero ottomano nel 1916. In precedenza l'Emirato era fino al 1801 un possesso degli sceriffi di Abu Arish della dinastia Khayr\u00e0tida. Dal 1801 divenne una provincia ottomana affidata alla dinastia Rufayda. Nel 1823 anch'essi vennero sostituiti dalla trib\u00f9 Banu Mughayd fino al 1834. Poi vennero gli Ay\u00eddidi fino al 1924.\nNel 1919 si un\u00ec con l'Emirato di Asir. Nel 1924 ne prese il controllo Abd al-Aziz il saudita, ma non ne pot\u00e9 effettuare l'annessione al suo Stato per l'opposizione britannica. La fusione col Najd avvenne nel 1930 contemporaneamente al Regno di Hijaz, a formare l'Arabia Saudita."}
{"id": "2058022", "revid": "767487", "url": "https://it.wikipedia.org/wiki?curid=2058022", "title": "Ultimi della classe", "text": "Ultimi della classe \u00e8 un film italiano del 2008 diretto da Luca Biglione.\nTrama.\nMichele \u00e8 un ragazzo poco incline allo studio e decisamente poco popolare con il gentil sesso, il cui unico sfogo \u00e8 il proprio sito Internet: attraverso le pagine del proprio blog Michele fa credere di essere un latin lover incallito, raccontando avventure sentimentali e prodezze sessuali frutto della propria fantasia. Quando, di fronte all'ennesima bugia raccontata sul blog, il ragazzo viene smascherato, Michele diventa lo zimbello di tutta la scuola.\nFortuitamente il ragazzo per\u00f2 scopre anche che la sua affascinante insegnante privata Barbara, assunta dai suoi genitori per risollevare le sorti scolastiche del ragazzo, ha un segreto facente parte del passato: la donna aveva infatti posato per un calendario sexy e Michele le chiede di riprodurre per lui le pose dei dodici scatti del calendario se otterr\u00e0 dei miglioramenti a scuola.\nLa bella insegnante, che ha preso a cuore le sorti di Michele, incredibilmente accetta. Il vero scopo del ragazzo \u00e8 per\u00f2 filmare Barbara per pubblicare tutto sul suo blog ed avere il proprio riscatto: alla fine del film il protagonista viene promosso e nella scena finale va a letto con la sua amica Cecilia, il cui padre si era innamorato proprio di Barbara.\nProduzione.\nIl film \u00e8 ambientato a Viterbo.\nCritica.\nIn generale il film \u00e8 stato considerato dalla maggior parte della critica come troppo scontato e non in grado di reggere il paragone con il filone \"scolastico\" di cui voleva essere un omaggio. L'attrice Nathalie Rapti Gomez ha vinto il Globo d'Oro 2008 come \"Migliore Attrice Esordiente\"\nAll'Invisible Film Festival il film ha ottenuto 3 premi: \"Migliore film - Giuria delle scuole\" al film, \"Migliore attrice non protagonista\" a Sara Tommasi e \"Migliore attore - Giuria delle scuole\" ad Andrea De Rosa. Il film ha partecipato al Magna Graecia Film Festival, senza ottenere nessun premio. In Italia il film \u00e8 stato proiettato inizialmente in 252 sale ed ha incassato 675.608 euro tra l'uscita avvenuta il 16 maggio 2008 e il 9 giugno, quando ormai era in proiezione in sole 5 sale.\nHome video.\nL'edizione home video \u00e8 stata distribuita sul mercato a partire dal 21 giugno 2009, dal settore home video della 01 Distribution."}
{"id": "2058026", "revid": "287204", "url": "https://it.wikipedia.org/wiki?curid=2058026", "title": "Snoqualmie", "text": ""}
{"id": "2058032", "revid": "110157", "url": "https://it.wikipedia.org/wiki?curid=2058032", "title": "Scuola Antonio Benci", "text": "La Scuola Antonio Benci \u00e8 una struttura scolastica di Livorno, sita lungo il Fosso Reale, dinanzi al Mercato delle vettovaglie.\nStoria.\nFino al XIX secolo la Livorno medicea era ancora circondata da un esteso giro di mura difensive, percorse all'esterno dal Fosso Reale.\nVerso il 1840 i baluardi rivolti verso mezzogiorno furono oggetto di un progetto di trasformazione ad opera di Luigi Bettarini, che rettific\u00f2 l'andamento del fosso, tagliando due rivellini posti tra i bastioni principali. Ci\u00f2 port\u00f2 alla formazione, al livello del piano stradale, di due piazze semicircolari, simmetriche rispetto all'asse individuato dalle odierne via Cairoli - piazza Cavour; la prima, posta non distante dalla chiesa di San Benedetto, fu intitolata a Carlo Poerio, mentre la seconda, alle spalle della chiesa dei Santi Pietro e Paolo, fu dedicata a Daniele Manin.\nLa piazza Poerio rimase inalterata fino agli ultimi decenni del medesimo secolo, quando, su progetto di Angiolo Badaloni, qui fu costruito un imponente edificio scolastico. Le scuole \"Antonio Benci\" furono inaugurate nel 1893. Lo stesso Badaloni, nel 1889, aveva realizzato le Scuole Micheli, presso la Porta San Marco.\nDescrizione.\nL'edificio sorge lungo il Fosso Reale ed \u00e8, assieme al Mercato delle vettovaglie e al Tempio della Congregazione Olandese Alemanna, l'elemento di maggior pregio architettonico del tratto di fosso compreso tra piazza Cavour e piazza della Repubblica.\nLa scuola, che si inserisce nel lotto della scomparsa piazza Poerio, ha una forma sostanzialmente rettangolare, con un accentuato avancorpo posteriore posto al centro del fabbricato.\nIl complesso si eleva per tre piani fuori terra ed \u00e8 caratterizzato da ampie aperture vetrate.\nDi particolare pregio \u00e8 la facciata principale, di gusto eclettico, dove ai finestroni a tutto sesto si aggiungono, alla sommit\u00e0, aperture rettangolari tripartite mediante esili colonnine.\nOriginariamente, il palazzo aveva tre ingressi distinti: infatti, al piano terreno si trovava la scuola elementare maschile; il primo piano era occupato da quella femminile; l'ultimo ospitava la \"Regia Scuola Tecnica\".\nOggi la struttura \u00e8 sede di una scuola primaria e di una scuola dell'infanzia."}
{"id": "2058037", "revid": "28592", "url": "https://it.wikipedia.org/wiki?curid=2058037", "title": "Ugriche", "text": ""}
{"id": "2058038", "revid": "174925", "url": "https://it.wikipedia.org/wiki?curid=2058038", "title": "Onda luminosa", "text": ""}
{"id": "2058040", "revid": "599013", "url": "https://it.wikipedia.org/wiki?curid=2058040", "title": "Glynn Saulters", "text": ""}
{"id": "2058042", "revid": "28592", "url": "https://it.wikipedia.org/wiki?curid=2058042", "title": "Oblast di Tiumen", "text": ""}
{"id": "2058054", "revid": "79872202", "url": "https://it.wikipedia.org/wiki?curid=2058054", "title": "Perejaslavl'", "text": ""}
{"id": "2058055", "revid": "339392", "url": "https://it.wikipedia.org/wiki?curid=2058055", "title": "Perejaslavl", "text": ""}
{"id": "2058061", "revid": "287204", "url": "https://it.wikipedia.org/wiki?curid=2058061", "title": "Governatorato di Mosca", "text": "Il governatorato di Mosca () era una gubernija dell'Impero Russo. Il capoluogo era Mosca."}
{"id": "2058062", "revid": "119374263", "url": "https://it.wikipedia.org/wiki?curid=2058062", "title": "Ab\u016b", "text": "Il termine Ab\u016b () \u00e8 utilizzato frequentemente in arabo anche come soprannome che indica eccellenza in una determinata cosa o azione. Cos\u00ec in Egitto vi \u00e8 una localit\u00e0 denominata \"Ab\u016b hummus\", letteralmente \"padre dei ceci\" ma per metafora \"zona in cui \u00e8 fiorente la coltura dei ceci\"; potremmo poi trovare un \"Ab\u016b Sikkina\", \"padre del coltello\", e quindi uno bravo nel maneggiarlo, cos\u00ec come potremmo trovare un ristorante tipico chiamato \"Ab\u016b al falafel\", cio\u00e8 \"il padre delle frittelle di fave\", con un ristoratore che si autodefinisce il migliore nel prepararle. Pu\u00f2 essere usato anche in tono scherzoso, per esempio, in Egitto fino a non poco tempo fa i cocchieri erano tutti di carnagione scura e venivano scherzosamente chiamati \"Ab\u016b laban\" e cio\u00e8 \"il padre del latte\"."}
{"id": "2058064", "revid": "1568601", "url": "https://it.wikipedia.org/wiki?curid=2058064", "title": "Miniera di rame preistorica (Saint-V\u00e9ran-les Clausis)", "text": "La miniera di rame preistorica (Saint-V\u00e9ran-les Clausis) \u00e8 situata ad un'altitudine di 2500 metri, a ridosso del monte di Saint-V\u00e9ran nei pressi della localit\u00e0 omonima sulle Alpi Cozie francesi. \u00c8 una delle pi\u00f9 antiche ed \u00e8 sicuramente quella pi\u00f9 elevata, oltre ad essere una delle pi\u00f9 sfruttate (si stimano 1500 tonnellate di metallo). \nDescrizione.\nGli esperti hanno valutato che gi\u00e0 verso la fine del III millennio a.C. la zona sia stata raggiunta da uomini aventi conoscenze tecniche precise sul rame e sul tipo di attivit\u00e0 da svolgere e comunque in grado di staccare un pezzo del minerale, batterlo e scaldarlo.\nI reperti storici recuperati si riferiscono a periodi storici differenti, e hanno confermato che la zona della miniera sia stata sicuramente utilizzata in una fase avanzata dell'Et\u00e0 del bronzo (inizio II millennio a.C.), nella prima Et\u00e0 del ferro (prima met\u00e0 del I millennio a.C.), mentre non si hanno ancora certezze sul tipo di sfruttamento, per quanto minore, sviluppato nell'Et\u00e0 gallo-romana.\nI reperti risalenti ad una fase avanzata dell'Et\u00e0 del bronzo hanno rivelato la presenza di ugelli in ceramica, strutture in pietra a secco, interpretabili come un forno metallurgico preistorico, data la presenza di ceneri, carbone di legna, scorie di minerale di rame e di un crogiolo e frammenti di bornite alterata.\nTra le caratteristiche pi\u00f9 significative del sito minerario, vi \u00e8 quella dello sfruttamento della bornite al posto della calcopirite come solfuro estratto e la presenza di un forno. Si ipotizza che grazie agli ugelli in ceramica collocati nelle pareti dei forni, e ai mantici utili per l'aerazione del combustibile (carbone di legna), si raggiungesse la temperatura di fusione; l'uso della riebeckite come fondente permetteva di risparmiare combustibile e la lavorazione a temperature pi\u00f9 basse.\nAnche la rifusione e la raffinazione utilizzavano ugelli dalle forme e dimensioni variabili.\nPer quanto riguarda la tecnica di estrazione si ipotizza in una fase pi\u00f9 antica il semplice uso di strumenti in pietra, e in una seconda fase l'utilizzo della tecnica dell'abbattimento a fuoco.\nGli oggetti ritrovati rappresentano un campionario notevole di utensili, alcuni logorati perch\u00e9 fatti in materiale organico (legno, cuoio), altri, come quelli in eclogite conservati meglio. Tra gli oggetti in legno vi sono quelli sagomati ad ascia, cunei, spatole, pale."}
{"id": "2058068", "revid": "1543377", "url": "https://it.wikipedia.org/wiki?curid=2058068", "title": "Governatorato di San Pietroburgo", "text": "Il governatorato di San Pietroburgo, era una gubernija dell'Impero Russo. Il capoluogo era San Pietroburgo.\nIstituzione.\nIl Governatorato dell'Ingermanland (, \"Ingermanlandskaya guberniya\") nasce dai territori riconquistati dall'Impero svedese durante la Grande guerra del Nord. Nel 1704 il principe Aleksandr Aleksandrovi\u010d Men\u0161ikov fu nominato suo primo governatore, e nel 1706 fu la prima regione russa designata come governatorato. Come previsto dall'editto del 29 dicembre 1708 dello zar Pietro I di Russia, l'intera Russia fu divisa in otto Governatorati. Nello stesso anno il Governatorato dell'Ingermanland fu ulteriormente ampliato fino a comprendere le regioni di Pskov, Novgorod e altre citt\u00e0 della Russia occidentale. Come per il resto dei governatorati, non sono stati definiti n\u00e9 i confini n\u00e9 le suddivisioni interne, mentre invece il territorio era definito come un insieme di citt\u00e0 e di terre adiacenti alle citt\u00e0.\nCon l'editto del 3 giugno 1710, viene istituito il Governatorato di San Pietroburgo, in seguito alla fondazione della citt\u00e0 di San Pietroburgo. Nel 1721 l'Ingria svedese, parti della Contea di Kexholm, la Contea di Viborg e Nyslott, furono formalmente cedute alla Russia con il Trattato di Nystad. Con il trattato di Pace di \u00c5bo del 1743, le parti di Kexholm e Viborg furono unite con le nuove conquiste territoriali, prese dalla Svezia, nel Governatorato di Vyborg ().\nDal 18 agosto 1914 al 26 gennaio 1924 cambia nome in \"Governatorato di Pietrogrado\", mentre dal 1924 al 1927 cambia ancora in \"Governatorato di Leningrado\". Fu abolito il 1\u00ba agosto 1927 quando fu creato il moderno Oblast' di Leningrado.\nElenco delle citt\u00e0 incluse nel Governatorato dell'Ingermanland al momento della sua istituzione:\nAmministrazione.\nMarescialli della nobilt\u00e0.\nIn qualit\u00e0 di Presidente dell'Assemblea della Nobilt\u00e0"}
{"id": "2058079", "revid": "767487", "url": "https://it.wikipedia.org/wiki?curid=2058079", "title": "Mike Barrett", "text": ""}
{"id": "2058083", "revid": "827882", "url": "https://it.wikipedia.org/wiki?curid=2058083", "title": "Ealing Studios", "text": "Ealing Studios \u00e8 uno studio cinematografico e televisivo situato a Ealing, una localit\u00e0 adiacente all'area metropolitana di Londra.\nStoria.\nL'area oggi occupata dagli studi, \u00e8 stata costruita nel 1896 dal produttore cinematografico Will Barker, e successivamente venduta ad un acquirente londinese, Basil Dean.\nDean, nel 1929 fond\u00f2 la Associated Talking Pictures e due anni dopo riapr\u00ec gli Ealing Studios alla ricerca di fortuna. Nel 1933, la societ\u00e0 fu rinominata Associated Talkink Pictures e nel 1938 gli Ealing passarono sotto la direzione di Michael Balcon, un produttore associato alla Metro-Goldwyn-Mayer.\nDagli anni '40, gli Ealing iniziarono a produrre i primi film di guerra, \"Went the Day Well?\" (1942), \"The Foreman Went to France\" (1942) e \"San Demetrio, London\".\nNel 1944, gli studi furono comprati dalla societ\u00e0 inglese di intrattenimento radiofonico e televisivo Rank Organisation. Tra gli anni '30 e gli anni '40, dagli studi fuoriuscirono molte commedie e alcune di esse diedero i natali ad attori comici quali George Formby e Will Hay.\nLa societ\u00e0 fu conosciuta dal mondo inglese per le numerose commedie a sfondo satirico e sociale che in un qual modo cercavano di portare sul grande schermo le abitudini del popolo inglese, alcuni esempi sono \"Hue and Cry\", \"Barnacle Bill\" e \"Whisky a volont\u00e0\".\nMolte delle pellicole filmate e prodotte agli Ealing Studios hanno avuto la firma di Douglas Slocombe come direttore della fotografia, celebre per aver lavorato agli \"Indiana Jones\" di Steven Spielberg.\nNel 1955, la BBC compr\u00f2 la societ\u00e0 dando una svolta alla direzione, le produzioni dapprima volte principalmente al cinema andarono alla televisione; esempi sono le acclamate serie televisive \"Colditz\", \"The Singing Detective\" e \"Fortunes of War\".\nUn nuovo cambio di gestione si \u00e8 avuto nel 1995, dopo il passaggio di diritti dalla BBC alla National Film and Television School e successivamente a fine 2000 agli imprenditori Uri Fruchtmann, Barnaby Thompson, Harry Handelsman e John Kao."}
{"id": "2058086", "revid": "933835", "url": "https://it.wikipedia.org/wiki?curid=2058086", "title": "Giulio Brigantico", "text": "Biografia.\nEra figlio della sorella di Gaio Giulio Civile, leader della rivolta batava, che apparentemente odiava il nipote. Il \"nomen\" Julius indica che aveva la cittadinanza romana. Il \"cognomen\" Briganticus suggerisce invece che lui, o il padre, si distinse nella lotta contro i Briganti in Britannia settentrionale.\nNel 69, durante la guerra civile dell'anno dei quattro imperatori, Briganticus inizi\u00f2 a combattere per Otone ma si arrese alle forze di Vitellio dopo la battaglia di Placentia. In seguito comand\u00f2 una squadra scelta di cavalleria creata da Vitellio, ma venne sconfitto da Vespasiano. Mori' combattendo per i Romani sotto Quinto Petilio Ceriale, contro lo zio, durante la rivolta batava."}
{"id": "2058087", "revid": "28592", "url": "https://it.wikipedia.org/wiki?curid=2058087", "title": "Figura giuridica", "text": ""}
{"id": "2058089", "revid": "19933", "url": "https://it.wikipedia.org/wiki?curid=2058089", "title": "Julius Briganticus", "text": ""}
{"id": "2058095", "revid": "712828", "url": "https://it.wikipedia.org/wiki?curid=2058095", "title": "Balalaika (personaggio)", "text": ""}
{"id": "2058096", "revid": "599013", "url": "https://it.wikipedia.org/wiki?curid=2058096", "title": "John Clawson", "text": ""}
{"id": "2058105", "revid": "380453", "url": "https://it.wikipedia.org/wiki?curid=2058105", "title": "CEV Champions League 2008-2009 (femminile)", "text": "La CEV Champions League 2008-2009 (pallavolo femminile) \u00e8 stata la 49\u00aa edizione del massimo torneo pallavolistico europeo per squadre di club; iniziata con la fase a gironi a partire dal 4 novembre 2008, si \u00e8 conclusa con la final-four di Perugia, in Italia, il 29 marzo 2009. Alla competizione hanno partecipato 20 squadre e la vittoria finale \u00e8 andata per la sesta volta al Volley Bergamo.\nSistema di qualificazione.\nAll'edizione del 2008-2009 hanno preso parte 20 squadre provenienti dalle 54 federazioni affiliate alla CEV. Per ogni federazione ha partecipato un certo numero di club a seconda della Ranking List aggiornata annualmente; federazioni con un coefficiente maggiore hanno avuto pi\u00f9 club rispetto a quelle con un punteggio minore. Il massimo di compagini per ogni nazione \u00e8 di tre, privilegio riservato per questa edizione solo all'Italia, anche se grazie alla wild-card ha goduto di tre squadre anche la Turchia.\nDi seguito \u00e8 riportato lo schema di qualificazione (su base Ranking List 2008):\nLa \"wild card\" \u00e8 stata assegnata alla Turchia.\nFinal-four.\nLa final four si \u00e8 disputata a Perugia () e gli incontri si sono svolti al PalaEvangelisti. Le semifinali si sono disputate il 28 marzo, mentre la finale per 3\u00ba/4\u00ba posto e la finalissima si \u00e8 giocata il 29 marzo.Gli accoppiamenti della final-four, stabiliti dal regolamento CEV, prevedono che in caso di qualificazione di due squadre della stessa nazione, queste si incontrino in semifinale: questa eventualit\u00e0 si \u00e8 verificata tra le squadre italiane del Volley Bergamo e Sirio Perugia."}
{"id": "2058106", "revid": "767487", "url": "https://it.wikipedia.org/wiki?curid=2058106", "title": "Ultravox!", "text": "Ultravox! \u00e8 il primo album del gruppo inglese Ultravox, registrato nel 1976 e pubblicato nel 1977."}
{"id": "2058107", "revid": "327773", "url": "https://it.wikipedia.org/wiki?curid=2058107", "title": "Pergula", "text": "La pergula \u00e8 una struttura divisoria dello spazio liturgico del coro da quello della navata nell'edificio ecclesiale paleocristiano, noto anche come templon (dal greco \u03c4\u03ad\u03bc\u03c0\u03bb\u03bf\u03bd, \"tempio\") in ambito bizantino. \nL'elemento apparve per la prima volta nelle chiese cristiane intorno al V secolo; \u00e8 costituito da una serie di colonne, a supporto di un architrave a cui venivano appese le lampade votive, che potevano anche poggiare sul parapetto inferiore, lasciando aperto solo un accesso centrale.\nDurante il medioevo la struttura di separazione fu realizzata con materiali diversi (legno, muratura, pietra). Nel periodo gotico e tardo gotico in area francese e nordica assunse forme elaborate e divenne un pontile accessibile per la lettura del Vangelo (jub\u00e9).\nUn esempio tutt'ora esistente \u00e8 quello presente nella Basilica di Santa Maria in Cosmedin a Roma; un esempio scomparso, ma molto conosciuto \u00e8 la pergula dell'antica basilica di San Pietro a Roma, con le famose colonne tortili ispirate al Tempio di Gerusalemme.\nMentre in occidente l'elemento si \u00e8 abbassato a divenire la balaustra che cinge il presbiterio, in oriente si \u00e8 evoluto nell'iconostasi moderna, ancora oggi presente nelle chiese ortodosse, che se ne distingue per la specifica funzione di esposizione di immagini sacre. "}
{"id": "2058112", "revid": "198277", "url": "https://it.wikipedia.org/wiki?curid=2058112", "title": "Il commissario Montalbano", "text": "Il commissario Montalbano \u00e8 una serie televisiva italiana, prodotta dal 1999 e trasmessa dalla Rai. Le prime tre stagioni sono andate in onda su Rai 2, mentre dal 2002 viene trasmessa su Rai 1. Prodotta dalla Palomar per la Rai e la SVT, la serie \u00e8 costituita da un esiguo numero di episodi autoconclusivi a stagione.\nLa serie, tratta dai romanzi di Andrea Camilleri, racconta le vicende di Salvo Montalbano, commissario di polizia nell'immaginaria cittadina siciliana di Vigata, in ogni episodio alle prese con crimini di mafia, omicidi e rapimenti, e i pi\u00f9 svariati casi di malaffare della localit\u00e0 siciliana. Grazie in particolare al suo profondo intuito e allo spiccato acume investigativo, l'antieroe Montalbano riesce sempre a fiutare la pista giusta.\n\"Il Commissario Montalbano\" \u00e8 stato acclamato dalla critica televisiva che l'ha elogiato a pi\u00f9 riprese, lodandone in particolare il fascino delle ambientazioni, la scrittura delle storie raccontate e il carisma dei personaggi, principali e non. Anche a livello di \"audience\" la serie ha ottenuto risultati eccellenti, ottenendo il plauso del pubblico sin dal debutto e poi confermandosi nel corso della sua messa in onda ventennale, affermandosi come la serie pi\u00f9 seguita del panorama televisivo contemporaneo italiano. Trasmesso in pi\u00f9 di 20 paesi al mondo, in particolare nel 2016 \u00e8 risultato tra i dieci programmi pi\u00f9 visti nel Regno Unito.\nBench\u00e9 si tratti di una serie televisiva, ogni episodio \u00e8 girato come un film TV a s\u00e9 stante legato agli altri da una labile trama orizzontale. Ad oggi sono stati girati 37 episodi suddivisi in 15 stagioni.\nTrama.\nSicilia. Salvo Montalbano \u00e8 il commissario di polizia di Vigata, dal carattere burbero, ma responsabile e serio sul lavoro, molte volte anche aperto e gentile con persone di cui sa di potersi fidare. Montalbano si trova a dover indagare sui pi\u00f9 vari fatti criminali della sua terra, dei quali \u2014 grazie al suo grande ingegno e all'aiuto di numerosi collaboratori, anche al di fuori del commissariato \u2014 riesce sempre a ricostruire gli esatti avvenimenti e a trovare la soluzione. Tra i colleghi di lavoro ci sono il vice commissario Domenico \"Mim\u00ec\" Augello, donnaiolo impenitente, l'ispettore capo Giuseppe Fazio, serio e ligio al dovere, lo spericolato agente scelto Galluzzo e il goffo agente tuttofare Agatino Catarella, oltre allo scontroso medico legale Pasquano. Fuori dal commissariato, tra i pi\u00f9 fidati amici, confidenti e talvolta collaboratori ufficiosi ci sono Ingrid Sj\u00f6str\u00f6m, bella svedese da tempo trapiantata a Vigata, il giornalista d'inchiesta Nicol\u00f2 Zito e Pasquale, lo scapestrato figlio di Adelina, la sua cuoca. Nella sua sfera privata, Salvo porta avanti una relazione a distanza con la genovese Livia Burlando, con la quale ha un rapporto talvolta burrascoso, ma nel quale prevale sempre l'amore.\nProduzione.\nConcezione.\nDato il grande successo di pubblico dei romanzi di Andrea Camilleri, editi principalmente da Sellerio di Palermo, con protagonista il commissario siciliano Salvo Montalbano, la Rai dal 1999 ha prodotto insieme alla televisione pubblica svedese Sveriges Television alcuni riadattamenti televisivi di gran parte dei romanzi e dei racconti che lo vedono protagonista. D'altronde lo stesso Camilleri fu un celebre sceneggiatore televisivo, e non ha mai negato che i suoi romanzi avessero una struttura ottima per la trasposizione sul piccolo schermo. Ogni episodio della serie televisiva riprende abbastanza fedelmente la trama delle opere, in alcuni casi unendo pi\u00f9 racconti brevi.\nLa regia della serie \u00e8 stata curata fin dal principio da Alberto Sironi, riconosciuto come il padre del Montalbano televisivo sia per la capacit\u00e0 di rendere sul piccolo schermo l'estetica barocca dei territori che fanno da sfondo alle vicende, sia per la scelta di Luca Zingaretti come protagonista; questo nonostante l'iniziale parere contrario dello stesso Camilleri \u2014 \u00abquando gli dissi della mia scelta sbott\u00f2: \"Io lo avevo immaginato diverso, ho scritto un'altra cosa\"\u00bb \u2014 il quale, peraltro, era stato docente dell'attore quando questi aveva frequentato in giovent\u00f9 l'Accademia nazionale d'arte drammatica. Zingaretti, essendo di origine romana, ha inoltre dovuto adeguare la sua parlata al siciliano per meglio entrare nel personaggio.\nDopo la scomparsa di Sironi nell'estate 2019, proprio Zingaretti ha portato a termine la regia della serie nella quattordicesima e quindicesima stagione; come omaggio allo storico regista, Sironi rimane accreditato nei titoli di testa.\nRiprese.\nGran parte della serie \u00e8 girata nel ragusano, nonostante i luoghi descritti da Camilleri nei suoi romanzi siano la trasposizione di localit\u00e0 dell'agrigentino (Vigata \u00e8 Porto Empedocle, il capoluogo Montelusa \u00e8 Agrigento); gli esterni di alcuni episodi, come quello de la M\u00e0nnara (la Fornace Penna), sono stati girati a Sampieri, il palazzo del commissariato di Vigata \u00e8 il municipio di Scicli e la stanza del questore Luca Bonetti Alderighi \u00e8 veramente un ufficio, nello specifico quello del sindaco di Scicli. Alcune scene della prima e della quinta stagione sono inoltre state girate nel trapanese (Custonaci e le isole Egadi).\nAltre sequenze sono state filmate nelle piazze di Ragusa Ibla, a Modica, al castello di Donnafugata, al porto di Donnalucata, nelle campagne del ragusano (Chiaramonte Gulfi) e del siracusano (Brucoli), a Comiso, Ispica, Marina di Ragusa, Santa Croce Camerina, Scoglitti, Vittoria e in altri siti della Sicilia sud-orientale. Nello specifico, la fittizia localit\u00e0 di Marinella corrisponde nella realt\u00e0 alla frazione di Punta Secca, tra Marina di Ragusa e Scoglitti; dopo il successo della serie, il comune di Santa Croce Camerina, nel cui territorio si trova Punta Secca, ha rinominato \"Piazza Montalbano\" la piazzetta antistante la casa del commissario.\nTra le ambientazioni secondarie, in diversi episodi sono presenti sequenze a Pozzallo, particolarmente nella zona portuale, oltrech\u00e9 all'interno di un carcere che, nella realt\u00e0, \u00e8 la casa di reclusione di Noto, ma anche tra le vie e alcuni palazzi della cittadina siracusana. Altre scene sono state girate a Marzamemi e alla tonnara di Portopalo di Capo Passero. L'albergo sul mare in cui Montalbano viene ospitato sull'isola di Levanzo, nell'episodio \"Il senso del tatto\", \u00e8 in realt\u00e0 la tonnara di Scopello, situata ai bordi della riserva dello Zingaro, nell'estremit\u00e0 nord-occidentale della regione siciliana.\nMessa in onda.\nLa serie, prodotta dalla Palomar in collaborazione con Rai Fiction, \u00e8 stata trasmessa da Rai 2 per le prime tre stagioni, e successivamente promossa su Rai 1 a fronte del crescente successo.\nPer disposizione della stessa Rai, che tiene particolarmente a non usurare il format, \"Il commissario Montalbano\", a differenza di altre storiche serie dell'emittente, non \u00e8 stata mai riproposta sul canale tematico Rai Premium; le repliche vengono trasmesse esclusivamente da Rai 1, e sempre in prima serata.\nA fronte di un crescente successo protrattosi per oltre due decenni, nel 2020 l'episodio \"Salvo amato, Livia mia\" appartenente alla quattordicesima stagione ha avuto, per la prima volta nella storia della serie, un'anteprima cinematografica.\nTrasmissione internazionale.\nLa serie, oltre a essere stata trasmessa da Rai Internazionale per gli italiani al di fuori dell'Europa, \u00e8 stata anche trasmessa da televisioni straniere:\nEdizioni home video.\nIn Italia la serie \u00e8 stata distribuita in DVD-Video da Rai Trade e Gruppo Editoriale L'Espresso.\nAccoglienza.\nLa serie, sin dal suo primo episodio, ha conquistato i favori del pubblico italiano, ottenendo quasi sempre gli ascolti pi\u00f9 alti della prima serata televisiva italiana. Caso particolare, le numerose repliche che si susseguono negli anni raccolgono anch'esse un riscontro similare, persino nel periodo estivo solitamente meno fortunato sotto questo aspetto. L'episodio pi\u00f9 seguito di sempre nella storia della serie \u00e8 quello che apre la dodicesima stagione, \"La giostra degli scambi\", con 11,3 milioni di ascolto; un altro episodio, \"La gita a Tindari\" della terza stagione, \u00e8 invece stato l'unico che ha ottenuto pi\u00f9 pubblico in replica che nella prima visione (8,2 milioni nella riproposizione del 2013, contro i 7,3 della prima TV datata 2001). Al 2015, i primi 26 episodi della serie hanno avuto 150 passaggi sui canali Rai.\nPrequel.\nTra il 2012 e il 2015 \u00e8 stata prodotta \"Il giovane Montalbano\", serie televisiva che si pone come prequel de \"Il commissario Montalbano\". Sempre tratta dalle opere di Camilleri, \"Il giovane Montalbano\" racconta delle prime indagini di Salvo Montalbano, qui mostrato in et\u00e0 giovanile e, pur a tratti ancora inesperto, gi\u00e0 dotato di grande astuzia e ingegno nel risolvere i casi. Il protagonista \u00e8 interpretato da Michele Riondino."}
{"id": "2058118", "revid": "767487", "url": "https://it.wikipedia.org/wiki?curid=2058118", "title": "Mike Silliman", "text": ""}
{"id": "2058120", "revid": "80339", "url": "https://it.wikipedia.org/wiki?curid=2058120", "title": "Storia della Russia prima della formazione della Rus' di Kiev", "text": ""}
{"id": "2058129", "revid": "28592", "url": "https://it.wikipedia.org/wiki?curid=2058129", "title": "Guerra di Cecenia", "text": ""}
{"id": "2058130", "revid": "28592", "url": "https://it.wikipedia.org/wiki?curid=2058130", "title": "Guerra russo-cecena", "text": ""}
{"id": "2058131", "revid": "287204", "url": "https://it.wikipedia.org/wiki?curid=2058131", "title": "Unione Sportiva Citt\u00e0 di Palermo 2000-2001", "text": "Questa voce raccoglie le informazioni riguardanti l'Unione Sportiva Citt\u00e0 di Palermo nelle competizioni ufficiali della stagione 2000-2001.\nStagione.\nIl ritiro precampionato della societ\u00e0, iniziato dopo il raduno del 9 luglio, \u00e8 stato fatto a San Pellegrino Terme, mentre la seconda parte \u00e8 stata fatta a Caltanissetta.\nAd agosto si sono giocate due amichevoli in casa a Palermo: contro il di Zden\u011bk Zeman il 12 e contro la di Fabio Capello e di Gabriel Batistuta il 27, terminate, nell'ordine, 1-2 e 0-3.\nAl termine della stagione il Palermo riesce a conquistare la promozione in Serie B, ritornandoci a distanza di quattro anni: dopo un girone B del campionato condotto in testa alla classifica, i rosanero subirono una rimonta da parte del rivale corregionale , neopromosso, capace di recuperare otto punti in cinque giornate, dalla 28\u00aa alla 32\u00aa. In seguito all'avvicendamento in panchina da Giuliano Sonzogni a Ezio Sella, il salto di categoria con il primo posto nei cadetti fu favorito dalla vittoria dell' contro i giallorossi all'ultima giornata: sullo 0-0 l'attaccante messinese Torino sbagli\u00f2 un rigore al 90' e nei successivi minuti di recupero gli irpini trovarono anche il gol del definitivo 1-0. Nel frattempo, riguardo sempre all\u2019ultima giornata e quindi in contemporanea, il Palermo archivi\u00f2 la pratica con il gol del difensore Maggiolini gi\u00e0 in avvio (attendendo da qui in avanti notizie favorevoli da Avellino), nella propria partita interna contro un\u2019 ritenuto uno degli avversari pi\u00f9 temibili di questa stagione e che riuscir\u00e0 almeno a qualificarsi per i play-off, alla fine assieme alle succitate Messina e Avellino con soprattutto gli storici rivali del di Luciano Gaucci, al termine di questa stagione regolare.\nIl 20 e 24 maggio la squadra disputa, contro il , rispettivamente vincitore dell'altro girone A, la finale della Supercoppa di Lega di Serie C 2001, seconda edizione di Supercoppa di Serie C dopo quella precedente alla sua inaugurazione e istituzione: la gara di andata, in casa allo stadio La Favorita, termina 1-2 per gli ospiti due minuti prima la fine dei minuti di recupero del secondo tempo dei tempi regolamentari, per invasione di campo da parte dei tifosi casalinghi, con il risultato trasformato 0-2 a tavolino su delibera del Giudice Sportivo, mentre la gara di ritorno, in trasferta allo stadio Alberto Braglia di Modena, finisce 3-0 per gli avversari.\nIl 1\u00ba novembre della medesima stagione, in occasione della gara di andata valevole per i sedicesimi di finale della Coppa Italia di Serie C, vinta in trasferta per 0-1 contro il , il Palermo festeggi\u00f2 il centenario della societ\u00e0. Si era pensato per tale evento di organizzare, a maggio dopo la fine della stagione precedente, un torneo amichevole con , , , e per festeggiare, di fatto, i 100 anni.\nPer quanto riguarda il cammino nella Coppa Italia di Serie C, il club, dopo essere stato inserito nel girone R assieme ad Acireale, Igea Virtus Barcellona, Gela e Messina, in seguito al sorteggio dei gironi dal Consiglio direttivo della Lega Calcio di C il 28 luglio 2000, gioca 4 partite e arriva secondo nel proprio girone con 7 punti: acceder\u00e0 al turno seguente perch\u00e9 rientra tra le migliori sei seconde classificate tra gli altri raggruppamenti. Passato nella fase ad eliminazione diretta, il Palermo esce agli ottavi di finale a gennaio, dopo aver perso contro il la doppia sfida nel derby, pareggiando all'andata a Palermo a fine novembre per 1-1 e perdendo al ritorno a Catania per 2-1.\nA livello giovanile, nella stessa annata, ha vinto il suo primo Campionato nazionale Dante Berretti, battendo il : dopo aver pareggiato all'andata in casa 2-2 e aver concluso col medesimo risultato anche la partita di ritorno in trasferta allo stadio Giuseppe Sinigaglia di Como, i siciliani, allenati dall'ex calciatore Francesco \"Franco\" Sampino (giocatore del Palermo nel 1987-1988), hanno avuto la meglio ai tiri di rigore (7-5).\nMaglie e sponsor.\nLa maglia era rosanero.\nLo sponsor ufficiale della squadra diventa Alitalia, mentre quello tecnico diviene Lotto Sport Italia, conosciuto semplicemente come Lotto: quest'ultimo sar\u00e0 quello che durer\u00e0 pi\u00f9 a lungo nella storia del Palermo, ovvero per dieci stagioni consecutive, da questa sino a quella 2009-2010.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "2058136", "revid": "28592", "url": "https://it.wikipedia.org/wiki?curid=2058136", "title": "Epoca preistorica", "text": ""}
{"id": "2058137", "revid": "56588", "url": "https://it.wikipedia.org/wiki?curid=2058137", "title": "Sede titolare di Cittaducale", "text": ""}
{"id": "2058138", "revid": "104458", "url": "https://it.wikipedia.org/wiki?curid=2058138", "title": "Kurgani", "text": ""}
{"id": "2058139", "revid": "92723", "url": "https://it.wikipedia.org/wiki?curid=2058139", "title": "Diocesi di Cittaducale", "text": "La diocesi di Cittaducale (in latino: \"Dioecesis Civitatis Ducalis\"), riportata nell'Annuario pontificio come diocesi di Citt\u00e0 Ducale, \u00e8 una sede soppressa e sede titolare della Chiesa cattolica.\nTerritorio.\nNel salone principale del palazzo vescovile di Cittaducale, nella parte alta delle pareti, sono dipinte le ville e le borgate assegnate alla diocesi al momento della sua erezione; l'opera venne ordinata dal vescovo Pomponio Vetuli (1632-1652). In base a queste raffigurazioni appartenevano alla diocesi i seguenti centri: Cittaducale, con gli abitati di Micciani, Calcariola, Pendenza, Grotti, Santa Rufina, Petescia e San Vittorino; Castel Sant'Angelo con la borgata di Paterno; Borgo Velino e la frazione di Colle Rinaldo; Cantalice; Rocca di Fondi (oggi frazione di Antrodoco); e le borgate reatine di Lugnano, Casette e Lisciano. Nella relazione effettuata dal vescovo Giovanni Francesco Zagordo nel 1594 in occasione della visita ad limina a Roma, a questi insediamenti si aggiungono altri quattro centri, Canetra, Mozza e Ponte nel territorio di Castel Sant'Angelo, e Ponzano nel territorio di Cittaducale.\nSede vescovile era Cittaducale, dove si trova l'ex cattedrale dedicata a Santa Maria del Popolo.\nStoria.\nIl borgo medioevale di Cittaducale fu elevato al rango di sede vescovile da papa Alessandro VI il 24 gennaio 1502, ricavandone il territorio dalla diocesi di Rieti. La diocesi era immediatamente soggetta alla Santa Sede.\nL'8 novembre 1505 fu soppressa da papa Giulio II per insistenza del cardinale amministratore della diocesi di Rieti Giovanni Colonna. Dopo la morte del cardinale la diocesi fu ristabilita il 16 ottobre 1508 in seguito alla richiesta del vescovo di Rieti.\nAl vescovo Giovanni Carlo Valentini (1659-1681) si deve l'istituzione del seminario vescovile. Il successore Francesco Di Giangirolamo (1682-1685) si attiv\u00f2 ulteriormente per l'applicazione dei decreti di riforma del concilio di Trento attraverso la visita pastorale alla diocesi e la convocazione di un sinodo di cui fece pubblicare gli atti. Tra gli altri vescovi di Cittaducale si ricorda in particolare Pietro Paolo Quintavalle (1609-1626), professore di lettere a Bologna e valente giurista, autore di diverse pubblicazioni; a lui si deve anche la costruzione del palazzo vescovile civitese e della navata sinistra della cattedrale.\nAlla fine del XVIII secolo, con la tragica morte del vescovo Pasquale Martini (1798) durante l'occupazione delle truppe napoleoniche, la diocesi fu dapprima affidata ad un vicario capitolare, e poi definitivamente soppressa da papa Pio VII, il 27 giugno 1818, con la bolla \"De utiliori\" ; il suo territorio fu aggregato a quello della diocesi dell'Aquila.\nNel 1976, per far coincidere i confini delle diocesi con quelli delle regioni civili, i territori dell'antica diocesi di Cittaducale furono scorporati dall'arcidiocesi dell'Aquila ed annessi alla diocesi reatina.\nDal 1968 Cittaducale \u00e8 annoverata tra le sedi vescovili titolari della Chiesa cattolica con il nome di Citt\u00e0 Ducale; dal 5 febbraio 2021 l'arcivescovo, titolo personale, titolare \u00e8 Mark Gerard Miles, nunzio apostolico in Benin e Togo."}
{"id": "2058140", "revid": "1494169", "url": "https://it.wikipedia.org/wiki?curid=2058140", "title": "Lagoa dos Patos", "text": ""}
{"id": "2058149", "revid": "729019", "url": "https://it.wikipedia.org/wiki?curid=2058149", "title": "Tranvia Bologna-Malalbergo", "text": "La tranvia Bologna-Malalbergo era, assieme alla linea proveniente da Pieve di Cento che con questa aveva in comune il tratto fino alla Dozza, una linea tranviaria che tra il 1891 e il 1957 collegava l'area dello zuccherificio di Bologna con la localit\u00e0 di Malalbergo, in una zona agricola allora dedicata alla produzione di barbabietola.\nStoria.\nSul finire degli anni settanta dell'Ottocento, l'amministrazione provinciale di Bologna ricevette numerose richieste per la costruzione di linee tranviarie a trazione meccanica che collegassero il capoluogo ai mandamenti. Tra il 1880 e il 1881, la Deputazione approv\u00f2 il capitolato necessario a regolare la costruzione e l'esercizio di linee tranviarie nel territorio provinciale.\nFallito il progetto del Comitato per la promozione delle tranvie a vapore relativo alla costruzione di quattro tranvie che collegassero Bologna a Vignola, Finale Emilia, Portomaggiore e Massa Lombarda, l'iniziativa pass\u00f2 a compagnie dotate di capitale belga e alla Societ\u00e0 Veneta per le imprese e le costruzioni pubbliche. Tra il 1882 e il 1888 furono aperte le tranvie Bologna-Vignola e Bologna-Imola e la ferrovia Bologna\u2013Portomaggiore con diramazione Budrio-Massalombarda.\nRestava da collegare la zona a nord del capoluogo, a vocazione prettamente rurale, soprattutto in chiave di trasporto celere delle merci destinate agli opifici bolognesi, per raggiungere la quale era stato appositamente costruito il canale Navile completato nel corso del tredicesimo secolo. La concessione per una tranvia da Bologna a Pieve di Cento e Malalbergo fu rilasciata nel 1887 alla societ\u00e0 presieduta dall'ingegnere Ludovico Maglietta, che aveva in precedenza lavorato per la Societ\u00e0 Veneta, la quale apr\u00ec la linea tra Bologna e Pieve di Cento nel 1889.\nNello stesso anno alla societ\u00e0 di gestione, la cui denominazione per esteso era Impresa Ingegner Ludovico Maglietta per la Costruzione e l'Esercizio delle Tramvie a vapore Bologna - Pieve di Cento e Bologna - Malalbergo, subentr\u00f2 la neocostituita Societ\u00e0 Anonima per le Tramvie a Vapore Bologna - Pieve di Cento e Bologna - Malalbergo (TBPM).\nIl 19 maggio 1891 fu inaugurata la tranvia per Malalbergo: le due linee avevano in comune il tronco iniziale fra la stazione di via Matteotti e quella di Dozza.\nRisale al 1899 la costruzione del binario di raccordo fra la stazione terminale della tranvia di Porta Galliera e lo stabilimento di lavorazione delle barbabietole posto a Bologna in localit\u00e0 Farinello, presso la Porta delle Lame.\nNegli anni Venti la TBPM assunse anche il servizio di trasporto che collegava Cento e Pieve di Cento, svolto fino ad allora con carrozze a cavalli, e che il comune di Cento riteneva ormai superfluo in conseguenza dell'apertura della ferrovia Ferrara-Cento-San Giovanni in Persiceto avvenuta ad opera della Societ\u00e0 Veneta nel 1912.\nSecondo i dati indicati dal comune di Malalbergo, durante gli anni di esercizio la tranvia trasport\u00f2 oltre 35 milioni di persone e 2.800 miliardi di tonnellate di merce. Tale traffico, che negli anni trenta toccava punte di 3.000 carri inoltrati sulla rete delle Ferrovie dello Stato per un volume che oscillava fra le 20.000 e le 40.000 tonnellate di barbabietole all'anno, vide un ulteriore incremento con l'apertura di nuovi raccordi nel tratto urbano con lo stabilimento Casaralta, la Societ\u00e0 Carbonifera, la societ\u00e0 Lorenzini e con il mercato ortofrutticolo di Bologna. Un breve binario consentiva anche di raggiungere il deposito tranviario urbano detto della Zucca. \nA partire dal 1937, la graduale immissione in servizio di automotrici termiche consent\u00ec di diminuire significativamente i tempi di percorrenza, fino ad allora superiori alle due ore.\nIl 10 maggio 1941 la concessione per l'esercizio fu prorogata alla TBPM per ulteriori 10 anni.\nLa seconda guerra mondiale comport\u00f2 per la linea gravi danneggiamenti ad opera dei bombardieri alleati e dei guastatori tedeschi avvenuti nel 1944, tanto che l'esercizio pot\u00e9 riprendere solo nel dicembre 1945, in un quadro economico e sociale ormai sconvolto e che comportava deficit di esercizio via via crescenti. In tale contesto, nel 1948 la principale azionista della TBPM, la societ\u00e0 Piaggio, dichiar\u00f2 fallimento, dando il via ad una catena di scioperi che peggior\u00f2 ulteriormente la situazione portando il 15 marzo 1948 la TBPM a rinunciare alla concessione a causa dell'eccessivo debito nel frattempo accumulato.\nIl personale della tranvia si costitu\u00ec allora in cooperativa (Cooperativa fra il personale per l'esercizio della Tranvia), alla quale la provincia di Bologna, che per decreto prefettizio si vide assegnati infrastrutture e rotabili della precedente societ\u00e0, affid\u00f2 l'esercizio dell'impianto in base alla precedente concessione, che nel 1951 fu appositamente rinnovata. Nel 1954 alla cooperativa subentr\u00f2 direttamente la Provincia, che costitu\u00ec all'uopo l'Azienda Provincializzata Trasporti.\nIl 1\u00ba novembre 1955 la provincia di Bologna attu\u00f2 la chiusura della linea Dozza-Pieve di Cento e della tratta Altedo-Malalbergo, cui segu\u00ec la Altedo-Bologna, il 1\u00ba dicembre 1957. La tranvia venne allora venne sostituita da un autoservizio, rimanendo il breve tratto urbano in esercizio come raccordo ferroviario soppresso a sua volta negli anni novanta del novecento dopo che gli ultimi stabilimenti raccordati avevano ormai cessato l'attivit\u00e0. Nel 2013, sul sedime di quest'ultimo, venne inaugurata una pista ciclopedonale.\nCaratteristiche tecniche.\nLa linea per Malalbergo, cos\u00ec come quella per Pieve di Cento, aveva origine alla stazione di Porta Galliera, appositamente costruita nelle adiacenze di Bologna Centrale allorch\u00e9 non si concretizz\u00f2 l'originario progetto dell'ing. Miglietta di attestare le tranvie a Bologna San Vitale, dove avrebbe dovuto sorgere un polo d'interscambio con le ferrovie della Societ\u00e0 Veneta per Portomaggiore e Budrio.\nL'edificio di stazione esiste tuttora ed ospita la collezione di veicoli storici dell'ex ATC; tale destinazione museale non pu\u00f2 purtroppo essere fruita dal pubblico a causa di un problema strutturale che non consente di rispettare la rigida normativa per luoghi aperti al pubblico: la visita \u00e8 comunque possibile su appuntamento in alcuni periodi dell'anno; fra i rotabili conservati degna di nota sono le locomotive tranviarie a vapore TBPM n. 9 e n. 11 \"Polesine\", che fecero servizio proprio sulla tranvia Bologna-Pieve di Cento/Malalbergo.\nLasciata la stazione la tranvia attraversava l'allora periferia industriale posta a nord della citt\u00e0, incontrando nell'ordine i raccordi per lo zuccherificio, un deposito militare, le officine Casaralta e la manifattura tabacchi. La via Ferrarese veniva impegnata subito dopo l'incrocio con l'attuale via Bartolomeo Passarotti. Il binario tranviario era realizzato con rotaie vignoles allo scartamento standard di 1445 mm, cosa che consentiva il transito di carri ferroviari.\nA 3,1\u00a0km dal capolinea si trovava il bivio da cui si diramava la tratta diretta a Pieve di Cento. La tranvia per Malalbergo si manteneva lungo il margine della viabilit\u00e0 provinciale estendendosi per 34,3\u00a0km, 14,9 dei quali tuttavia erano realizzati in sede propria, una porzione consistente rispetto agli standard tranviari dell'epoca. L'intera linea, a binario singolo, misurava dunque 37,4 chilometri. La pendenza massima raggiunta risultava dell'11, 6 per mille, con raggi minimi di curvatura di 100 metri..\nDopo la stazione di Dozza venivano incontrate nell'ordine la fermata di Cadriano, le stazioni di Quarto e Granarolo, ulteriori fermate denominate Ramello, Armarolo e C\u00e0 de' Fabbri, la stazione di Minerbio, la fermata Tintoria e le stazioni di Baricella, e Altedo; superata tale localit\u00e0 si incontrava la stazione di Boschi, realizzata successivamente alla costruzione della linea per l'attestamento dei convogli della linea Decauville (scartamento 600\u00a0mm) lunga circa 30\u00a0km che integrava la \"ferrovia della bonifica renana\" una rete di ferrovie a scartamento 900\u00a0mm che risult\u00f2 fondamentale per la conversione a terreno agricolo di un'area storicamente paludosa; tale impianto originava in localit\u00e0 Traghetto, per attestarsi appunto a Boschi.\nDopo un'ultima fermata denominata Pegola, la tranvia giungeva infine all'interno dell'abitato di Malalbergo, dove l'impianto aveva il suo capolinea.\nMateriale rotabile.\nLa trazione a vapore.\nIl materiale rimorchiato della dotazione d'origine era costituito 21 carrozze di seconda e terza classe, di cui 4 a carrelli, e 74 carri merci di cui 20 chiusi; per ovviare alla carenza di materiale rimorchiato che nel frattempo si era palesata, nel 1908 furono acquistate due vetture a carrelli cui ne succedettero altrettante, di capienza maggiorata, nel 1909.\nPer la trazione di tali rotabili furono acquistate una prima serie di 5 locomotive a vapore a 2 assi, di tipo prettamente tranviario, realizzate dalla St. Leonard di Liegi nel 1889 numerate 1\u00f75; tali unit\u00e0 erano battezzate con nomi di localit\u00e0 attraversate dalla linea, come in uso all'epoca. Successivamente si aggiunsero altrettante macchine di costruzione Henschel &amp; Sohn, acquistate di seconda mano nel 1890 ed immatricolate 6\u00f77, C31\u00f732 e 9.\nIl primo potenziamento dei servizi avvenuto nel nuovo secolo comport\u00f2 l'immissione in servizio della n. 8, un'Orenstein &amp; Koppel del 1902, anch'essa a 2 assi, e di due macchine di maggiori dimensioni costruite dall'Ansaldo nel 1923 e classificate 10 e 11. Tali ultime locomotive furono riclassificate nel 1949 nel gruppo 813, sempre con i medesimi numeri progressivi. Si trattava di macchine appartenenti ad una serie consegnata a diverse imprese e raccordi industriali, fra i quali alcuni zuccherifici: la 11 era entrata in servizio in uno di questi il 12 giugno 1923 con il nome di \"Polesine\" prima di essere acquistata dalla TBPM.\nLa trazione termica.\nNel 1935 furono ordinate 4 automotrici ALn 56 monomotore, classificate 01-04 e il cui modello, denominato 028 FIAT, venne appositamente modificato per questa linea e quella per Pieve di Cento, che dopo alcuni lavori di adeguamento del raggio di curvatura furono immesse in servizio il 1\u00ba marzo 1937.\nAlla chiusura della linea le 4 automotrici trovarono nuovi acquirenti: le unit\u00e0 02 e 04 vennero cedute alla Ferrovia Mantova Peschiera (FMP) che utilizzando parti dell'unit\u00e0 gemella trasform\u00f2 l'unit\u00e0 02 aumentandone altres\u00ec la capacit\u00e0 a 60 posti a sedere. Riverniciata nei colori blu/avorio sociali il veicolo, riclassificato 60.405 prest\u00f2 servizio lungo il Mincio fino alla soppressione anche della FMP; un nuovo passaggio di propriet\u00e0 la port\u00f2 a Trento dove, previo cambio di scartamento ad un metro, fu trasformata come rimorchiata CP.1 presso la Ferrovia Trento-Mal\u00e9. Dopo 10 anni di accantonamento tale unit\u00e0 fu demolita nel 2007.\nLe ALn 56 01 e 03, revisionate ed accoppiate permanentemente grazie ad una trasformazione che le rendeva idonee al comando multiplo a cura della Ferrovia Suzzara Ferrara, furono immesse in servizio sulla linea sociale di tale azienda, fino alla demolizione avvenuta nel 1979.\nNel 1938, considerata la soddisfacente esperienza con i primi mezzi a trazione termica, la TBPM acquist\u00f2 di seconda mano dalla Compagnia Nazionale Trasporti e Comunicazioni (CNTC), la cui tranvia Borgo San Donnino-Salsomaggiore era stata soppressa l'anno prima in conseguenza dell'inaugurazione della parallela ferrovia, l'autotreno di costruzione Laviosa (azienda cos\u00ec chiamata dal nome del titolare, Alberto Laviosa) denominato T3, un rotabile dal rodiggio 2'(1A)2' costituito da due casse che poggiavano su tre carrelli e che disponeva di trasmissione meccanica. Il complesso disponeva di 54 posti a sedere di prima e seconda classe.\nNel 1940 si aggiunsero al parco altre 3 automotrici del gruppo ALn 72 costruite dalla Breda, dotate del rodiggio (1A)2' e acquistate di seconda mano dalle Ferrovie dello Stato. Tali veicoli, classificati ALn 72 2001-2003 erano derivati dalla trasformazione di automotrici a benzina realizzate nel 1933 e classificate dapprima come AUTO 72 01-03 ed in seguito ALb 72.201-203. La motorizzazione, assieme al cambio Wilson, consentiva di raggiungere la velocit\u00e0 di 110\u00a0km/h. Alla soppressione della linea sopravviveva solo la ALn 72 2003, che venne ceduta alla Societ\u00e0 Veneta."}
{"id": "2058151", "revid": "1543377", "url": "https://it.wikipedia.org/wiki?curid=2058151", "title": "Piaget (azienda)", "text": "Piaget \u00e8 un'azienda svizzera di orologeria e gioielleria di lusso, fondata nel 1874 da Georges Piaget nel villaggio di La C\u00f4te-aux-F\u00e9es, nel Canton Neuch\u00e2tel, in Svizzera. Appartiene al gruppo svizzero Richemont, specializzato nell'industria del lusso.\nStoria.\nLe origini (1874-1942).\nNel 1874, Georges-Edouard Piaget avvia il suo primo laboratorio all'interno della fattoria di famiglia, situata nel piccolo villaggio svizzero di La C\u00f4te-aux-F\u00e9es. Dedicandosi agli orologi da taschino e alla fabbricazione di movimenti di alta precisione commissionati da marchi famosi, il nome Piaget supera ben presto le frontiere del Cantone di Neuch\u00e2tel. Il motto di Georges-Edouard Piaget \u00e8: \"Toujours faire mieux que n\u00e9cessaire\" (fare sempre meglio dello stretto necessario).\nNel 1911, Timoth\u00e9e Piaget, figlio di Georges Piaget, prende in mano le redini della societ\u00e0 di famiglia, fa costruire la manifattura e trasforma l'azienda famigliare in Societ\u00e0 in nome collettivo (Snc). Da allora, la manifattura si dedica alla produzione di orologi con cinturino..\nUn marchio depositato (1943-1955).\nSotto la spinta dei nipoti del fondatore, G\u00e9rald e Valentin Piaget, il marchio Piaget viene depositato nel 1943. La manifattura della C\u00f4te-aux-F\u00e9es produce da quel momento le proprie creazioni e si sviluppa fortemente a livello internazionale.\nIn virt\u00f9 della sua forte espansione, l'azienda famigliare apre una nuova manifattura nel 1945, sempre alla C\u00f4te-aux-F\u00e9es, pi\u00f9 orientata verso l'innovazione e i movimenti extra-piatti.\nIl movimento extra-piatto della gioielleria (1956-1963).\nNel 1957, la manifattura della C\u00f4te-aux-F\u00e9es lancia il Calibro 9P, primo movimento meccanico a carica manuale extra-piatto (2\u00a0mm di spessore).\nSuccessivamente, nel 1960, i maestri orologiai di Piaget sviluppano il Calibro 12P, il movimento automatico pi\u00f9 piatto del mondo, con i suoi 2,3\u00a0mm di spessore (record ufficializzato nel Guinness Book).\nProgressivamente la collezione di Piaget si diversifica. Oltre agli orologi moneta, agli orologi anello, agli orologi spilla o agli orologi gemelli, Piaget crea le sue prime parure di gioielleria. \nNel 1957, viene lanciato l'orologio da uomo Emperador, diventato un modello simbolo del marchio.\nL'espansione spinge la societ\u00e0 ad aprire un'altra manifattura a Ginevra, dedicata alla gioielleria, e nel 1959, il primo negozio.\nUn successo crescente (1964-1987).\nLa gioielleria raccoglie ben presto un riconoscimento a livello internazionale grazie a personalit\u00e0 come Jackie Kennedy, Gina Lollobrigida e Andy Warhol.\nNel 1964, Piaget presenta i primi orologi dotati di quadranti in pietra dura: lapislazzuli, turchese, onice oppure occhio di tigre. In seguito, Piaget lancia l'orologio polsino, simbolo dell'orologeria preziosa. Nel 1976, viene lanciato il Calibro 7P, il pi\u00f9 piccolo movimento al quarzo della sua generazione. \nL'orologio Piaget Polo, di stile avanguardista, viene lanciato nel 1979 e diventa un modello icona del marchio. Stesso successo per la collezione Dancer, lanciata nel 1986. \nA partire dal 1980, sotto la presidenza di Yves Piaget, il marchio continua a coltivare il gusto dell'eccezione e si impone come di \u00abgioielliere in orologeria\u00bb.\nFusione (1988-2000).\nIl gruppo di lusso Vend\u00f4me, Gruppo Richemont, acquista la manifattura Piaget nel 1988.\nNegli anni \u201890, vengono lanciate nuove collezioni: Possession, Tanagra, Limelight e Miss Protocole con i suoi cinturini intercambiabili.\nPer quanto riguarda gli orologi, Piaget lancia il modello Altiplano e reinventa nel 1999 uno dei suoi classici, la linea Emperador.\nGli esemplari di alta orologeria complicati saranno riuniti sotto una stessa collezione: Black Tie.\nNuovo Movimento (2001-2008).\nNel 2001, a Plan-les-Ouates, alle porte di Ginevra, viene inaugurata una nuova Manifattura di Alta Orologeria Piaget. I movimenti continuano ad essere fabbricati alla C\u00f4te-aux-F\u00e9es, culla storica dell'azienda di famiglia. Il nuovo edificio raggruppa pi\u00f9 di 40 attivit\u00e0 di orologeria e di gioielleria.\nLo stesso anno, Piaget riattualizza l'orologio Polo degli anni '70 e lancia la collezione Magic Reflections. \nLa manifattura sviluppa diverse linee di movimenti meccanici e nel 2002 lancia il suo primo movimento tourbillon di Manifattura Piaget, il Calibro 600P, il tourbillon di forma pi\u00f9 piatto del mondo con 3,5\u00a0mm di spessore. \nNel 2004, Piaget festeggia i 130 anni dalla sua creazione.\nSavoir-faire.\nPiaget progetta, sviluppa e fabbrica internamente all'azienda i propri movimenti meccanici.\nLa manifattura esiste dal 1874 e vi sono riunite pi\u00f9 di 40 attivit\u00e0, dalla progettazione alla consegna di un orologio a complicazioni o di una parure di alta gioielleria.\nMovimento extra-piatto.\nPiaget figura fra i precursori dei movimenti extra-piatti con i movimenti 9P manuale e 12P automatico, i pi\u00f9 piatti del mondo nella loro categoria, rispettivamente nel 1957 e 1960. Pi\u00f9 di recente, hanno dato vita ai moderni 430P, 450P o 438P con solo 2,1 millimetri di spessore. Queste ultime innovazioni sono state utilizzate in particolare nella linea Altiplano.\nMovimento Tourbillon.\nSono occorsi tre anni di lavoro a Piaget per sviluppare il suo movimento tourbillon. Da questa lunga ricerca \u00e8 nato il 600P, il movimento tourbillon pi\u00f9 piatto del mondo (3,5 millimetri di spessore). La sua gabbia \u00e8 particolarmente sofisticata: composta da 42 minuscoli elementi, di cui 3 ponti in titanio, pesa solo 0,2 grammi. Il tourbillon di tipo volante \u2014 che si basa su un asse unico \u2014 \u00e8 sormontato dalla griffe P, elemento che aggiunge un'ulteriore difficolt\u00e0 all'equilibratura. Per un massimo di affidabilit\u00e0, l'assemblaggio e l'incassatura di ciascun 600P vengono affidati ad un solo maestro orologiaio.\nMovimento Tourbillon Squelette.\nIl movimento a tourbillon volante di Piaget, complicazione emblematica, \u00e8 il movimento di forma pi\u00f9 piatto del mondo (3,5 millimetri di spessore).\nDiviso in 60 sezioni rappresentative dei secondi, un guilloch\u00e9 soleil si irradia a partire dalla gabbia del tourbillon. Il modello \u00e8 realizzato in oro, con pietre preziose incastonate. Ciascuno dei movimenti a tourbillon squelette, oggetto di diversi brevetti, viene assemblato e incassato da un solo maestro orologiaio.\nMovimento Retrogrado.\nIl Calibro 560P \u00e8 un movimento meccanico a carica automatica, progettato, sviluppato e fabbricato all'interno della Manifattura Piaget, dotato del meccanismo complesso di visualizzazione dei secondi retrogradi. La lancetta si muove da 0 a 30 su un arco di cerchio a ore 12.00 per tornare istantaneamente al suo punto di partenza. 2 anni di progettazione per le finiture artigianali: decoro C\u00f4tes de Gen\u00e8ve circolari, perlage della platina, anglage e trafilatura dei ponti e delle viti azzurrate.\nMovimento Automatico.\nNel 2006, viene lanciata una nuova generazione di movimenti meccanici a carica automatica. L'800P, con indicazione di ore, minuti, secondi centrali e grande data, \u00e8 dotato di due bariletti che garantiscono una riserva di carica di 72 ore. Questo calibro 12 linee, ovvero 26,8 millimetri di diametro, batte alla frequenza tradizionale di 21.600 alternanze l'ora (3 hertz) e la sua regolazione \u00e8 garantita da un bilanciere a vite. La variante 850P \u00e8 dotata di piccoli secondi e di un secondo fuso orario su due sottoquadranti. Un indicatore giorno/notte sincronizzato sul fuso centrale completa l'informazione.\nLa tecnica dello smalto.\nPiaget perpetua l'arte della verniciatura miniatura grazie ad una tecnica tradizionale. L'artigiano smaltatore prende smalti grezzi, li macina e li pulisce fino ad ottenere una polvere molto sottile che viene poi mescolata ad essenze ed oli leganti per ottenere la gamma di colori. Sottili strati successivi di smalto vengono applicati con il pennello\ne ciascuno viene vetrificato tramite un passaggio in forno ad una temperatura di oltre 800\u00b0. Ciascun pezzo smaltato necessita di circa venti passaggi a fuoco. Lo smalto e i suoi colori diventano cos\u00ec inalterabili.\nIncastonatura e gemmologia.\nPiaget ospita il pi\u00f9 importante laboratorio di gioielleria di Ginevra. Tutte le pietre vengono tagliate, adattate e incastonate a mano.\nLo stesso avviene per la selezione dei diamanti e delle pietre preziose. I diamanti, ad esempio, rispondono a standard di colore (da D a G) e di purezza (da IF a VVS). I diamanti vengono rigorosamente controllati secondo un protocollo interno basato su criteri di colore, taglio, purezza e carati.\nIl laboratorio Piaget \u00e8 membro del \u00abCouncil for Responsible Jewellery Practices\u00bb e del \u00abKimberley Process Certification Scheme\u00bb, accordo volto a garantire che i profitti ricavati dal commercio di diamanti non vengano usati per finanziare guerre civili.\nEvento - Sponsorizzazione.\nGli Spirit Awards.\nNel 2008, Piaget ha sponsorizzato gli Spirit Awards, festival statunitense dedicato ai film indipendenti. La cerimonia si \u00e8 svolta il 23 febbraio 2008 a Santa Monica, California.\nEcco i vincitori premiati con uno Spirit Award:\n- Miglior Film: Juno di Jason Reitman\n- Miglior Regista: Julian Schnabel \u2013 Lo scafandro e la farfalla\n- Migliore Sceneggiatura: Tamara Jenkins \u2013 La Famiglia Savage\n- Migliore Attrice: Ellen Page \u2013 Juno\n- Miglior Attore: Philip Seymour Hoffman \u2013 La Famiglia Savage\n- Miglior Attrice non protagonista: Cate Blanchett \u2013 Io non sono qui\n- Miglior Attore non protagonista: Chiweteil Ejiofor\n- Miglior Film straniero: Once (Irlanda) di John Carney\n- Miglior Primo Film: Sguardo nel vuoto di Scott Frank\nI negozi Piaget.\nPiaget \u00e8 presente in 84 paesi con pi\u00f9 di 800 negozi rappresentativi; si situano nel cuore delle grandi metropoli:\nPremi e riconoscimenti.\nPremi assegnati.\nNel corso della sua storia, Piaget ha ricevuto numerosi premi:\nPremio Piaget del Miglior Gioielliere.\nPiaget ha istituito nel 2005 il Premio del Miglior Gioielliere. Questo premio \u00e8 stato assegnato ad un allievo particolarmente meritevole del certificato Federale di Capacit\u00e0. Dorian Recordon \u00e8 stato il primo diplomato a ricevere questo premio."}
{"id": "2058155", "revid": "28592", "url": "https://it.wikipedia.org/wiki?curid=2058155", "title": "Principe di Velikij Novgorod", "text": ""}
{"id": "2058156", "revid": "28592", "url": "https://it.wikipedia.org/wiki?curid=2058156", "title": "Vsevolod Mstislavi\u010d", "text": ""}
{"id": "2058157", "revid": "729019", "url": "https://it.wikipedia.org/wiki?curid=2058157", "title": "Lumiq Studios", "text": "Lumiq Studios S.r.l \u00e8 stata un'azienda italiana, di propriet\u00e0 pubblica, che produceva cartoni animati CGI e film in \"live action\". Forniva servizi tramite i propri Teatri di posa, offrendo supporto ad attivit\u00e0 di post produzione e \"digital intermediate\", operando nell'ideazione, sviluppo, produzione e commercializzazione di prodotti e servizi per il cinema, la televisione, la pubblicit\u00e0, la multimedialit\u00e0 e il \"new media\".\nLa sede era a Torino, in Corso Lombardia 190, nel complesso di Virtual Reality &amp; Multi Media Park, ossia presso i vecchi studi Fert.\nTramite la Virtual, che la controllava al 100%, Lumiq era posseduta da Comune di Torino, Citt\u00e0 metropolitana di Torino, Regione Piemonte, Universit\u00e0 e Politecnico di Torino."}
{"id": "2058158", "revid": "28592", "url": "https://it.wikipedia.org/wiki?curid=2058158", "title": "Principe di Pskov", "text": ""}
{"id": "2058162", "revid": "767487", "url": "https://it.wikipedia.org/wiki?curid=2058162", "title": "Casparini", "text": "Casparini (italianizzazione di Caspar, noto anche come \"Caspari\") \u00e8 il cognome di una celebre famiglia tedesca di maestri organari di origine polacca. I membri di tale famiglia, della quale il pi\u00f9 celebre fu senz'altro Eugenio Casparini, furono attivi tra il XVII e il XVIII secolo, vivendo e lavorando in Italia (principalmente nell'allora Repubblica di Venezia), Austria, Slesia, Polonia, Prussia orientale e Lituania.\nMembri della famiglia:"}
{"id": "2058165", "revid": "28592", "url": "https://it.wikipedia.org/wiki?curid=2058165", "title": "Patto dei Tre Imperatori", "text": ""}
{"id": "2058167", "revid": "838137", "url": "https://it.wikipedia.org/wiki?curid=2058167", "title": "Gran principi di Mosca", "text": ""}
{"id": "2058169", "revid": "767487", "url": "https://it.wikipedia.org/wiki?curid=2058169", "title": "Tarzan l'uomo scimmia (film 1932)", "text": "\"Tarzan l'uomo scimmia (Tarzan the Ape Man)\" \u00e8 un film del 1932 diretto da W. S. Van Dyke.\nIl soggetto \u00e8 liberamente tratto dal famoso romanzo d'avventura \"Tarzan delle Scimmie\" di Edgar Rice Burroughs del 1912. Primo film sonoro e primo dei dodici della saga di Tarzan interpretati dall'attore Johnny Weissmuller, gi\u00e0 primo uomo al mondo a nuotare i 100 metri stile libero sotto il minuto e vincitore di cinque medaglie d'oro olimpiche ai Parigi 1924 e Amsterdam 1928.\nTrama.\nJames Parker \u00e8 un ricco commerciante inglese che si trova nell'Africa occidentale con un suo socio alla ricerca del \"famigerato\" \"cimitero degli elefanti\" allo scopo di arricchirsi ulteriormente. Lo raggiunge in Africa la figlia Jane e il gruppo si imbatte in un uomo dalle fattezze umane ma dal fare \"scimmiesco\". Alla morte del padre, Jane decide di rimanere con Tarzan e di non fare ritorno nella nat\u00eca Inghilterra.\nProduzione.\nIl film fu prodotto dalla Metro-Goldwyn-Mayer (MGM).\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA il 2 aprile dopo essere stato presentato in prima a New York il 25 marzo 1932.\nIl film esiste anche in versione colorata.\nRiconoscimenti.\nNel 1932 \u00e8 stato indicato tra i migliori dieci film dell'anno dal National Board of Review of Motion Pictures."}
{"id": "2058170", "revid": "339392", "url": "https://it.wikipedia.org/wiki?curid=2058170", "title": "Tarzan - L'uomo scimmia", "text": ""}
{"id": "2058172", "revid": "1534511", "url": "https://it.wikipedia.org/wiki?curid=2058172", "title": "Sindrome di Rieger", "text": "La sindrome di Rieger \u00e8 una malattia genetica a trasmissione autosomica dominante caratterizzata da anomalie facciali multiple.\nClinica.\nFra i sintomi e i segni clinici si riscontrano oltre alla stenosi dell'ano e distrofia miotonica:"}
{"id": "2058173", "revid": "24823", "url": "https://it.wikipedia.org/wiki?curid=2058173", "title": "Massimo Consumo di Ossigeno", "text": ""}
{"id": "2058175", "revid": "76963", "url": "https://it.wikipedia.org/wiki?curid=2058175", "title": "Crystal Hunt", "text": "Nota in Italia per aver interpretato dal 2003 al 2006 Lizzie Spaulding nella celebre soap opera statunitense \"Sentieri\" (Guiding Light)."}
{"id": "2058180", "revid": "92723", "url": "https://it.wikipedia.org/wiki?curid=2058180", "title": "Marco Quadrini", "text": "Carriera.\nGiocatore.\nInizia la carriera nella Scuola Calcio Acqua Acetosa a Roma, all'et\u00e0 di 7 anni. Dopo tre anni supera un provino per la Roma, entrando a far parte delle giovanili dalla stagione 1989-1990, iniziando con gli Esordienti sotto et\u00e0 di un anno.\nPercorre tutta la trafila del settore giovanile giallorosso, giocando anche la finale scudetto del Campionato Primavera 1997-1998 poi persa al San Nicola di Bari 1-0 contro l'Atalanta.\nNella stagione 1998-1999 partecipa a Predazzo al ritiro pre-campionato della prima squadra della Roma, guidata da Zden\u011bk Zeman. Promosso definitivamente nella rosa di prima squadra con la maglia n\u00ba19, esordisce nella stagione 1998-1999 prima in Coppa UEFA l'8 dicembre 1998 nella partita Zurigo-Roma (2-2), e poi in Serie A il 10 gennaio 1999 nella partita Cagliari-Roma (4-3). Nel dicembre 1998 gioca invece con la Nazionale Under-20 di Marco Tardelli. In totale, nella stagione 1998-1999 colleziona 12 presenze in Serie A (di cui 9 da titolare).\nNella stagione 1999-2000 rimane nella Roma di Fabio Capello fino a gennaio, quando poi si trasferisce in Serie B in prestito al Genoa allenato prima da Delio Rossi e successivamente da Bruno Bolchi.\nNella stagione 2000-2001 viene ceduto in prestito dalla Roma al (all'epoca di propriet\u00e0 del presidente giallorosso Franco Sensi); qui contribuisce, nonostante un infortunio alla spalla seguito da un'operazione che gli costa la convocazione ai Giochi olimpici di Sydney con la Under-21, alla promozione della squadra rosanero in Serie B.\nTornato a Roma nella stagione 2001-2002, ad ottobre viene ceduto in compartecipazione al , che poi lo riscatta a titolo definitivo. Gioca con la maglia partenopea fino alla stagione 2003-2004 dove viene allenato da De Canio, Colomba, Scoglio, Agostinelli e Simoni.\nSuccessivamente viene acquistato dalla e gioca qui per due campionati.\nDirigente.\nNel 2013 rifonda, insieme a Pierluigi Palma e Roberto Sabbatini, l'Acquacetosa, societ\u00e0 nel quale aveva mosso i primi passi da calciatore."}
{"id": "2058181", "revid": "767487", "url": "https://it.wikipedia.org/wiki?curid=2058181", "title": "Tales of the Crown", "text": "Tales of the Crown \u00e8 un album pubblicato dalla speed/power metal band tedesca Axel Rudi Pell il 24 ottobre 2008 dalla SPV GmbH."}
{"id": "2058184", "revid": "1543377", "url": "https://it.wikipedia.org/wiki?curid=2058184", "title": "Coro La Martinella", "text": "Il Coro La Martinella di Firenze \u00e8 stato fondato nel 1970 dal Maestro Claudio Malcapi; \u00e8 attualmente il coro ufficiale della sezione di Firenze del Club Alpino Italiano. Il coro deve il suo nome ad una delle tre campane della Torre di Arnolfo di Palazzo Vecchio, che veniva suonata nell'antichit\u00e0 per chiamare a raccolta i fiorentini. Il simbolo del coro rappresenta per l'appunto una campana sovrastante un giglio rosso, simbolo di Firenze.\nIl suo repertorio attinge dal canto popolare e folcloristico della tradizione popolare toscana, con numerose armonizzazioni di canti inediti, principalmente ad opera del maestro Malcapi.\nIl coro conta ad oggi circa 50 membri effettivi ed \u00e8 membro dell'ACT - \"Associazione Cori Toscana\" e della Feniarco - \"Federazione Nazionale delle Associazioni Corali Regionali\".\nStoria.\nIl coro nasce nel 1970 per opera del maestro Claudio Malcapi, che riunisce attorno a s\u00e9 una decina di coristi non professionisti per dedicarsi all'esecuzione di canti alpini tratti dal repertorio di cori quali la \"SAT\" di Trento ed il \"Monte Cauriol\" di Genova (del quale lo stesso Malcapi era stato collaboratore).\nNel corso degli anni '70 per\u00f2 il repertorio viene allargato a canti popolari toscani, alcuni dei quali in precedenza inediti, che saranno incisi nei primi due LP, \"Dall'Arno all'Appennino\" (ed.Ricordi) e \"Peschi Fiorenti\".\nNel 1989 la direzione del coro passa a Fabio Azzaroli, che rimane in carica per undici anni, nel corso dei quali cura l'incisione di altri due lavori discografici, \"Maremma Amara\" e \"Storie\".\nDal 2001 la direzione \u00e8 affidata ad Ettore Varacalli, sotto la cui guida il coro ha effettuato trasferte all'estero e pubblicato gli ultimi quattro lavori, \"Armonie di Vita\", \"Giovanottino,\" \"40 anni insieme!\" e \"La Nostra\" \"Voce\" realizzato in occasione del 45\u00b0 del Coro.\nTourn\u00e9e e concerti.\nIl coro nel corso degli anni si \u00e8 esibito in prestigiosi scenari italiani quali il Teatro Regio di Parma, l'Auditorium della RAI di Torino, la sala della Scuola Grande di San Giovanni in Venezia, la Certosa di Parma, il saloncino del Teatro della Pergola di Firenze ed altri ancora.\nAll'estero il coro si \u00e8 esibito nel 2003 e nel 2006 a Rovigno (Croazia), nel 2004 a Biasca (Svizzera), nel 2007 in Francia nell'ambito del festival corale internazionale \"Eurochor'Hom\", nel 2008 a Lugano (Svizzera), nel 2009 ancora in Francia per il \"7\u00e8me Rencontre Europ\u00e9enne de Ch\u0153urs d'Hommes\" del Delfinato e nel 2013 a Dublino (Irlanda) su invito del coro BMVC BALLINTEER.\nDal 1978 il Coro La Martinella organizza a Firenze la Rassegna corale fiorentina di canti tradizionali, manifestazione unica nel suo genere per il capoluogo toscano, che ha avuto luogo per molti anni nella suggestiva cornice del \"Salone dei Cinquecento\" in Palazzo Vecchio, ed alla quale hanno partecipato negli anni alcuni tra i pi\u00f9 importanti cori italiani. Quest'anno la rassegna, giunta alla 39\u00aa edizione, si svolge nello storico Teatro Goldoni.\nNel Dicembre 2011 si \u00e8 esibito nell'Aula della Camera dei Deputati a Montecitorio nell'ambito del CONCERTO DI NATALE DELLA CORALIT\u00e0 DI MONTAGNA.\nIn occasione dei 150 anni dell'Unit\u00e0 d'Italia ha preso parte a due concerti organizzati dalla Regione Toscana nell'ambito delle manifestazioni ed \u00e8 stato insignito dal MINISTERO DEI BENI CULTURALI dell'ATTESTATO DI \"CORO DI INTERESSE NAZIONALE\".\nNel 2015 ha iniziato una collaborazione con L'Opera di Firenze - Maggio Musicale Fiorentino con due concerti sulla Grande Guerra in cui oltre ai canti sono state lette lettere dal fronte dall'attrice Rosa Sarti. Nel 2016 la collaborazione continua sempre con la formula canti-recitativo sul tema della 2\u00aa guerra mondiale.\nLa ricerca etno-musicale.\nSin dai primi anni '70 il fondatore Claudio Malcapi si \u00e8 dedicato alla sistematica raccolta e catalogazione di canti popolari, tramite registrazioni in presa diretta sul territorio del contado fiorentino e toscano; dal suo personale archivio provengono molti dei brani che costituiscono il vanto ed il marchio distintivo del coro.\nIl volume \"Canzoni Toscane\" propone le armonizzazioni per coro virile di quaranta di questi canti, dei quali vengono forniti cenni storici ed identificate le analogie con brani della tradizione di altre regioni italiane ed europee.\nRepertorio.\nAttualmente il coro vanta un repertorio stabile di circa 80 brani, perlopi\u00f9 canti popolari italiani (prevalentemente toscani ed alpini) e stranieri, oltre a brani contemporanei d'autore di ispirazione popolare."}
{"id": "2058189", "revid": "188323", "url": "https://it.wikipedia.org/wiki?curid=2058189", "title": "Farmakonom", "text": ""}
{"id": "2058191", "revid": "281779", "url": "https://it.wikipedia.org/wiki?curid=2058191", "title": "Isole Australi", "text": "Le Isole Australi (in francese: \"\u00celes Australes\" o \"Archipel des Australes\") sono il gruppo pi\u00f9 meridionale delle isole che costituiscono la Polinesia francese, collettivit\u00e0 d'oltremare della Francia nel Pacifico meridionale. Geograficamente le Isole Australi si estendono tra i 600 e i 1.300\u00a0km a sud di Tahiti, e sono composte da due distinti arcipelaghi. Da nord-ovest a sud-est sono:\nStoria.\nL'arcipelago delle isole Australi venne popolato in un'epoca successiva rispetto altre isole della Polinesia. \u00c8 probabile che tra i secoli XI e XIV le isole abbiano accolto i primi colonizzatori provenienti verosimilmente da Tahiti.\nJames Cook fu il primo europeo a scoprire le isole Australi. La prima isola fu Rurutu il 13 agosto 1769 che chiam\u00f2 \"Oteroah\". Cerc\u00f2 di sbarcare ma non vi riusc\u00ec causa l'ostilit\u00e0 della popolazione.\nCook, durante il suo terzo e ultimo viaggio scopr\u00ec l'isola di Tubuai l'8 agosto 1777. Pur non sbarcando, venne accolto dagli isolani che gli andarono incontro. Not\u00f2 le similitudini con la lingua di Tahiti.\nRaivavae venne scoperta due anni prima, nel 1775 dal navigatore spagnolo Tom\u00e1s Gayangos.\nRapa venne scoperta da George Vancouver il 22 dicembre 1791, e venne chiamata \"Oparo\".\nRimatara venne scoperta alla fine del 1811 dal reverendo Henry, capitano di una goletta proveniente da Tahiti.\nLe isole Maeia vennero scoperte nel 1824 dalla nave baleniera americana \"Maria\" comandata da George Washington Gardner. Un altro navigatore, Jacques-Antoine Moerenhout, ignorando la scoperta di queste isole, le rivendic\u00f2 nel 1829, dandole il suo nome.\nMarotiri, nome che accomuna 4-6 grossi scogli, furono scoperti da George Bass, da cui il nome delle isole Bass, probabilmente nel 1800."}
{"id": "2058195", "revid": "125860570", "url": "https://it.wikipedia.org/wiki?curid=2058195", "title": "Law &amp; Order - Unit\u00e0 vittime speciali", "text": "Law &amp; Order - Unit\u00e0 vittime speciali (\"Law &amp; Order: Special Victims Unit\") \u00e8 una serie televisiva poliziesca statunitense trasmessa dal 1999. Ideata da Dick Wolf e girata a New York, costituisce il primo spin-off di \"Law &amp; Order - I due volti della giustizia\" (1990-in produzione).\nLa serie \u00e8 nota negli Stati Uniti anche con la sigla Law &amp; Order: SVU e in Italia come Law &amp; Order - Unit\u00e0 speciale.\n\u00c8 trasmessa in prima visione negli Stati Uniti da NBC dal 20 settembre 1999. In Italia ha inizialmente debuttato in prima visione il 13 settembre 2001 sulla pay TV TELE+; in seguito \u00e8 stata trasmessa sul satellite da Fox e Fox Crime, e successivamente sulla piattaforma digitale terrestre Mediaset Premium da Joi e Premium Crime. Dal 26 novembre 2021 sar\u00e0 trasmessa su Sky Investigation. In chiaro \u00e8 invece trasmessa da Rete 4 (dove sono state trasmesse quasi integralmente le prime dodici stagioni), Iris (che ha trasmesso diversi episodi lasciati inediti da Rete 4 tra cui buona parte della settima stagione) e Top Crime (che trasmette dalla nona stagione in poi).\n\u00c8 la serie \"live action\" pi\u00f9 longeva nella storia della televisione statunitense.\nTrama.\nLa serie, come gli altri spin-off di \"Law &amp; Order\", racconta in ogni episodio un caso poliziesco e segue da una parte l'attivit\u00e0 investigativa attuata da una squadra di detective e da una parte l'aspetto giudiziario con l'iniziativa processuale condotta dalla procura distrettuale. A differenziare la serie dagli altri spin-off \u00e8 il genere dei crimini trattati. Infatti la trama segue le vicende dell'\"unit\u00e0 vittime speciali\" della polizia di New York, che si occupa esclusivamente delle vittime colpite da crimini sessuali.\nRispetto alla serie madre non c'\u00e8 parit\u00e0 fra aspetto investigativo, che qui prevale nettamente, e aspetto giudiziario.\nEpisodi.\nIl 28 febbraio 2020 la serie \u00e8 stata rinnovata per tre stagioni.\nProduzione.\nIdeazione e sviluppo.\nDick Wolf ide\u00f2 la serie ispirandosi all'omicidio realmente avvenuto il 26 agosto 1986 nel cuore di New York, a Central Park, soprannominato dai media \"The Preppie Murder\". In tale occasione il ventenne Robert Chambers strangol\u00f2 la diciottenne Jennifer Levin durante quello che lui defin\u00ec un rapporto sessuale violento, ma consensuale. Il crimine aveva gi\u00e0 ispirato il produttore del franchise \"Law &amp; Order\", che a tale vicenda aveva dedicato l'episodio \"Una complessa personalit\u00e0\" (\"Kiss the Girls and Make Them Die\") di \"Law &amp; Order - I due volti della giustizia\" (che verr\u00e0 rivisitato anche dall'episodio della , \"\": ). Successivamente, stimolato dal successo avuto dal film \"Omicidio a Manhattan\" (\"Exiled\"), ha voluto sviluppare un'intera nuova serie che approfondisse la psicologia dei crimini ed esaminasse il ruolo della sessualit\u00e0 umana.\nOriginariamente, il titolo pensato per lo spin-off era \"Law &amp; Order: Sex Crimes\", ma Barry Diller, presidente della Studios USA (filiale della NBC) che doveva produrre la serie, fu in disaccordo. Quindi si decise di optare per l'attuale \"Law &amp; Order: Special Victims Unit\", che riflette la divisione del New York City Police Department che si occupa dei reati sessuali. Wolf inizi\u00f2 a scrivere la sceneggiatura del nuovo show all'inizio del 1999, creando una coppia di personaggi che sarebbe poi diventata una delle pi\u00f9 popolari e durature della televisione: Elliot Stabler, un tipico poliziotto e padre di famiglia, e Olivia Benson, nata da uno stupro, che lavorando per l'unit\u00e0 vittime speciali trova un modo per riparare alle ingiustizie subite nella vita. I loro interpreti Christopher Meloni e Mariska Hargitay furono scelti dopo una lunga fase di casting, con piena soddisfazione di Wolf, che li trov\u00f2 \u00abperfetti\u00bb. Una scelta che \u00e8 stata poi premiata negli anni da una lunga serie di nomination e premi che i due attori e la serie hanno raccolto.\nIl primo episodio della serie, \"\" (\"Payback\"), \u00e8 stato trasmesso dalla NBC il 20 settembre 1999. Neal Baer \u00e8 stato lo showrunner storico; ingaggiato a partire dalla seconda stagione ha svolto il suo lavoro in piena sintonia con Wolf per undici anni, fino alla dodicesima stagione, prima di non rinnovare il contratto con la NBC e passare alla CBS.\nCasting.\nLa fase di casting inizi\u00f2 nella primavera del 1999. Le audizioni finali per trovare gli interpreti della coppia di personaggi principali si tennero al Rockefeller Center di New York, presieduti da Dick Wolf e dai funzionari della NBC e di \"Studios USA\". Per il ruolo del detective Olivia Benson erano presenti le attrici Samantha Mathis, Reiko Aylesworth e Mariska Hargitay, mentre per il ruolo del detective Elliot Stabler i finalisti furono Tim Matheson, Nick Chinlund e Christopher Meloni. Hargitay e Meloni recitarono insieme; al termine, dopo un breve silenzio, Wolf esclam\u00f2: \u00abBene, non c'\u00e8 dubbio che noi dovremmo scegliere Hargitay e Meloni\u00bb. Wolf ritenne che tra i due ci fosse una chimica perfetta, fin dalla prima volta che li vide insieme, e i responsabili della rete concordarono. Undici anni dopo, nell'estate del 2010, da un articolo di \"TV Guide\" \u00e8 emerso che Christopher Meloni e Mariska Hargitay erano divenuti la coppia di attori protagonisti pi\u00f9 pagata della televisione, con un guadagno medio di 395.000 dollari a testa per episodio. Nella stagione televisiva 2010-2011 solo Hugh Laurie ha avuto un compenso pi\u00f9 alto (400.000 dollari per episodio).\nIl primo attore a essere ingaggiato, senza dover sostenere un'audizione, \u00e8 stato Dann Florek, per il ruolo del capitano Don Cragen, che aveva gi\u00e0 recitato nelle prime tre stagioni di \"Law &amp; Order - I due volti della giustizia\" e nel film TV \"Omicidio a Manhattan\" (\"Exiled\"). Dopo la cancellazione della serie televisiva \"Homicide\", Richard Belzer contatt\u00f2 Wolf tramite il suo manager per proporgli un nuovo progetto: diventare il partner di Lennie Briscoe in \"Law &amp; Order\". Wolf apprezz\u00f2 l'idea, ma quel ruolo era gi\u00e0 stato assegnato a Jesse L. Martin, cos\u00ec lo invit\u00f2 a unirsi al cast del nuovo \"Law &amp; Order: Special Victims Unit\", dove sarebbe stato importato il suo personaggio in \"Homicide\", il detective Munch. Dopo aver trovato l'accordo con i creatori del personaggio originale, Belzer fu ufficialmente ingaggiato.\nDean Winters fu ingaggiato per interpretare il partner di Munch, Brian Cassidy, su insistenza dello stesso Belzer. Tuttavia Winters era gi\u00e0 impegnato con la serie televisiva della HBO \"Oz\"; apparve quindi in pochi episodi e solo nella prima stagione. Con la sua uscita di scena acquist\u00f2 pi\u00f9 spazio Michelle Hurd, che ha impersonato la detective Monique Jefferies. Tuttavia anche Michelle Hurd lasci\u00f2 lo show all'inizio della seconda stagione per unirsi al cast della serie \"Leap Years\", trasmessa da Showtime. Successivamente il partner fisso di Munch divenne Ice-T, interprete del detective Odafin \"Fin\" Tutuola, che aveva gi\u00e0 lavorato con Wolf in \"New York Undercover\" e \"Omicidio a Manhattan\" (\"Exiled\").\nNella seconda stagione entr\u00f2 a far parte del cast anche Stephanie March, per interpretare il ruolo del sostituto procuratore Alexandra Cabot. La March rest\u00f2 nel cast fino all'inizio della quinta stagione, per poi ritornare in una breve apparizione come guest star nella sesta stagione. Successivamente lei e il suo personaggio sono ritornati nell'altro spin-off \"Conviction\" prima e nella decima stagione poi, ma lasci\u00f2 nuovamente il cast nell'undicesima stagione. Dalla quinta stagione, intanto, il suo personaggio era stato sostituito con quello di Casey Novak, interpretata da Diane Neal, che era gi\u00e0 apparsa durante la terza stagione come guest star. \u00c8 rimasta nel cast fino alla nona stagione; poi fu sostituita da Michaela McManus, che interpret\u00f2 il ruolo del sostituto procuratore durante la decima stagione. Dalla dodicesima tale ruolo doveva essere affidato a Paula Patton, ma l'attrice ha lasciato la serie dopo solo un episodio in quanto impegnata con le riprese del nuovo sequel di \"\"; il suo ruolo \u00e8 stato quindi affidato a Melissa Sagemiller, interprete del sostituto procuratore Gillian Hardwicke. Nella tredicesima stagione Diane Neal e Stephanie March ritornarono insieme nel cast principale, dopo che la prima era gi\u00e0 ritornata nella dodicesima stagione come guest star.\nTamara Tunie fu chiamata a interpretare il ruolo del medico legale Melinda Warner a partire dalla seconda stagione. Anche Tamara Tunie aveva gi\u00e0 lavorato con Wolf in \"New York Undercover\", \"Feds\", e \"Law &amp; Order - I due volti della giustizia\". Inizialmente inserita come personaggio ricorrente, fu promossa nel cast regolare durante la settima stagione. Durante la terza stagione \u00e8 stato ingaggiato anche B. D. Wong, per interpretare il ruolo dello psichiatra forense George Huang. Dopo essere apparso come guest star nell'ottava stagione, nella nona ha fatto il suo ingresso anche Adam Beach, interprete del detective Chester Lake. Anche se inizialmente Wolf aveva pensato a lui per un ruolo permanente nella serie, il suo personaggio non divenne popolare e l'attore usc\u00ec dal cast al termine della stessa nona stagione. Durante l'ottava stagione, per sei episodi \u00e8 stata ingaggiata anche l'attrice Connie Nielsen, interprete del detective Danielle Beck, chiamata a supplire la temporanea assenza di Mariska Hargitay, in pausa maternit\u00e0.\nAl termine della dodicesima stagione, fu annunciata l'uscita dal cast di Christopher Meloni. La sua partner storica, Mariska Hargitay, rinnov\u00f2 invece il contratto per una nuova stagione, anche se la vedr\u00e0 impegnata per un numero minore di ore, abbandonando nel corso della stagione il ruolo di detective principale, in seguito a una promozione del suo personaggio. L'attrice si disse molto dispiaciuta dell'uscita di Meloni, spiegando come le \u00abmancher\u00e0 terribilmente\u00bb in quanto in dodici anni erano diventati partner affiatati sul set e buoni amici nella vita di tutti i giorni. Per sostituire Meloni furono selezionati cinque candidati: David Conrad, Kevin Alejandro, Michael Raymond-James, Danny Pino e Rhys Coiro. Tra di loro, dopo una speciale audizione tenuta il 21 giugno 2011 a New York, fu scelto Danny Pino, nelle sette stagioni televisive precedenti gi\u00e0 protagonista nel ruolo del detective Scotty Valens nella serie televisiva \"Cold Case - Delitti irrisolti\". L'ingaggio dell'attore fu annunciato il 27 giugno 2011, insieme all'ingresso nel cast principale di Kelli Giddish, il cui personaggio sostituir\u00e0 nel corso della stagione quello di Mariska Hargitay, che sar\u00e0 promosso da detective a sergente. Kelli Giddish, interprete nella stagione televisiva precedente della detective protagonista di \"Chase\", come gi\u00e0 accaduto negli anni precedenti ad altri attori entrati nel cast principale, era gi\u00e0 apparsa nella serie come guest star durante l'ottava stagione. Inoltre, poche settimane dopo l'annuncio di Meloni, anche B. D. Wong comunic\u00f2 il suo non ritorno nella tredicesima stagione, dopo essere stato ingaggiato in un'altra serie.\nSuccessivamente Wong riprender\u00e0 il ruolo del Dr. Huang nel ventesimo episodio della tredicesima stagione e nel diciannovesimo della quattordicesima stagione.\nNella quattordicesima stagione Ra\u00fal Esparza parteciper\u00e0 ad alcuni episodi nelle vesti del sostituto procuratore Rafael Barba e nella quindicesima stagione entrer\u00e0 a far parte del cast come membro regolare.\nNella diciannovesima stagione Philip Winchester entra a far parte del cast come sostituto procuratore Peter Stone, prendendo il posto di Ra\u00fal Esparza per poi uscirne dopo due stagioni ed essere sostituito da Peter Scanavino, facendo diventare il suo personaggio Dominick Carrisi da detective da vice procuratore distrettuale. Nella ventunesima stagione Jamie Gray Hyder entra a far parte del cast prima ricorrente e poi regolare nel ruolo della detective sostituta di Carrisi (che nel frattempo \u00e8 promosso come vice-procuratore distrettuale) Katriona \"Kat\" Tamin.\nRiprese.\nAnche se, come per le altre serie americane, produttori, autori e editori lavorano a Los Angeles, le riprese si svolgono interamente a New York, dove la serie \u00e8 ambientata, coinvolgendo tutti i cinque borough in cui la citt\u00e0 \u00e8 suddivisa: Manhattan, Bronx, Brooklyn, Queens e Staten Island, dove gli autori trovano le location ideali per le loro storie.\nPer quanto riguarda le riprese al chiuso, la maggior parte sono girate nello studio televisivo della NBC nei pressi di North Bergen, nel New Jersey. All'interno dello studio, che fornisce un'area di 4.900 m\u00b2, sono girate anche le scene ambientate all'interno della stazione di polizia dove ha sede l'unit\u00e0 vittime speciali.\nPersonaggi e interpreti.\nGuest star.\nNel corso degli anni sono stati molti gli attori celebri che hanno partecipato come guest star alla serie. Tra questi, Amanda Plummer, Leslie Caron, Ann-Margret, Ellen Burstyn e Cynthia Nixon hanno ricevuto un Premio Emmy per la loro interpretazione; e molti altri hanno ricevuto almeno una nomination, tra cui anche Robin Williams, Angela Lansbury, Marcia Gay Harden, Marlee Matlin, Mare Winningham, Jane Alexander, Jerry Lewis e Tracy Pollan.\nTra gli altri sono apparsi: Angie Harmon, Jerry Orbach, Jesse L. Martin, Sam Waterston, Steven Hill, Jennifer Esposito, Kelly Bishop, Laila Robins, Sara Ram\u00edrez, Kate Mara, Michelle Monaghan, Hayden Panettiere, Eric Roberts, Eddie Cahill, Anna Belknap, Karen Allen, Justin Kirk, Shirley Knight, Elizabeth Banks, Piper Laurie, John Ritter, Bobby Cannavale, Michael Pitt, Emily Deschanel, Henry Winkler, Mary Steenburgen, Dianne Wiest, Eric Stoltz, Lee Pace, Sherilyn Fenn, Pam Grier, Will Arnett, Chandra Wilson, Rainn Wilson, Bruce Davison, Titus Welliver, Robert John Burke, Elizabeth Mitchell, Judd Hirsch, Jason Ritter, Frank Langella, Joe Morton, Rory Culkin, Mitch Pileggi, Beverly D'Angelo, George Segal, Jacqueline Bisset, Mikl\u00f3s Hargitay, Milo Ventimiglia, Serena Williams, Michael Emerson, Jane Seymour, Jane Krakowski, Abigail Breslin, Ming-Na Wen, Maggie Grace, Amanda Seyfried, Kyle MacLachlan, Viola Davis, John Savage, Barry Bostwick, Matthew Modine, Martin Short, Cathy Moriarty, Danielle Panabaker, Bradley Cooper, Angela Lansbury, Alfred Molina, Rita Moreno, Bebe Neuwirth, Mary Stuart Masterson, Robert Patrick, Lynda Carter, Noah Emmerich, Paul Wesley, Paula Garc\u00e9s, Dean Cain, Veronica Cartwright, Teri Garr, \u017deljko Ivanek, Mathew St. Patrick, Ludacris, Lou Diamond Phillips, Kate Mulgrew, Brittany Snow, Norman Reedus, Anthony Anderson, Marcia Gay Harden, Robert Vaughn, Charles Shaughnessy, Jerry Lewis, Debra Jo Rupp, Elle Fanning, Bob Saget, Catherine Bell, Chris Sarandon, Brian Dennehy, Allison Siko, Paget Brewster, Blair Underwood, Kal Penn, Bill Goldberg, Ray Wise, Cary Elwes, Emily VanCamp, Kathy Baker, Dylan Walsh, Steven Weber, Cynthia Nixon, Melissa Joan Hart, Elizabeth McGovern, Jared Harris, Mark Valley, Rhea Perlman, Bill Pullman, Robin Williams, Stephen Collins, Luke Perry, Sara Gilbert, Julie Bowen, Teri Polo, Tom Noonan, Ellen Burstyn, James Brolin, Jesse McCartney, Michael Badalucco, Debi Mazar, Clea DuVall, Brenda Blethyn, Ryan Dunn, Burt Young, Wallace Shawn, Frank Grillo, Vincent Curatola, Matthew Lillard, Cicely Tyson, Delroy Lindo, Jeri Ryan, Hilary Duff, Alan Dale, Carol Kane, Nick Stahl, Wentworth Miller, Christine Lahti, Eric McCormack, Deborah Ann Woll, Stephen Rea, Scott Foley, John Larroquette, Sarah Paulson, Mischa Barton, Brad Dourif, Sharon Stone, Isabelle Huppert, Joan Cusack, Henry Ian Cusick, Jennifer Love Hewitt, Maria Bello, A. J. Cook, Jeremy Irons, Kenny Johnson, Colm Feore, Debra Messing, Rose McGowan, Rita Wilson, John Stamos, Ryan Hurst, Carmelo Anthony, Franco Nero, Ron Rifkin, Andre Braugher, Linus Roache, Carrie Preston, Treat Williams, Kevin Pollak, Harry Connick Jr., Michael McKean, Jake T. Austin, Michael Weston, Chlo\u00eb Sevigny, Tony Hale, Martha Stewart, T. R. Knight, Peter Jacobson, Adam Baldwin, Kathryn Erbe, Scott Bakula, Patricia Arquette, Denis O'Hare, Jane Kaczmarek, Mike Tyson, Chazz Palminteri, Nia Vardalos, Rosanna Arquette, Sophia Bush, Glenn Morshower, David Conrad, Donal Logue, Katie Couric, Alec Baldwin, Cybill Shepherd, Jason Beghe, Meagan Good, Glenn Plummer, Marcia Cross, Patti LuPone, Lili Taylor, Whoopi Goldberg, Virginia Madsen, Robert Sean Leonard, Sandrine Holt, Griffin Dunne, Joe Biden, Wallace Langham, Anthony Edwards, Gary Cole, Bob Gunton, Tate Donovan, Missy Peregrym, Chris Diamantopoulos, Will Chase, Isaiah Thomas, Martin Donovan, Ned Eisenberg, Brooke Shields, Janel Moloney, Susie Essman, Will Sasso, Wayne Knight, Ray McKinnon, Fionnula Flanagan, Kurt Fuller, Carl Weathers, George Newbern, Sasha Alexander, Luke Kirby, Jude Ciccolella, Aida Turturro, William Sadler, Snoop Dogg, Orlando Jones, Ian McShane, Ariel Winter, Guillermo D\u00edaz, Adam Arkin, Nicholas Turturro, Riki Lindhome, Jordan Lane Price, Annabella Sciorra, Armando Riesco, Anna Wood e Donal Logue.\nCasi mediatici.\n\"Law &amp; Order - Unit\u00e0 vittime speciali\" ha avuto una grossa risonanza mondiale nel maggio 2011, quando la vera \"Special Victims Unit\" del New York City Police Department ha arrestato con l'accusa di violenza sessuale Dominique Strauss-Kahn, direttore generale del Fondo Monetario Internazionale e candidato alle primarie socialiste per le elezioni presidenziali francesi del 2012; molti siti web d'informazione e fan della serie TV hanno commentato, e talvolta ironizzato, sulla notizia. Nel mese di luglio 2011 la produzione di \"Law &amp; Order: SVU\" ha confermato la realizzazione all'interno della tredicesima stagione di un episodio ispirato alla vicenda, \"Terra bruciata\", con protagonista la guest star Franco Nero nei panni di un candidato primo ministro, accusato di violenza sessuale da una cameriera.\nSempre a luglio 2011 \u00e8 stato annunciato che un altro episodio della tredicesima stagione sarebbe stato ispirato alle vicende che hanno portato alla separazione tra Arnold Schwarzenegger e la moglie Maria Shriver, avvenuta due mesi prima. Per interpretare il personaggio ispirato a Schwarzenegger, il potente politico Andrew Raines, \u00e8 stata scelta la guest star Kyle MacLachlan.\nA novembre 2015 \u00e8 andato in onda negli Stati Uniti l'ottavo episodio della diciassettesima stagione, \"Caccia all'assassino\", ispirato all'omicidio di Yara Gambirasio, avvenuto a Brembate di Sopra il 26 novembre 2010.\nRemake.\nVisto il successo della serie, venne prodotto in Russia un remake intitolato \"\" (\"\u0417\u0430\u043a\u043e\u043d \u0438 \u041f\u043e\u0440\u044f\u0434\u043e\u043a: \u041e\u0442\u0434\u0435\u043b \u043e\u043f\u0435\u0440\u0430\u0442\u0438\u0432\u043d\u044b\u0445 \u0440\u0430\u0441\u0441\u043b\u0435\u0434\u043e\u0432\u0430\u043d\u0438\u0439\"). La serie, composta da 46 episodi suddivisi in tre stagioni, sono andate in onda tra il 2007 e il 2009.\nSpin-off.\nIl 30 marzo 2020, \u00e8 stato annunciato che torner\u00e0 Meloni ad interpretare il detective Elliott Stabler, in un nuovo spin-off intitolato \"\", sempre prodotta da Dick Wolf, che vede Stabler a capo di una task force, che combatte la criminalit\u00e0 organizzata. La prima stagione, sar\u00e0 composta da 13 episodi. Inoltre il 30 aprile 2020, lo sceneggiatore Warren Leight, ha dichiarato che Meloni torner\u00e0 nella \"premi\u00e8re\" della ventiduesima stagione di \"Unit\u00e0 vittime speciali\". Il ritorno era inizialmente previsto per il finale della ventunesima stagione, ma a causa dello stop della produzione per la pandemia di Covid-19, il tutto \u00e8 stato rinviato al 1\u00ba aprile 2021."}
{"id": "2058200", "revid": "131358", "url": "https://it.wikipedia.org/wiki?curid=2058200", "title": "SuperLiga Nord Americana", "text": ""}
{"id": "2058204", "revid": "729019", "url": "https://it.wikipedia.org/wiki?curid=2058204", "title": "Isole del Vento", "text": "Le Isole del Vento sono un gruppo di cinque isole della Polinesia francese situate ad est delle Isole Sottovento. Assieme alle Isole Sottovento formano l'arcipelago delle Isole della Societ\u00e0, uno dei cinque grandi arcipelaghi che costituiscono la Polinesia francese. Sono le isole pi\u00f9 grandi della Polinesia e concentrano la maggior parte della popolazione della collettivit\u00e0 d'Oltremare. Le isole che le costituiscono sono:"}
{"id": "2058207", "revid": "123002451", "url": "https://it.wikipedia.org/wiki?curid=2058207", "title": "Segunda Divisi\u00f3n B", "text": "La Segunda Divisi\u00f3n B \u00e8 stata la terza serie calcistica del sistema del campionato spagnolo di calcio dal 1977 al 2021. Questa divisione semiprofessionistica includeva anche diverse squadre riserve dei team della Primera Divisi\u00f3n.\nFormato.\nLa Segunda Divisi\u00f3n B \u00e8 costituita da 80 squadre suddivise in 4 gruppi di 20 ciascuno. Fino alla stagione 2007-2008 le prime quattro classificate di ogni gruppo, 16 squadre in totale, si qualificavano per i play-off per la determinazione dei quattro club che andavano a sostituire gli altrettanti club retrocessi dalla Liga Adelante.\nA partire dalla stagione 2008-2009, le quattro vincitrici dei gruppi hanno l'opportunit\u00e0 di essere promosse direttamente e conquistare il titolo di \"Campione della Segunda Divisi\u00f3n B\", affrontandosi in due gare in cui le vincitrici accedono direttamente alla Liga Adelante e si scontrano nella finale per la determinazione del campione della Divisione, mentre le due semifinaliste perdenti entrano nel meccanismo dei play-off che decide le altre due promosse.\nI play-off per la promozione prevedono scontri tra la seconda classificata di ogni girone e la quarta di un altro girone, mentre le quattro classificatesi terze si affrontano a vicenda. Le sei vincitrici di questa prima fase avanzano con le due semifinaliste perdenti del round per l'assegnazione del titolo, per determinare i quattro club che accedono all'ultima fase per la conquista degli ultimi due posti disponibili. In tutte le fasi dei play-off, la squadra peggio classificata gioca in casa la prima gara, mentre se due squadre si classificano allo stesso posto sar\u00e0 un sorteggio a determinare il club che giocher\u00e0 in casa la prima gara.\nRiguardo alle \"Squadre riserve\", queste possono essere promosse nella Segunda Division solo se la \"Prima squadra\" gioca nella Liga.\nLe ultime quattro squadre di ogni girone retrocedono invece nella Tercera Divisi\u00f3n, inoltre le quattro classificate al 16\u00ba posto si affrontano nei play-out con gare di andata e ritorno, che determinano le ultime due retrocesse. Una \"Squadra riserve\" pu\u00f2 essere retrocessa anche se la \"Prima squadra\" viene retrocessa nella Segunda Division B dalla Liga Adelante.\nLe prime cinque squadre di ogni gruppo ed i migliori due club classificatisi al di fuori delle precedenti 20, incluse le squadre riserve, si qualificano per la Copa del Rey della stagione successiva. Insieme alle squadre della Tercera Divisi\u00f3n, quelle della Segunda Division competono nella Copa Federaci\u00f3n.\nStoria.\nIl termine \"Segunda Divisi\u00f3n B\" fu usato la prima volta nella stagione inaugurale del 1928/29. Era usata per designare il campionato di qualificazione alla successiva edizione della \"Segunda Divisi\u00f3n\" fra le squadre che non erano mai arrivate in finale della Coppa del Re. Questo primo campionato era formato da 10 squadre ed alla fine della stagione fu il Cultural y Deportiva Leonesa ad essere eletto campione. La stagione successiva, 1929/30, vide il Campionato spagnolo di calcio far nascere una \"Tercera Divisi\u00f3n\" pi\u00f9 stabilmente allargata. All'inizio della stagione 1977/78 la \"Segunda Divisi\u00f3n B\" fu riutilizzata per rimpiazzare la Tercera Divisi\u00f3n come terzo categoria. Inizialmente la Divisione consisteva di soli due gruppi e gli altri due vennero aggiunti nella stagione 1987-88.\nSquadre pi\u00f9 presenti.\nAggiornata fino alla stagione 2020-2021\nNote.\n1. Consultare questa pagina: Uni\u00f3n Deportiva Logro\u00f1\u00e9s"}
{"id": "2058221", "revid": "116944", "url": "https://it.wikipedia.org/wiki?curid=2058221", "title": "Gawhar Al-Siqilli", "text": ""}
{"id": "2058224", "revid": "47767", "url": "https://it.wikipedia.org/wiki?curid=2058224", "title": "Sokratis", "text": ""}
{"id": "2058228", "revid": "599013", "url": "https://it.wikipedia.org/wiki?curid=2058228", "title": "Alejandro Muro", "text": "Carriera.\nDopo aver portato in Legadue la Prefabbricati Pugliesi Brindisi (ora Happy Casa Brindisi), rimane sempre in A dilettanti (ex B1) con l'A.B. Latina. Nell'agosto 2009 firma invece un contratto annuale con la Fortitudo Bologna.\nNel corso dei play-off annuncia che dopo aver finito la stagione ritorner\u00e0 in Uruguay.\nIl 16 giugno 2010 conquista la promozione in serie A2 con la Fortitudo. Il giocatore ufficializza il passaggio all'Atletico Aguada in Uruguay, dove ritorner\u00e0 a breve per restarci, dopo una lunga ed emozionante carriera italiana. In un'intervista Muro ha dichiarato che i successi pi\u00f9 belli sono avvenuti a Brindisi e a Bologna, per passione e per il rapporto con le citt\u00e0."}
{"id": "2058234", "revid": "123300757", "url": "https://it.wikipedia.org/wiki?curid=2058234", "title": "Mulinu Becciu", "text": "Mulinu Becciu (traduzione \"\"Vecchio Mulino\", mulinu b\u00e9ciu\" nella grafia moderna) \u00e8 un quartiere di Cagliari, situato nella periferia nord-ovest del capoluogo, oltre Sant'Avendrace e San Michele.\nSviluppatosi nei primi anni '70 come rione di edilizia popolare, sorge su una zona leggermente collinare sulla quale un tempo si trovavano campi coltivati a vite ed i mulini per macinare da cui il quartiere prende il nome. \nConfina con il quartiere di Su Planu del comune di Selargius.\nServizi.\nSono presenti una farmacia, asili, scuole elementari, medie e superiori, la vecchia circoscrizione, due hotel, un centro di quartiere (IO CENTRO-officina di idee), una scuola calcio e il palazzetto del tennis tavolo, la centrale della Polizia Municipale della Citt\u00e0 di Cagliari, uno studio dentistico.\nIl territorio \u00e8 caratterizzato dalla presenza degli originari palazzi di edilizia popolare e dei pi\u00f9 recenti edifici costruiti da cooperative residenziali; altre caratteristiche salienti del contesto urbanistico sono la bassa densit\u00e0 di traffico automobilistico e la facilit\u00e0 di accesso alle maggiori arterie stradali come l'Asse Mediano di Scorrimento, la S.S.130, S.S.131 e S.S.554. Notevole la vicinanza all'ospedale Brotzu, all'acquedotto, al colle di San Michele, al cimitero di San Michele, e soprattutto all'aeroporto (circa 6 km).\nInoltre \u00e8 presente nel quartiere il Centro Regionale di Formazione Professionale (C.R.F.P. ex C.I.S.A.P.I. Centro Interaziendale Sardo per l'Addestramento Professionale nell'Industria).\nTrasporti.\nIl territorio \u00e8 raggiungibile dalle seguenti linee CTM:\nParticolarit\u00e0.\nIl quartiere di Mulinu Becciu ha una via in comune con la zona di Su Planu che appartiene al comune di Selargius. La particolarit\u00e0 consiste nel fatto che mentre normalmente una parte della via risulterebbe essere di un comune (sponda destra) e una parte dell'altro (sponda sinistra) questo non accade per la Via Piero della Francesca che ha una pi\u00f9 complessa divisione; questo genera confusione anche negli abitanti che spesso non comprendono bene a quale comune fanno riferimento."}
{"id": "2058243", "revid": "599013", "url": "https://it.wikipedia.org/wiki?curid=2058243", "title": "Alberto Causin", "text": "Carriera.\n\u00c8 cresciuto nelle giovanili della Reyer ed ha esordito in Serie A1 nel 1995 con la Benetton Treviso, passando poi per diverse esperienze in giro per l'Italia, tra cui Pozzuoli, Ragusa, Pistoia, Montegranaro, Caserta, Castelletto Ticino, Forl\u00ec, Reyer (5 stagioni).\nNella scorsa stagione ha giocato per il Basket Mestre in DNC. A Montegranaro ha portato la squadra alla conquista della Serie A, confermandosi come miglior italiano del campionato di Legadue. Con Castelletto Ticino, sotto coach Sacchetti, ha conquistato la promozione in Serie A.\nIl 26 luglio 2014 passa al Petrarca Padova in Serie C.\nIl 2 luglio 2015 passa al Basket Oderzo.\nNel 2016 firma un contratto con il Virtus Murano."}
{"id": "2058246", "revid": "110157", "url": "https://it.wikipedia.org/wiki?curid=2058246", "title": "Campionato europeo di pallavolo femminile 1975", "text": "Il campionato europeo di pallavolo femminile 1975 si \u00e8 svolto dal 18 al 25 ottobre 1975 a Banja Luka, Belgrado, Fiume e Negotin, in Jugoslavia: al torneo hanno partecipato dodici squadre nazionali europee e la vittoria finale \u00e8 andata per l'ottava volta, la quinta consecutiva, all'URSS.\nQualificazioni.\nAl torneo hanno partecipato: la nazionale del paese organizzatore, le prime cinque nazionali classificate al campionato europeo 1971 e sei nazionali qualificate tramite il torneo di qualificazione.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nPodio.\nCampione.\nURSS(Ottavo titolo)\nSecondo posto.\nUngheria\nTerzo posto.\nGermania Est"}
{"id": "2058247", "revid": "61051", "url": "https://it.wikipedia.org/wiki?curid=2058247", "title": "Snecma Atar 101", "text": ""}
{"id": "2058252", "revid": "287204", "url": "https://it.wikipedia.org/wiki?curid=2058252", "title": "Federazione cestistica del Galles", "text": "La Basketball Association of Wales (acronimo BAW) \u00e8 l'ente che controlla e organizza la pallacanestro in Galles.\nLa federazione controlla inoltre la nazionale di pallacanestro del Galles. Ha sede a Rhondda e l'attuale presidente \u00e8 Terry Price.\n\u00c8 affiliata alla FIBA dal 1956 e organizza insieme alla federazione inglese e quella scozzese il campionato di pallacanestro britannico."}
{"id": "2058253", "revid": "287204", "url": "https://it.wikipedia.org/wiki?curid=2058253", "title": "Sumperk", "text": ""}
{"id": "2058257", "revid": "767487", "url": "https://it.wikipedia.org/wiki?curid=2058257", "title": "Jean Pierre Meille", "text": " \u00c8 stato il promotore della fondazione della casa editrice Claudiana e il suo primo direttore.\nStudi.\nStudi\u00f2 teologia a Losanna (Svizzera), dove fu formato nella \u00abteologia del Risveglio\u00bb e divenne discepolo di Alexandre Vinet. Rientrato in Italia, nel 1848-49 perfezion\u00f2 l'italiano a Firenze, dove era stato mandato su decisione del Sinodo del 1848 insieme ai pastori B. Malan, B. Tron e F. Gay. A Firenze incontr\u00f2 il giovane Paolo Geymonat, non ancora consacrato pastore, che non aveva potuto raggiungere Roma, dove era stato inviato dal Sinodo per iniziare l'evangelizzazione, fermato dall'assedio francese.\nAttivit\u00e0 pastorale.\nPoco dopo le Regie Lettere patenti del 17 febbraio 1848, con cui Carlo Alberto di Savoia concedeva ai piemontesi di religione valdese i diritti civili, venne inviato a Torino dalla Tavola valdese quale aiuto-pastore valdese della comunit\u00e0 valdese presente in quella citt\u00e0. Nel 1865 divenne il pastore titolare della comunit\u00e0 valdese italiana di Torino, incarico che esercit\u00f2 fino al 1884.\nAttivit\u00e0 culturali e assistenziali.\nMeille si distinse per la sua grande capacit\u00e0 di aggregazione, che port\u00f2 alla fondazione di numerose societ\u00e0 assistenziali e culturali.\nFond\u00f2 i primi giornali valdesi, \"L'Echo des Vall\u00e9es Vaudoises\" nel 1848 e \"La Buona Novella\", redatto a Torino e destinato all'evangelizzazione, nel 1851. Nel 1855 promosse inoltre la fondazione della Claudiana, casa editrice di riferimento del protestantesimo italiano.\nAl pastore Jean Pierre Meille si devono inoltre la promozione e lo sviluppo di numerose associazioni che, all'interno della Comunit\u00e0 valdese, si occupavano di famiglie indigenti, di donne senza lavoro, di fanciulli in precarie condizioni di salute, di giovani da avviare a un mestiere. A Meille si deve la fondazione, nel 1865, dell'Istituto degli artigianelli valdesi, la prima istituzione valdese non rivolta direttamente ad attivit\u00e0 assistenziali ma alla promozione sociale e alla formazione professionale dei giovani delle Valli valdesi del Piemonte.\nA Meille si deve inoltre la nuova sistemazione dell'Ospedale valdese di Torino, fondato nel 1843 dal pastore Amedeo Bert: un cospicuo contributo economico del banchiere Luigi Long consent\u00ec infatti l'edificazione, nel 1871, dell'attuale sede di via Berthollet. Fond\u00f2 infine la Casa valdese di Borgio Verezzi (SV), una casa al mare per le colonie di bambini delle Valli valdesi e di Torino."}
{"id": "2058258", "revid": "775372", "url": "https://it.wikipedia.org/wiki?curid=2058258", "title": "Walter Lini", "text": "Biografia.\nLa formazione.\nNato nel villaggio di Agatoa sull'isola di Pentecoste, nell'arcipelago di Vanuatu (che all'epoca era chiamato Nuove Ebridi), da una stirpe di capi trib\u00f9 e da genitori anglicani. Il padre, falegname, attribuiva molta importanza alla formazione scolastica dei figli, Walter frequent\u00f2 la scuola del villaggio natale e in seguito la scuola nella vicina isola di Ambae fino al 1960 quando inizi\u00f2 a lavorare per il settore dedicato all'istruzione della chiesa anglicana di Lolowai, decise in seguito di prendere i voti.\nNel 1962 venne ammesso al St Peter's Technological College di Siota sulle isole Salomone, prosegu\u00ec i suoi studi teologici presso il St John's Theological College ad Auckland in Nuova Zelanda. Il periodo trascorso lontano dalle Nuove Ebridi contribu\u00ec alla presa di coscienza della situazione politica del suo paese suddiviso in una forma coloniale che non aveva eguali al mondo era infatti amministrato, in condominio, da autorit\u00e0 coloniali britanniche e francesi, informalmente il \"Condominium\" era chiamato \"Pandemonium\".\nL'attivit\u00e0 religiosa.\nNel 1968 concluse gli studi e l'anno successivo, in febbraio divenne diacono della chiesa anglicana, nello stesso anno venne assegnato alla localit\u00e0 di Honiara sulle isole Salomone come assistente del diacono della cattedrale di San Barnaba, qui fu coinvolto soprattutto in attivit\u00e0 con i giovani della congregazione, uno dei principali argomenti di discussione era il mantenimento dell'identit\u00e0 culturale durante l'amministrazione coloniale. Contribu\u00ec alla fondazione e redazione del Kakamora Reporter, un giornale dei giovani indipendentisti delle isole Salomone. In questo periodo incontr\u00f2 Mary Ketu originaria dell'isola di Sikaiana in Polinesia che spos\u00f2 nel 1970. Ebbero sei figli, quattro maschi e due femmine.\nIl rientro in patria.\nAl ritorno alle Nuove Ebridi Lini trov\u00f2 un clima politico molto propenso alla ricerca dell'indipendenza dalle autorit\u00e0 coloniali, da un lato il movimento chiamato Nagriamel guidato da Jimmy Moli Stevens che avanzava pretese di restituzione delle terre vendute e la fine del cosiddetto condominio, dall'altro gruppi di giovani isolani di lingua inglese ai quali si rivolse Lini costituendo la \"New Hebrides Cultural Association\" che di l\u00ec a poco cambi\u00f2 il nome in \"New Hebrides National Party\". Nel 1974 Lini ne divenne il presidente pur rimanendo, almeno in via teorica un pastore, la chiesa anglicana gli accord\u00f2 infatti un periodo di congedo per permettergli di dedicarsi alla politica.\nNel 1975 il partito cambi\u00f2 nuovamente nome e divenne il Vanua'aku Pati, Lini ne rimase il presidente, carica che mantenne fino al 1991.\nLa seconda met\u00e0 degli anni 1970 fu un periodo travagliato per il piccolo arcipelago, le due potenze coloniali non riuscivano a concordare una strategia comune per il futuro delle isole, mentre i britannici erano a favore della loro indipendenza i francesi non erano disposti a lasciare il potere, per contro i britannici non volevano entrare in contrasto con l'alleato europeo. I francesi tentarono di convincere la popolazione locale che il futuro migliore era ottenibile solo mantenendo uno stretto legame con la Francia, effettuarono abbondanti investimenti nell'istruzione e nei servizi sociali.\nI partiti locali rispecchiavano il dualismo coloniale, da un lato la popolazione di lingua inglese e religione protestante era per lo pi\u00f9 orientata all'indipendenza e si riconosceva nel partito del Vanua'aku Pati, dall'altro la minoranza di lingua francese e cattolica che trovava rappresentanza politica in una moltitudine di piccoli partiti pi\u00f9 propensi a ritardare svolte politiche.\nLa via verso l'indipendenza.\nCon Lini alla guida il Vanua'aku Pati forz\u00f2 il passo dell'indipendenza, l'argomento che un\u00ec le diverse etnie delle isole (dove si parlavano circa 100 lingue diverse) fu il recupero delle terre vendute, nell'agosto del 1976 Lini fu invitato a rivolgersi al Comitato Speciale per la Decolonizzazione delle Nazioni Unite, all'epoca presieduto da Cuba, spieg\u00f2 la complessit\u00e0 della situazione e dichiar\u00f2 la volont\u00e0 di ottenere l'indipendenza entro il 1977.\nIl rapporto del comitato si espresse a favore dell'indipendenza e condann\u00f2 il fallimento del condominio nell'accelerare la transizione verso l'autonomia.\nTrascorsero altri due anni caratterizzati da un crescente clima di tensione con diversi disordini fra le due fazioni, e solo nel 1979 vennero indette le elezioni per definire un governo che transitasse il paese verso l'indipendenza, la vittoria and\u00f2 (62%) al Vanua'aku Pati e Walter Lini divenne Primo ministro.\nIl risultato delle elezioni fu fonte di scontento per la parte di popolazione contraria alla decolonizzazione, alcuni coloni francesi e parte della popolazione francofona, con l'approvazione tacita del governo francese, appoggiarono la ribellione del movimento di Jimmy Stevens che aveva come obiettivo la secessione dell'isola di Espiritu Santu. Nel tentativo di secessione vi fu anche la collaborazione dell'uomo d'affari statunitense Michael Oliver e della sua Phoenix Foundation, un'organizzazione libertaria che mirava alla costituzione di una repubblica indipendente che fosse un paradiso fiscale.\nAnche sull'isola di Tanna vi fu una ribellione armata rapidamente sedata dall'intervento di truppe paramilitari britanniche. Il tentativo di secessione di Espiritu Santu prosegu\u00ec senza che vi fosse alcun intervento da parte delle due potenze coloniali per ristabilire l'ordine. Nel giugno 1980, durante il Pacific Forum, Lini si assicur\u00f2 l'appoggio dei primi ministri di Papua Nuova Guinea, Julius Chan e Australia, Malcolm Fraser, che gli garantirono aiuti per sedare le rivolte una volta ottenuta l'indipendenza. Questo permise al governo di mantenere la data stabilita per l'indipendenza, ovvero il 30 luglio 1980 rifiutando l'offerta francese di lasciare nell'arcipelago delle truppe di supporto. Entro met\u00e0 agosto le rivolte furono sedate, purtroppo si riportarono alcune vittime.\nVanuatu.\nLini guid\u00f2 il partito anche nelle due elezioni successive (1983 e 1987) con maggioranze progressivamente minori, nel corso del tempo negozi\u00f2 degli accordi di pesca con l'Unione Sovietica, invi\u00f2 truppe ad addestrarsi in Libia e allacci\u00f2 relazioni diplomatiche con Cuba, questi episodi insieme alla sua dichiarazione di voler stabilire un \"socialismo melanesiano\" fecero s\u00ec che venne guardato con sospetto dai leader dei paesi occidentali. In realt\u00e0 il suo concetto di socialismo era davvero legato ai valori e alle tradizioni dell'arcipelago dove, ad esempio, il fatto che la terra fosse di propriet\u00e0 di qualcuno non era concepibile.\nLa sua carriera politica sub\u00ec un brusco arresto nel febbraio del 1987 quando Lini sub\u00ec un ricovero d'urgenza mentre si trovava in visita a Washington. Il malore, dovuto probabilmente ad un'emorragia cerebrale, lo costrinse ad un periodo di lontananza di quasi un anno, il partito, senza la sua guida principale, entr\u00f2 in crisi, si formarono inizialmente tre correnti opposte che in seguito si scissero in partiti autonomi.\nNel congresso del 1990 un gruppo di notabili del partito vot\u00f2 l'estromissione di Lini che, in seguito a ci\u00f2, fu costretto a dimettersi dalla carica di Primo Ministro che venne assunta da Donald Kalpokas, cofondatore della \"New Hebrides Cultural Association\" nel 1971.\nIn seguito ad una sentenza che proib\u00ec alla fazione di Lini l'uso del nome Vanua'aku Pati Lini e i suoi seguaci si ritirarono dal partito per fondare il National United Party che ottenne 10 dei 46 seggi disponibili alle elezioni del 1991.\nLini si un\u00ec ai rivali di sempre, il partito francofono Union of Moderate Parties (UMP), con il quale form\u00f2 un governo di coalizione guidato da Maxime Carlot Korman. L'accordo si interruppe l'anno successivo, diversi membri del NUP rimasero tuttavia fedeli al governo permettendo alla coalizione di rimanere al potere fino al 1995. A quest'epoca la fama di Lini era ormai compromessa dagli stretti legami con l'uomo d'affari Dinh Van Than, un vietnamita naturalizzato che rivendicava il comando del NUP in virt\u00f9 dei generosi finanziamenti erogati. Il NUP entr\u00f2 ancora in alcuni governi di coalizione di breve durata che si successero negli anni successivi, dalle elezioni del 1998 fu al governo con il VP ma la coalizione si sciolse alla fine dell'anno quando la Union of Moderate Parties rimpiazz\u00f2 il National United Party.\nLini mor\u00ec a Port Vila il 21 febbraio 1999 in seguito ad un peggioramento delle sue condizioni di salute rimaste cagionevoli fin dal malore del 1987. Gli vennero accordati i funerali di stato, la sua salma fu portata dapprima all'isola di Ambae e poi all'isola di Pentecoste dove fu sepolta.\nBench\u00e9 il suo coinvolgimento nella situazione progressivamente pi\u00f9 caotica della politica interna del piccolo paese ne abbia un po' offuscato la fama viene tuttora riconosciuto come \"padre della nazione\"."}
{"id": "2058259", "revid": "599013", "url": "https://it.wikipedia.org/wiki?curid=2058259", "title": "Erwin Dudley", "text": "\u00c8 conosciuto anche con il nome turco di Ersin Da\u011fl\u0131.\nCarriera.\nUscito nel 2003 dalla University of Alabama, trov\u00f2 l'accordo con i Crabs Rimini, ma l'ingaggio non si perfezion\u00f2 a causa di un precedente infortunio al ginocchio destro dal quale il giocatore, secondo i pareri dei medici, non si era ancora totalmente ripreso. Il lungo recupero lo ha costretto a saltare la stagione 2003-04.\nUn anno pi\u00f9 tardi \u00e8 approdato in Israele al Maccabi Rishon LeZion, poi ha iniziato una lunga parentesi in Turchia: al primo anno con il T\u00fcrk Telekom ha prodotto 17,1 punti e 8,4 rimbalzi di media, guadagnandosi il rinnovo per le stagioni successive. Il 17 dicembre 2008 ha ottenuto la cittadinanza turca complici gli anni di militanza nel paese, status valido a partire dall'annata sportiva 2009-2010.\nTerminato nel 2010 il contratto con il T\u00fcrk Telekom, ha giocato un anno con la canotta dell'Efes Pilsen e uno con quella del Be\u015fikta\u015f, con cui ha vinto l'EuroChallenge. A partire dal 2012 \u00e8 un giocatore del Galatasaray."}
{"id": "2058260", "revid": "587852", "url": "https://it.wikipedia.org/wiki?curid=2058260", "title": "Gran Premio del Sudafrica 1974", "text": "Il Gran Premio del Sudafrica 1974 \u00e8 stata la terza prova della stagione 1974 del Campionato mondiale di Formula 1. Si \u00e8 corsa sabato 30 marzo 1974 sul Circuito di Kyalami. La gara \u00e8 stata vinta dall'argentino Carlos Reutemann su Brabham-Ford Cosworth; per il vincitore si tratt\u00f2 del primo successo nel mondiale. Ha preceduto sul traguardo il francese Jean-Pierre Beltoise su BRM e il britannico Mike Hailwood su McLaren-Ford Cosworth.\nQuello di Beltoise fu il sessantunesimo, e ultimo, podio in una gara valida per il mondiale di F1, per la BRM quale costruttore, e il sessantacinquesimo, e ancora ultimo, quale motorista.\nVigilia.\nAspetti tecnici.\nLa Lotus present\u00f2 una nuova vettura, il modello 76 (denominata per ragioni di sponsor anche \"JPS MkI\"), disegnato da Colin Chapman e Ralph Bellamy; pi\u00f9 leggera della precedente 72, ed era dotata di frizione automatica elettronica. Il solo Peterson utilizz\u00f2 questo sistema per questa gara. Anche la BRM fece esordire una nuova monoposto, la P201, disegnata da Mike Pilbeam. In questa gara venne impiegata dal solo Jean-Pierre Beltoise.\nLa Hesketh partecip\u00f2, per la volta in una gara valida per il mondiale, quale costruttore, abbandonando cos\u00ec l'uso di vetture costruite da altre case. La vettura, denominata, 308, era stata concepita da Harvey Postlethwaite, aveva gi\u00e0 esordito nella Race of Champions. Era ispirata alla McLaren M23 e alla Brabham BT44.\nAspetti sportivi.\nLa tenuta della gara fu in dubbio, per la crisi petrolifera che sconvolse i prezzi del greggio nel 1973, tanto che inizialmente era stata cancellata dal calendario.\nIl circuito di Kyalami ospit\u00f2 una seduta di test, nella settimana prima della gara. A causa della rottura di una sospensione della sua Shadow, il pilota statunitense Peter Revson usc\u00ec di pista alla \"Barbecue\", alla velocit\u00e0 di circa 200 km/h. La monoposto di infranse contro le barriere e prese fuoco; malgrado l'intervento di Graham Hill, Emerson Fittipaldi, Eddie Keizan e Denny Hulme, pot\u00e9 essere estratto dall'abitacolo solo dopo qualche minuto, e dopo l'arrivo di un mezzo antincendio. Estratto ancora vivo dalla fiamme, ma in gravi condizioni, mor\u00ec poco prima dell'arrivo in ospedale. Revson aveva disputato 30 gran premi validi per il campionato mondiale di F1, in cui aveva colto due vittorie e una \"pole position\". Revson era il primo pilota a morire in F1, dopo il decesso di Fran\u00e7ois Cevert, avvenuto nelle qualifiche del Gran Premio degli Stati Uniti d'America 1973. La Shadow decise di non partecipare alla gara, in segno di lutto.\nNon partecip\u00f2 alla gara nemmeno l'Ensign, che aveva gi\u00e0 saltato i primi due appuntamenti iridati stagionali, per problemi tecnici, ma aveva affrontato la Race of Champions, gara non valida per il campionato.\nLa gara vide la solita presenza di una pattuglia di scuderie e piloti locali. La \"Scribante Lucky Strike Racing\" utilizz\u00f2 una McLaren M23 per Dave Charlton e una Lotus 72A per l'esordiente John McNicol (quest'ultimo non parteciper\u00e0 alle prove in quanto la scuderia prefer\u00ec concentrarsi sul solo Charlton). Il team \"Gunston\" impieg\u00f2, invece, due Lotus72E per Paddy Driver (gi\u00e0 presente nell'edizione del 1963, anche se non partito) e Ian Scheckter, all'esordio nel campionato, fratello pi\u00f9 anziano di Jody, pilota della Tyrrell. Il team \"Blignaut\", sostenuto dall'Embassy, sponsor anche della scuderia di Graham Hill, iscrisse Eddie Keizan, su una Tyrrell 004. A sua volta il team di Hill impieg\u00f2 una sola vettura, per il solo titolare, lasciando cos\u00ec a piedi Guy Edwards. In compenso la Iso-Williams iscrisse una seconda macchina, guidata dal pilota danese Tom Bels\u00f8. Bels\u00f8 era gi\u00e0 stato iscritto a un paio di gare dalla stessa scuderia inglese, nel 1973, senza prendere per\u00f2 parte a nessun gran premio.\nLa March ottenne il sostegno della azienda italiana Beta Utensili, che port\u00f2 all'esordio in F1 il pilota brianzolo trentaseienne Vittorio Brambilla. Il monzese aveva corso in F2, e aveva anche disputato una gara del Motomondiale 1969, nella classe 500. Brambilla sostitu\u00ec Howden Ganley.\nDenny Hulme festeggi\u00f2 il suo centesimo gran premio valido per il mondiale di F1 (quinto pilota a raggiungere questo traguardo), mentre Ronnie Peterson arriv\u00f2 a quota 50.\nQualifiche.\nResoconto.\nNella prima giornata di prove, prevista per mercoled\u00ec, i piloti inscenarono una protesta, per l'assenza di reti di protezioni lungo il tracciato. Dopo un ritardo di quarantacinque minuti, i piloti scesero in pista, ma la sessione venne subito interrotta per l'arrivo della pioggia. La sessione venne recuperata al gioved\u00ec, inizialmente previsto quale giorno di riposo. Il pi\u00f9 veloce fu Carlos Pace, su Surtees, che ottenne 1'16\"63, con una media di 192,80 km/h. Il brasiliano precedette il suo connazionale Emerson Fittipaldi, poi Niki Lauda. I tempi risultarono pi\u00f9 elevati di quelli ottenuti nella stagione precedente. Ronnie Peterson fu vittima dell'esplosione di uno pneumatico. Lo svedese per\u00f2 fu capace di mantenere il controllo della sua Lotus, senza cos\u00ec subire conseguenze per l'accaduto. Vittorio Brambilla fu autore, invece di un testacoda, con uscita di pista conseguente.\nAl venerd\u00ec solo Niki Lauda fu capace di abbassare il tempo ottenuto il giorno precedente da Pace. Per l'austriaco fu la prima \"pole position\" nel mondiale. Pace rimase in prima fila, seguito da Arturo Merzario su Iso-Williams, che scal\u00f2 terzo. Anche Carlos Reutemann fu capace di superare, nella lista dei tempi, Fittipaldi. Quella di Lauda fu la prima partenza al palo per la Scuderia Ferrari dal Gran Premio d'Italia 1972, ottenuta da Jacky Ickx. Fu anche la prima \"pole position\" per un pilota austriaco dopo quella ottenuta da Jochen Rindt al Gran Premio d'Austria 1970.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nNiki Lauda, Carlos Reutemann e Clay Regazzoni si trovarono quasi appaiati alla \"Crowthorne\", prima curva del gran premio, mentre Carlo Pace e Arturo Merzario vennero risucchiati pi\u00f9 dietro. Lauda fu capace di mantenere il comando, davanti all'argentino e al compagno di team, che fu costretto anche a mettere due ruote fuori dall'asfalto. Jacky Ickx colp\u00ec il suo compagno di scuderia, Ronnie Peterson, che fin\u00ec in testacoda nella sabbia. Lo svedese sfior\u00f2 il contatto con Jochen Mass, che a sua volta aveva toccato Pescarolo.\nLauda conduceva davanti a Reutemann, Regazzoni, Scheckter, Hunt, Fittipaldi, Hailwood e Depailler. Hunt, malgrado delle vibrazioni della sua Hesketh, era capace di rintuzzare gli attacchi di Fittipaldi e Hailwood. Al giro dieci cambi\u00f2 il leader di gara, con Reutemann che pass\u00f2 Lauda sul rettilineo d'arrivo.\nAl quattordicesimo giro James Hunt fu costretto all'abbandono a causa della rottura del cardano della trasmissione. Jody Scheckter era messo sotto pressione da Emerson Fittipaldi, che pass\u00f2 il pilota di casa al giro 21. Il sudafricano, a causa di un errore nella cambiata, dovette cedere ancora una posizione, a Mike Hailwood, nel giro successivo. Nei giri successivi le posizioni nei punti restarono congelate, mentre si accese la lotta per l'ottava piazza, con Merzario passato da Denny Hulme e Jean-Pierre Beltoise.\nAl quarantesimo giro Hulme, per degli pneumatici usurati, cedette la posizione, ottava, a Beltoise. Il francese, al giro 44, pass\u00f2 anche Patrick Depailler. La rimonta del pilota della BRM prosegu\u00ec sorpassando anche Scheckter, anche lui limitato dalle gomme. Al giro 49 Mike Hailwood prese la quarta posizione a Fittipaldi.\nAl cinquantacinquesimo passaggio Depailler entr\u00f2 nella zona punti, superando Scheckter. Il problema della gomme cost\u00f2 poi a Hulme due posizioni, passato da Stuck e Merzario. Al giro 58 Beltoise super\u00f2 Fittipaldi, per il quinto posto. Il brasiliano, nei giri seguenti, venne messo sotto pressione da Depailler e Scheckter. Fittipaldi dovette cedere a Depailler, al giro 63, mentre, il giro seguente, Beltoise ebbe la meglio su Hailwood. Difficolt\u00e0 tecniche costarono due posizioni a Scheckter, passato da Stuck e Merzario.\nAl giro 65 termin\u00f2 la gara di Regazzoni, comodo terzo, che, a causa di un problema alla pressione dell'olio del motore, fu costretto a rientrare ai box. Beltoise scal\u00f2 terzo, alle spalle di Carlos Reutemann e Niki Lauda. Tre giri dopo i problemi tecnici di Fittipaldi permisero a Merzario di scalare settimo.\nLa gara di Lauda fin\u00ec al giro 75, per un problema all'iniezione. Carlos Reutemann riport\u00f2 il primo successo nel mondiale, seguito da Jean-Pierre Beltoise (all'ultimo podio per la BRM) e Mike Hailwood. Completarono la zona dei punti Patrick Depailler, Hans-Joachim Stuck e Arturo Merzario. Quella di Reutemann fu la prima vittoria di un pilota argentino, dal successo di Juan Manuel Fangio nel Gran Premio di Germania 1957, e la prima per la Brabham dal Gran Premio del Sudafrica 1970.\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
