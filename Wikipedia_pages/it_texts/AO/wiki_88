{"id": "2164566", "revid": "84184", "url": "https://it.wikipedia.org/wiki?curid=2164566", "title": "Paul Bakolo Ngoi", "text": "Biografia.\nPaul Bakolo Ngoi \u00e8 nato a Mbandaka (Repubblica Democratica del Congo, ex Zaire), nel 1962. Figlio di un ex diplomatico e di una sarta, si \u00e8 avvicinato alla scrittura grazie al nonno paterno, scrittore di discreta fama, di cui porta il nome. Unisce all'attivit\u00e0 di scrittore quella di mediatore culturale, di tourism advidsor e di organizzatore di venti. La sua specializzazione letteraria \u00e8 soprattutto quella della narrativa per ragazzi anche se pubblica anche testi per grandi. Dal 2002 \u00e8 una presenza costante della manifestazione \u201cSettimana dei Bambini del mediterraneo\u201d a Ostuni. Partecipa spesso a manifestazioni letterarie come per esempio la Fiera del libro di Torino, al quale \u00e8 stato invitato nel 2004 e nel 2005. Bakolo Ngoi \u00e8 anche giornalista freelance. La sua pi\u00f9 lunga collaborazione \u00e8 stata con \"Il Giorno\" per cui ha lavorato per dieci anni dove si \u00e8 occupato della redazione di Pavia e ha seguito anche lo sport . Recente \u00e8 la sua collaborazione con \"Il Giornale\" per il quale ha seguito i mondiali del 2006 in Germania.\nScrittore, dal nonno paterno, (uno dei primi scrittori del Congo), ha ereditato la passione per la scrittura e dal padre ex-diplomatico, la passione per i viaggi.\nPaul Bakolo vive in provincia di Pavia dal 1982\nOggi lavora come funzionario presso l\u2019assessorato al Turismo del Comune di Pavia. Nello specifico si occupa di promozione della citt\u00e0 e di turismo. Ha fatto degli Itinerari culturali di fede e di cultura una sua specializzazione e dalla sua creativit\u00e0 \u00e8 nato \u201cCrossroads of Europe\u201d.\nCome scrittore, seguendo le orme del nonno paterno, uno dei primi scrittori del Congo di discreta fama, di cui porta il nome, ha esordito giovanissimo nel suo paese scrivendo racconti sui giornali della scuola; in lingua italiana ha pubblicato il suo primo racconto dal titolo \u201cUn tiro in porta per lo stregone\u201d (1994). Nel 1995 \u00e8 stato tra i vincitori della prima edizione del concorso Ekstra ed \u00e8 stato \u201cPremio speciale della Giuria\u201d nella IV edizione (1998) dello stesso concorso. Nel pubblicato \u201cIl maestro, il prete e lo stregone\u201d, un divertente viaggio nel cuore della foresta equatoriale. \u201cColpo di testa\u201d( Fabbri editore, 2003), il suo testo pi\u00f9 noto ha vinto il premio Citt\u00e0 di San Donato di Lecce (2003) e il premio Citt\u00e0 di Bella, letteratura per ragazzi (2005). Che vita sia !\u201d e \u201cEko, color cioccolato e Koba la tartaruga\u201d ( Ufficio cultura internazionale \u2013 2006); \u201cMagia nera a Kinshasa\u201d (Edizioni dell\u2019arco-2006) e \u201cChi ha mai sentito russare una banana?\u201d (Fabbri editore 2007); \u201cCorri Lidja, corri (Edizione Paoline \u2013 2010); Una sorpresa per Babbo natale (Lokole d\u2019Afrik 2010) e Dov'\u00e8 finito Babbo Natale (Lokole d'Afrik 2012).\nScrittore di cui i racconti trovano ispirazione nella tradizione orale della sua trib\u00f9, Paul non rinuncia alla letteratura di denuncia sottolineando nei suoi scritti alcune situazioni che portano alla miseria e alla povert\u00e0 della popolazione congolese.\nIn particolare, si occupa della letteratura per ragazzi dove cerca di offrire ai giovani alcuni elementi della cultura africana, raccontando quell\u2019Africa nera tradizionale tinta di modernit\u00e0.\nNarratore di grande capacit\u00e0 linguistiche, come il nonno vecchio griot, il cantastorie dei villaggi sperduti nel cuore della foresta equatoriale, Paul Bakolo Ngoi sa intrattenere il suo pubblico portandolo in un interessante viaggio lungo il fiume Congo per poi ritrovarsi nella moderna Kinshasa, capitale del Congo.\nDa alcuni anni lavora con le scuole occupandosi di educazione alla mondialit\u00e0 e sui temi della multiculturalit\u00e0 legati all\u2019Africa ha sviluppato un\u2019esperienza che lo porta ad affrontare l\u2019argomento offrendo la sua collaborazione in molti progetti.\nInoltre ha lavorato con l\u2019Unicef e continua a collaborare con chi lo richiede per sviluppare nuovi itinerari sulle questioni africane: letteratura, cinema, convegni, animazione e sport.\n\u00c8 stato per quattro anni (1985-89) presidente degli studenti africani a Pavia e membro dell\u2019Ufficio culturale internazionale in qualit\u00e0 di addetto stampa e di responsabile di Sportello Africa. \u00c8 tra i fondatori di Ebale ya Congo, un\u2019associazione che cerca di promuovere il Congo \u2013Kinshasa.\nOltre all\u2019italiano e al lingala, parla il francese e l\u2019inglese.\n\u00c8 stato tra gli ospiti dell\u2019edizione 2003 di Scrittorincitt\u00e0 (Cuneo). Nel 2004 e nel 2005 \u00e8 stato alla Fiera del libro di Torino.\nGiornalista pubblicista ha lavorato per dieci anni nella redazione pavese de \u201cIl Giorno\u201d e ha offerto la sua collaborazione a molte altre testate; si \u00e8 occupato di sport seguendo alcune squadre africane. Di recente ha seguito per \u201cIl Giornale\u201d, il mondiale delle squadre africane in Germania 2006. Ospite in trasmissioni televisive \u00e8 spesso invitato nelle scuole d\u2019Italia a parlare di letteratura e dell\u2019Africa. Dal 2002 \u00e8 ospite fisso della manifestazione \u201cSettimana dei Bambini del mediterraneo\u201d a Ostuni. Per la diffusione e la conoscenza del suo paese di origine, Paul \u00e8 spesso ospitato nelle scuole dove racconta il mestiere dello scrittore, porta i ragazzi ad entrare nella cultura africana, in particolare quella del Congo R.D.\nI suoi progetti letterari al momento sono: la raccolta di poesie scritte a quattro mani con il padre dal titolo \"Diversi in versi, da padre a figlio dialogo nella poesia\";\n\"L'ultimo schiaffo\"; \" la legenda di Ngola, la bambina in rosso\"; \"Il mio amico hand biker\" e \"La parola - Bona l'a imbwa\".\nAltri libri sono in fase di scrittura.\nSeguitelo.\nAttivit\u00e0.\nScrittore, italocongolese, partecipa a numerosi incontri, seminari, conferenze e attivit\u00e0 culturali riguardanti la letteratura straniera, quella africana in particolare e la letteratura d'immigrazione.\n\u00c8 il rappresentante in Italia dell'Associazione \"Marie Madeleine\", un'ONG con sede operativa a Kinshasa.\nInterviene nel 2007 a Milano al Convegno Internazionale 3-4 maggio Scritture in cammino.\nHa pubblicato numerosi libri per ragazzi. Nel 1999 ha pubblicato \"Il maestro, il prete e lo stregone\", un viaggio nella foresta equatoriale; il suo \"Colpo di testa\", romanzo per ragazzi con tema il pallone come riscatto, ha vinto il Premio Gino Perrone, San Donato di Lecce (Marzo 2003) e il Primo Premio Citt\u00e0 di Bella per la letteratura per l'infanzia (aprile 2005), ed \u00e8 stato tradotto in francese dalla Gallimard-Folio Junior con il titolo \"R\u00e8ve de foot\", e in coreano. Da segnalare anche due traduzioni in spagnolo e in coreano di \"Chi ha mai sentito russare una banana?\""}
{"id": "2164567", "revid": "767487", "url": "https://it.wikipedia.org/wiki?curid=2164567", "title": "Aleksandr Dovgan", "text": "Carriera.\nNella stagione 2008-09 in forza alla formazione kazaka di prima divisione del Tulpar-Ikar Qaraghandy, meritando la convocazione nella Nazionale Under-21 di calcio a 5 del Kazakistan giunta alla fase finale del Campionato europeo di calcio a 5 Under-21 2008, eliminata al primo turno."}
{"id": "2164568", "revid": "3732", "url": "https://it.wikipedia.org/wiki?curid=2164568", "title": "Atletica leggera ai Giochi della XVIII Olimpiade - Salto triplo", "text": "La competizione del salto triplo di atletica leggera ai Giochi della XVIII Olimpiade si \u00e8 disputata il giorno 16 ottobre 1964 allo Stadio Nazionale di Tokyo.\nL'eccellenza mondiale.\nJ\u00f3zef Szmidt, il campione in carica, viene operato ad un ginocchio meno di due mesi prima dei Giochi. Poi rimane fuori dai riflettori: disputa una sola gara, dove salta solo 15,81.\nRisultati.\nTurno eliminatorio.\nTredici atleti ottengono la misura richiesta. \nLa miglior prestazione appartiene a Frederick Alsop (GBR) con 16,41 m.\nFinale.\nStadio Nazionale, venerd\u00ec 16 ottobre.\nAl primo turno parte bene il britannico Alsop che, con 16,46, conduce la classifica dopo la prima prova. \nAl secondo salto passa in testa il campione uscente J\u00f3zef Szmidt con 16,65. Gli altri concorrenti sono intimiditi: solo il russo Kravchenko infila un buon salto (16,38) con cui si piazza al secondo posto. Il terzo turno non muove i piani alti della classifica.\nAlla quarta prova, mentre Szmidt fa un nullo, Kravchenko si porta a 16,57 e minaccia da vicino la testa della gara. Al quinto turno spunta il connazionale Fedosejev che con 16,58 si issa in seconda posizione.\nMa Szmidt mette tutti d'accordo all'ultimo salto con 16,85, che gli vale, oltre alla vittoria, anche il nuovo record olimpico."}
{"id": "2164569", "revid": "1318658", "url": "https://it.wikipedia.org/wiki?curid=2164569", "title": "Atletica leggera ai Giochi della XVIII Olimpiade - Getto del peso maschile", "text": "La competizione del getto del peso maschile di atletica leggera ai Giochi della XVIII Olimpiade si \u00e8 disputata il giorno 17 ottobre 1964 allo Stadio Nazionale di Tokyo.\nL'eccellenza mondiale.\nL'ordine d'arrivo dei Trials USA \u00e8: 1) Long; 2) Matson; 3) O'Brien. Nell'ordine: un giovane, un giovanissimo e una vecchia gloria alla sua quarta Olimpiade.\nRisultati.\nTurno eliminatorio.\nTredici atleti ottengono la misura richiesta. \nLa miglior prestazione appartiene a Dallas Long (USA) con 19,51 m.\nFinale.\nStadio Nazionale, sabato 17 ottobre.\nIl primatista mondiale Dallas Long esordisce con un 19,61 che lo porta subito in testa alla classifica. Dietro di lui il campione europeo Varju lancia a 19,23.\nAl secondo turno il diciannovenne americano Randy Matson sale in seconda posizione con 19,19 e al terzo turno si porta in testa con una botta a 19,88.\nVarju sale a 19,39 tenendo a distanza O'Brien (19,20).\nAl quarto turno Matson, in piena trance agonistica, stabilisce il nuovo record mondiale junior con 20,20. Long risponde immediatamente lanciando la sfera e accompagnandola con un urlo leonino: 20,33, nuovo record olimpico, vittoria e titolo.\n\u00c8 terzo il campione europeo Vilmos Varju."}
{"id": "2164570", "revid": "666668", "url": "https://it.wikipedia.org/wiki?curid=2164570", "title": "Chingiz Yesenamanov", "text": "Carriera.\nTra i massimi talenti espressi dal Kazakistan, inizia giovanissimo nel di cui diventa ben presto uno dei giocatori pi\u00f9 rappresentativi e in seguito capitano. Nel 2008 viene inserito nella lista della Nazionale Under-21 di calcio a 5 del Kazakistan giunta alla fase finale del Campionato europeo di categoria."}
{"id": "2164571", "revid": "3732", "url": "https://it.wikipedia.org/wiki?curid=2164571", "title": "Atletica leggera ai Giochi della XVIII Olimpiade - Lancio del disco maschile", "text": "La competizione del lancio del disco maschile di atletica leggera ai Giochi della XVIII Olimpiade si \u00e8 disputata il giorno 15 ottobre 1964 allo Stadio Nazionale di Tokyo\nL'eccellenza mondiale.\nIl ceco Danek \u00e8 giunto ai Giochi con una striscia di 45 vittorie consecutive, a partire dal 28 luglio 1963. Nell'anno olimpico ha anche tolto il record mondiale al suo pi\u00f9 temible rivale, l'americano Al Oerter.\nRisultati.\nTurno eliminatorio.\nDieci atleti ottengono la misura richiesta. Ad essi sono aggiunti i due migliori lanci, fino a 53,81\u00a0m.\nAl Oerter, il campione olimpico in carica, soffre da tempo per una vertebra cervicale dislocata, che lo costringe a gareggiare con un collare. Malgrado ci\u00f2 \u00e8 capace di battere il record olimpico con 60,54.\nFinale.\nFino al quarto turno rimane in testa Ludvik Danek con 60,52, ma al quinto lancio Oerter agguanta l'oro con 61 metri tondi.\nAnche Jay Silvester fa il suo miglior lancio al quinto turno, ma 59,09 non gli bastano per salire sul podio.\nSi classifica ottavo il campione europeo Vladimir Trusen\u00ebv.\nCon il suo terzo oro consecutivo, Oerter eguaglia il primato di John Flanagan nel martello (1900-1904-1908). Ai Giochi di Citt\u00e0 del Messico lo batter\u00e0."}
{"id": "2164572", "revid": "228587", "url": "https://it.wikipedia.org/wiki?curid=2164572", "title": "Bobbiate", "text": "Bobbiate (\"Bubi\u00e0a\" in dialetto varesotto) \u00e8 un rione della citt\u00e0 di Varese, comune autonomo fino al 1927. Confina a nord con Masnago, ad est con Casbeno, a sud con Schiranna e a ovest con Lissago.\nStoria.\nL'esistenza di un centro agricolo risale all'epoca preromana. La presenza in epoca imperiale romana \u00e8 invece confermata da scritti che attestano la scoperta intorno al 1870 di due avelli di pietra contenenti scheletri e monete. In documenti risalenti al Medioevo comincia ad apparire la denominazione \"Bobiate\" o \"Bubiate\" per indicare la localit\u00e0.\nAgli inizi del XIV secolo risalgono le notizie relative ad una piccola chiesa dedicata a San Vittore, successivamente intitolata a San Grato, secondo la tradizione santo taumaturgo e difensore dai fulmini e dalle tempeste, propizio quindi per una societ\u00e0 prevalentemente contadina. Tuttavia nel 1574 il cardinale San Carlo Borromeo decreta che Casbeno sia eretta parrocchia e che l\u00ec abbia la residenza il parroco. Bobbiate, a causa dell'esigua popolazione, si trova cos\u00ec a dipendere da Casbeno.\nAgli inizi del XVIII secolo, quando l'abitato aveva 130 residenti, risale l'edificazione da parte dei nobili Martignoni di una residenza estiva, ancora esistente in piazza Bossi e sempre allo stesso periodo la costruzione della villa in localit\u00e0 \"Deserto\".\nMolto precedentemente al congresso di Vienna risalgono le prime notizie del Comune di Bobbiate, che nel 1805 aveva 243 abitanti, e nel 1809 fu soppresso ed aggregato a Varese.\nRestaurato il comune dagli austriaci, al 1905 risale poi l'edificazione dell'odierno campanile. Nel frattempo la popolazione \u00e8 cresciuta e cos\u00ec il 3 gennaio 1908 viene istituita la Parrocchia di Bobbiate, indipendente da Casbeno. Nell'agosto dello stesso anno comincia la costruzione dell'oratorio (ricostruito nel 1956 e successivamente ristrutturato nel 2000).\nIl 27 dicembre 1909 viene inaugurata la tramvia che collegava il paese a Varese. Al 1910 risale invece l'apertura dell'Asilo Infantile su volont\u00e0 dei signori Macchi Zonda.\nNel 1912 la vecchia chiesa viene ampliata e la facciata ricostruita. A memoria dei caduti della prima guerra mondiale \u00e8 edificata intorno al 1920 la cappella esistente accanto alla chiesa.\nLa piazza antistante la chiesa parrocchiale \u00e8 intitolata all'avvocato e uomo politico Emilio Bossi, massone e anticlericale, pubblico sostenitore della non esistenza storica di Ges\u00f9 Cristo.\nNel 1927 il comune di Bobbiate viene soppresso ed aggregato a Varese, da poco eretta a capoluogo di provincia.\nDa localit\u00e0 a carattere prettamente contadino quale era, a partire dagli anni cinquanta e sessanta inizia un processo di urbanizzazione che le fa assumere un profilo pi\u00f9 residenziale.\nNel 1962 ha inizio l'edificazione della nuova chiesa su progetto dell'architetto Bruno Ravasi. Sar\u00e0 inaugurata la notte di Natale 1964. Al suo interno pannelli affrescati da Stefano Butera nell'1988 ripercorrono il pontificato di Giovanni Paolo II. All'esterno a destra sulla facciata invece si trova la \"Madonna del Lago\" ad opera del pittore Leo Spaventa Filippi.\nSociet\u00e0.\nTradizioni e folclore.\nIn occasione della festa patronale di San Grato, la terza domenica di settembre, si disputa la tradizionale Corsa degli Asini di Bobbiate, nella quale si affrontano le varie corti del rione. Ogni corte \u00e8 rappresentata da un asino e da un fantino appartenente alla stessa corte. La corsa si svolge sulla piazza intitolata a Emilio Bossi, antistante la Chiesa Parrocchiale. Le corti partecipanti sono:\nInfrastrutture e trasporti.\nFra il 1909 e il 1950 Bobbiate ospit\u00f2 un capolinea della rete tranviaria di Varese."}
{"id": "2164573", "revid": "3732", "url": "https://it.wikipedia.org/wiki?curid=2164573", "title": "Atletica leggera ai Giochi della XVIII Olimpiade - Lancio del martello", "text": "La competizione del lancio del martello di atletica leggera ai Giochi della XVIII Olimpiade si \u00e8 disputata nei giorni 17 e 18 ottobre 1964 allo Stadio Nazionale di Tokyo\nL'eccellenza mondiale.\nNon \u00e8 presente il campione in carica Rudenkov; i sovietici portano a Tokyo due ultratrentenni (Klim e Nikulin) e un giovane, Bakarinov.\nRisultati.\nTurno eliminatorio.\nQuindici atleti ottengono la misura richiesta. \nLa miglior prestazione appartiene all'ungherese Zsiv\u00f3tzky, che stabilisce il nuovo record olimpico con 67,99.\nFinale.\nGyula Zsiv\u00f3tzky (campione europeo in carica) si migliora con un lancio a 69,09. Quando sta gi\u00e0 pregustando la vittoria, il sovietico Klim lancia una bordata a 69,74 che gli vale la medaglia d'oro e il nuovo record olimpico.\nNon \u00e8 mai in gara invece il primatista mondiale Harold Connolly, che rimane lontano dalle medaglie finendo sesto."}
{"id": "2164574", "revid": "3732", "url": "https://it.wikipedia.org/wiki?curid=2164574", "title": "Atletica leggera ai Giochi della XVIII Olimpiade - Lancio del giavellotto maschile", "text": "La competizione del lancio del giavellotto maschile di atletica leggera ai Giochi della XVIII Olimpiade si \u00e8 disputata il giorno 14 ottobre 1964 allo Stadio Nazionale di Tokyo.\nRisultati.\nTurno eliminatorio.\nUn solo atleta raggiunge la misura richiesta: Urs von Wartburg (Svizzera), con 79,92 m.\nPer raggiungere il numero regolamentare di 12 finalisti bisogna scorrere la classifica fino a 72,31 m.\nIl primatista mondiale Terje Pedersen \u00e8 in giornata-no e non riesce a qualificarsi. La finale perde un probabile protagonista.\nFinale.\nUrs von Wartburg, che ha sorpreso tutti con un ottimo lancio di qualificazione, comincia bene con 78,72, ma il polacco Janusz Sidlo \u00e8 il primo a sfondare gli 80 metri: 80,17. Al secondo turno il sovietico Janis Lusis lo sopravanza di 40 centimetri esatti: 80,57. Non si migliora nel resto della gara.\nLa gara si decide alla quarta prova. Prima l'ungherese Kulcs\u00e1r assapora la vittoria dopo un lungo lancio a 82,32, ma subito dopo gli risponde il finlandese Nevala, che lo sopravanza di 34\u00a0cm e vince."}
{"id": "2164575", "revid": "3732", "url": "https://it.wikipedia.org/wiki?curid=2164575", "title": "Atletica leggera ai Giochi della XVIII Olimpiade - Decathlon", "text": "La competizione del decathlon di atletica leggera ai Giochi della XVIII Olimpiade si \u00e8 disputata nei giorni 19 e 20 ottobre 1964 allo Stadio Nazionale di Tokyo.\nRisultati.\nDei due protagonisti del titanico duello di Roma, Rafer Johnson si \u00e8 ritirato mentre Chuan-Kwang Yang \u00e8 pi\u00f9 che mai in attivit\u00e0: nell'anno precedente ai Giochi ha stabilito il nuovo record del mondo e si presenta a Tokyo da favorito. Il coreano per\u00f2 sbaglia alcune prove e non vede mai la testa della classifica. La lotta \u00e8 ristretta tra il russo Aun e il tedesco Holdorf. Anche il loro duello \u00e8 appassionante, come quello di quattro anni prima. Alla partenza dell'ultima prova entrambi possono vincere l'oro.\nSi fanno i conti prima dei 1500 finali: Holdorf ha 18 secondi di vantaggio sul sovietico. Aun gliene rosicchia 14 e finisce secondo per soli 42 punti. Chuan-Kwang Yang si classifica quinto. Willi Holdorf \u00e8 il primo tedesco a vincere il Decathlon alle Olimpiadi."}
{"id": "2164576", "revid": "149727", "url": "https://it.wikipedia.org/wiki?curid=2164576", "title": "Klietznick", "text": ""}
{"id": "2164577", "revid": "3732", "url": "https://it.wikipedia.org/wiki?curid=2164577", "title": "Atletica leggera ai Giochi della XVIII Olimpiade - Staffetta 4\u00d7100 metri maschile", "text": "La competizione della staffetta 4\u00d7100 metri maschile di atletica leggera ai Giochi della XVIII Olimpiade si \u00e8 disputata nei giorni 20 e 21 ottobre 1964 allo Stadio Nazionale di Tokyo.\nFinale.\nAll'ultimo cambio la Polonia si presenta davanti a tutti sul rettilineo finale. Robert Hayes, l'ultimo frazionista degli USA, si scatena in un allungo irresistibile, recupera e vince di 3 metri. Una prestazione mai vista in atletica leggera. La nazionale americana stabilisce il nuovo record del mondo.\nI tempi parziali non sono stati cronometrati, ma esaminando il filmato della gara si pu\u00f2 ritenere che Hayes abbia corso la sua frazione in meno di 9 secondi. \u00c8 il primo uomo a farlo, impresa assolutamente eccezionale all'epoca."}
{"id": "2164578", "revid": "287204", "url": "https://it.wikipedia.org/wiki?curid=2164578", "title": "Pavel Shakirov", "text": "Nella stagione 2008/2009 in forza alla formazione kazaka di prima divisione del Kairat Almaty, meritando la convocazione nella Nazionale di calcio a 5 del Kazakistan Under-21 giunta alla fase finale dello UEFA Under 21 Futsal Tournament 2008, eliminata al primo turno."}
{"id": "2164579", "revid": "149727", "url": "https://it.wikipedia.org/wiki?curid=2164579", "title": "Mangelsdorf", "text": ""}
{"id": "2164585", "revid": "1318658", "url": "https://it.wikipedia.org/wiki?curid=2164585", "title": "At Last (brano musicale)", "text": "At Last \u00e8 una canzone scritta da Mack Gordon e Harry Warren per il film musical \"Serenata a Vallechiara\" (1941). Glenn Miller e la sua orchestra registrarono la melodia pi\u00f9 volte, con una versione del 1942 che raggiunse il numero due nella classifica della musica pop statunitense \"Billboard\".\nNel 1960, la cantante statunitense di rhythm and blues Etta James registr\u00f2 una cover ri-arrangiata da Riley Hampton che improvvis\u00f2 sulla melodia di Warren. La versione della James fu la title-track del suo album d'esordio, \"At Last!\" (1960) ed ebbe un enorme successo tanto da essere inserita nella Grammy Hall of Fame nel 1999. \"At Last\" \u00e8 stata registrata anche da interpreti come C\u00e9line Dion e Beyonc\u00e9.\nAntefatti, contenuti e pubblicazioni.\nPrima dell'uscita del film \"Serenata a Vallechiara\", \"At Last\" fu interpretata nel film da Glenn Miller e dalla sua orchestra, con la voce di John Payne e Lynn Bari, doppiata da Pat Friday. Secondo quanto riferito, il capo dello studio di registrazione Darryl Zanuck dichiar\u00f2:\"Ce ne sono troppi di grandi dimensioni. Ne risparmiamo uno per il prossimo\". La voce \"At Last\" di Payne e Bari fu quindi cancellata, anche se nel film rimasero le versioni strumentali, incluso il finale del \"Black Ice Ballet\".\nGlenn Miller compose nel 1941 delle registrazioni inedite del brano mentre il 20 maggio 1942 registr\u00f2 una nuova versione con la sua orchestra a Hollywood, la quale fu poi pubblicata dalla RCA Victor Records come singolo 78, con il supporto della traccia lato A, \"(I Got a Gal In) Kalamazoo\". La canzone entr\u00f2 nella \"Billboard Music Popularity Chart\" il 1 agosto 1942 alla numero 17 per poi salire in seconda posizione il 29 agosto 1942. In totale la canzone trascorse 17 settimane in classifica, diventando negli anni un classico della canzone americana.\nNel 1954, durante il periodo di promozione della versione teatrale del musical \"Serenata a Vallechiara,\" l'RCA Victor pubblic\u00f2 la colonna sonora del film su LP da 10 pollici, il quale includeva la versione cinematografica di \"At Last.\" Quest'ultima interpretazione fu infine pubblicata su LP nel 1958, dalla 20th Fox nella compilation \"Original Film Sound Tracks\" di Glenn Miller e la sua orchestra.\nLa registrazione in studio RCA Victor del 1942 di \"At Last\" di Glenn Miller e la sua orchestra con Ray Eberle, quale cantante del brano, fu pubblicata nell'ottobre 1943 sotto la V-Disc, etichetta discografica dell'esercito americano.\nCrediti e personale.\nPersonale\n\"At Last\" (versione di Etta James).\nAt Last fu registrata nel 1960 dalla cantante R&amp;B, Etta James e fu pubblicata il 15 novembre 1960 dalla Argo Records come secondo singolo promozionale dell'album d'esordio della cantante, \"At Last!\" (1960).\nLa versione della James, con la sua voce appassionata e l'orchestrazione ampia, viene spesso scelta per matrimoni e ricevimenti di matrimonio.\nSuccesso commerciale.\nIl 13 marzo 1961, il brano sal\u00ec alla seconda posizione della classifica R&amp;B, diventando il secondo singolo della James a posizionarsi alla numero due, mentre raggiunse la 47\u00aa posizione nella \"Billboard Hot 100\". Nonostante il suo modesto rendimento nella classifica pop, la canzone ancora oggi \u00e8 ben nota e ancora suonata regolarmente dalle stazioni radio di musica \"oldies\".\nNel 2010 \"At Last\" entr\u00f2 per la prima volta nella classifica dei singoli pi\u00f9 venduti nel Regno Unito, raggiungendo la posizione numero 69. Dopo la morte di Etta James nel 2012, il brano rientr\u00f2 nella classifica inglese posizionandosi alla numero 39. La canzone fu certificata disco d'oro dalla BPI (Regno Unito) e dalla FIMI (Italia).\nFormati e tracce.\nLP Singolo 7\" (Canada; Paesi Bassi) (Quality: 1264X; Funckler: AR 45.018 )\nLP Singolo 7\" (Regno Unito; Stati Uniti) (Pye International: 7N.25079; Argo\u02d0 5380)\n\"At Last\" (versione di C\u00e9line Dion).\nAt Last \u00e8 stata interpretata e registrata anche dalla cantante canadese C\u00e9line Dion e inclusa nel suo sesto album di inediti in lingua inglese, \"A New Day Has Come\" (2002). La sua versione \u00e8 stata prodotta da Humberto Gatica e Guy Roche e pubblicata come quinto ed ultimo singolo promozionale negli Stati Uniti il 9 dicembre 2002. Tuttavia non fu realizzato alcun videoclip musicale per la canzone.\nContenuti e successo commerciale.\nAl riguardo C\u00e9line dichiar\u00f2: \"Posso vedere l'inizio del mio spettacolo e guardare negli occhi tutti e cantare questa canzone. Questo \u00e8 il mio saluto.\"\nIl 1\u00ba febbraio 2003 \"At Last\" scal\u00f2 la classifica americana \"Billboard Hot Adult Contemporary Tracks,\" raggiungendo la posizione numero 16.\nRecensioni da parte della critica.\nLa cover registrata da C\u00e9line Dion fu acclamata dalla critica. Fr\u00e9d\u00e9ric Garat di \"RFI\" elogi\u00f2 il talento della cantante, mettendola tra le interpreti degli anni '60 e riguardo alla sua versione di \"At Last,\" scrisse\u02d0\"La canzone \u00e8 un soliloquio animato in cui Dion, accompagnata dalle delicate corde di un violino, canta della gioia dell'amore trovata \"finalmente\". Un esercizio adorabile che rivela lo strato di blu che si nasconde sotto le sottovesti leggermente \"primarie\" della \"star internazionale\", come piace alla sua etichetta discografica.\" Sal Cinquemani di \"Slant Magazine\" la defin\u00ec \"un'interpretazione sentimentale\".\nTuttavia, Rob Sheffield di \"Rolling Stone\" scrisse\u02d0\"non ha i tubi per il materiale definito da Etta James.\" Anche Ken Tucker di \"Entertainment Weekly\" non accolse molto bene la cover della Dion, definendola \"pallida\".\nInterpretazioni dal vivo e pubblicazioni.\nTra il 2002 e il 2003, durante la promozione dell'album \"A New Day Has Come,\" C\u00e9line Dion interpret\u00f2 \"At Last\" in molti programmi televisivi come \"The Oprah Winfrey Show, Le Grand Blond avec un show sournois, Parkinson\" e \"Domenica In.\" Il 2 marzo 2002 al Kodak Theatre in Los Angeles C\u00e9line registr\u00f2 lo speciale TV dedicato al suo nuovo album, \"A New Day Has Come\" e tra le tante canzoni interpret\u00f2 \"At Last\" al fianco del violinista Roddy Chiong.\nLa Dion cant\u00f2 \"At Last\" anche durante il suo residency-show di Las Vegas, \"A New Day...\" Una delle interpretazioni dal vivo tratte dallo spettacolo \u00e8 stata inclusa nell'album \"A New Day... Live in Las Vegas\" (2004).\nFormati e tracce.\nCD Singolo Promo (Stati Uniti) (Epic Records)\n\"At Last\" (versione di Beyonc\u00e9).\nAt Last \u00e8 stata incisa anche dalla cantante statunitense Beyonc\u00e9 e inclusa nell'album della colonna sonora del film \"Cadillac Records\" (2008). Nel film, Beyonc\u00e9 veste i panni della cantante Etta James, ottenendo il plauso da parte della critica sia per l'interpretazione cinematografica sia per l'interpretazione del brano \"At Last.\"\nContenuti.\nIn un'intervista su \"MTV News,\" Beyonc\u00e9 dichiar\u00f2:\nLa cantante in seguito dichiar\u00f2 su \"Billboard\":\"Mi sono resa conto che Etta James era cos\u00ec poco dispiaciuto, audace e forte che interpretarla \u00e8 stato un grosso rischio per me. Mi ha dato la fiducia e la spinta per mettermi alla prova un po' di pi\u00f9 con la mia musica.\"\nLa versione di Beyonc\u00e9 di \"At Last\" vinse il \"Grammy Award\" per la Miglior performance vocale R&amp;B tradizionale alla 52\u00aa edizione della cerimonia di premiazione dei \"Grammy Awards\". Nell'elenco dei singoli \"Pazz &amp; Jop\" di fine anno 2008 di \"The Village Voice\", la cover di \"At Last\" di Beyonc\u00e9 \u00e8 stata classificata alla numero 443.\nA livello commerciale, il singolo non ottenne un buon successo, anche se riusc\u00ec a raggiungere la nona posizione della classifica smooth jazz stilata da \"Billboard\".\nRecensioni da parte della critica.\nJohn Kehe di \"The Christian Science Monitor\" scrisse:\"Nessuna pu\u00f2 incanalare Etta - \u00e8 un talento singolare - ma Beyonc\u00e9 lo fa a modo suo ed evoca abbastanza emozione e grinta da farlo funzionare nel contesto del film\". AO Scott del \"The New York Times\" aggiunse che l'interpretazione di Beyonc\u00e9 di \"At Last\" \u00e8 stata \"assolutamente rivelatrice\" e ha descritto Beyonc\u00e9 come \"una vera e propria diva soul della vecchia scuola\". \"Entertainment Weekly\" scrisse\u02d0\"Beyonc\u00e9 come una diva travagliata? Con una bocca sporca, ardente? Un temperamento e un'abitudine da schiaffeggiare? S\u00ec, anche noi eravamo scettici. Ma quando esce? \"At Last\", tutto ha un senso.\"\nAl contrario, Thom Jurek di \"AllMusic\" scrisse\u02d0\"Beyonc\u00e9 possiede poco del potere della cantante leggendaria o della finezza tagliente. \u00c8 del tutto troppo raffinata e sobria. Il suo fraseggio non si avvicina in termini di inventiva o ispirazione, e la sua convinzione emotiva \u00e8 carente, per non dire altro.\" Robert Fontenot di \"About.com\" scrisse\u02d0\"Beyonc\u00e9 canta Etta come una diva - tecnicamente competente, ma sovradimensionata e priva di ogni frammento del sub-testo furbo di Etta e della sierosit\u00e0 conquistata a fatica. Beyonc\u00e9 sa come cantare il blues, in altre parole; ma non sa come averle.\"\nMargeaux Watson di \"Entertainment Weekly\" pubblic\u00f2 una recensione sulla canzone, scrivendo\u02d0\"L'unico grande svantaggio della sua esibizione \u00e8 che le mancano le costolette vocali per estrarre in modo convincente le canzoni di James o farle sue... Ogni volta che incide classici come \"At Last\" e \"Trust in Me\", senti Beyonc\u00e9, non Etta.\"\nInterpretazioni dal vivo e pubblicazioni.\nBeyonc\u00e9 present\u00f2 \"At Last\" per la prima volta dal vivo durante l'edizione del 2008 del \"Fashion Rocks,\" il 5 settembre 2008 in omaggio a Etta James, la quale era presente all'evento benefico. Durante l'esibizione la cantante si present\u00f2 con una pettinatura bionda simile a quella che portava la James. Lizzie Smith del \"Daily Mail\" defin\u00ec l'esibizione \"straordinaria\". La versione live del brano interpretata durante l'evento fu successivamente pubblicata nel 2008. Beyonc\u00e9 interpret\u00f2 la canzone dal vivo anche durante il primo ballo di Barack Obama e sua moglie Michelle durante il Neighborhood Ball, avvenuto nella serata della sua inaugurazione come Presidente degli Stati Uniti. A \"Entertainment Tonight,\" Beyonc\u00e9 dichiar\u00f2:\nJen Chaney del \"The Washington Post\" scrisse\u02d0\"... lo cant\u00f2 in lacrime, un altro momento di alto profilo. In quella notte, l'espressione della canzone di una promessa romantica adempiuta parlava chiaramente della speranza che le promesse politiche si sarebbero adempiute, per non parlare del fatto che, finalmente, un afroamericano aveva assunto il pi\u00f9 alto onore di questa nazione.\"\nEtta James, che non era affatto contenta, osserv\u00f2 il pubblico in un concerto dal palco del Paramount Theater di Seattle una settimana dopo e disse:\"Ragazzi, conoscete il vostro presidente, vero? Conosci quello con le orecchie grandi? Aspetta un attimo, non \u00e8 il mio presidente. Potrebbe essere tuo; non \u00e8 il mio presidente. Ma ti dico che quella donna aveva cantato per lui, cantando la mia canzone - si far\u00e0 sodomizzare il culo.\" Una settimana dopo, continu\u00f2 ad attaccare la performance di Beyonc\u00e9 e aggiunse\u02d0\"La grande Beyonc\u00e9. Come ho detto, non \u00e8 mia... Non sopporto Beyonc\u00e9. Non ha affari lass\u00f9, canta lass\u00f9 in un grande vecchio giorno del presidente, canter\u00e0 la mia canzone che ho cantato per sempre.\" Tuttavia, in seguito, al \"New York Daily News\" dichiar\u00f2 di non aver fatto alcun male quando prese in giro il presidente e critic\u00f2 Beyonc\u00e9 per la sua esibizione di \"At Last\" durante l'inaugurazione; la James ammise di essere stato seccata per non essere stata invitata a eseguire la sua canzone simbolo per il primo ballo di Obama con sua moglie nella serata dell'inaugurazione da Presidente degli USA. L'evento fu trasmesso in diretta su pi\u00f9 reti televisive e via cavo. Ad ogni ballo degli Obama, la canzone rimase sempre \"At Last\".\n\"At Last\" \u00e8 stato inclusa nella scaletta del \"I Am... World Tour\" di Beyonc\u00e9. La cantante interpret\u00f2 il brano nella penultima sezione dei concerti, indossando un lungo abito scintillante dorato illuminato dalle luci puntate su di lei, mentre scorrevano i filmati di lei che interpretava la canzone all'inaugurazione di Obama, le immagini video delle riprese dell'era dei diritti civili e i frammenti della sua interpretazione della canzone nel film \"Cadillac Records.\"\nLe esibizioni dal vivo di Beyonc\u00e9 che interpreta \"At Last\" durante i suoi concerti furono ben accolte dalla critica americana ed estera. Su \"South Florida Times\" fu elogiato il montaggio video e fu scritto\u02d0\"Beyonc\u00e9 ha fatto una fusione perfetta di passato e presente con l'esecuzione della canzone\". Caryn Ganz di \"Rolling Stone\" defin\u00ec l'interpretazione di \"At Last\" \"esibizione torcia... di ginnastica vocale\". Jay Lustig del \"New Jersey On-Line\" scrisse che le esibizioni di \"At Last\" sono state \"cos\u00ec avvincenti come qualsiasi cosa fosse venuta prima\" durante il concerto e osserv\u00f2 che \"Poche dive pop o R&amp;B potrebbero essere cos\u00ec avvincenti con tutti gli hoopla visivi eliminati\". Barbara Ellen di \"The Observer\" scrisse che c'era un segmento interessante durante l'esecuzione di \"At Last\" nel tour, mentre Tamara Hardingham-Gill del \"Daily Mail\" scrisse\u02d0\"la sua interpretazione della canzone si \u00e8 rivelata un momento emotivo\". \"Evening Chronicle\" scrisse\u02d0\"Sono stato assolutamente colpito dalla sua interpretazione di \"At Last\", la canzone che ha cantato al ballo di inaugurazione del presidente Obama.\"\nBeyonc\u00e9 cant\u00f2 \"At Last\" dal vivo anche al \"Glastonbury Festival 2011\" il 26 giugno 2011. Durante lo speciale televisivo della ITV, \"A Night With Beyonc\u00e9\", andato in onda il 4 dicembre 2011 nel Regno Unito, Beyonc\u00e9 interpret\u00f2 la cover di fronte a una folla selezionata di fan. Durante il concerto di beneficenza The Sound of Change Live tenutosi al Twickenham Stadium di Londra il 1\u00ba giugno 2013, Beyonc\u00e9 segu\u00ec \"At Last.\"\nFormati e tracce.\nCD Singolo Promo (Stati Uniti) (Columbia\u02d0 88697 40472 2)\nDigital Download Singolo (Stati Uniti) (Columbia\u02d0 B001UMTASU)\nImpatto artistico e altre versioni.\nLa versione di Etta James \u00e8 apparsa in molti lungometraggi cinematografici come \"Rain Man\", \"Pleasantville\", \"American Pie\" e \"Inland Empire\", e anche in serie televisive come \"C'\u00e8 sempre il sole a Philadelphia\", \"Un medico tra gli orsi\", \"Bates Motel\", \"Criminal Minds\", \"The Big Bang Theory\", \"I Simpsons\", \"The Good Place\", \"Due ragazzi e una ragazza\", \"Chuck\" e \"Strepitose Parkers\". Il brano fu anche utilizzato in spot televisivi per prodotti come le automobili Jaguar, aspirapolvere Hoover, assicurazione State Farm e ristoranti Applebee. La Paramount Pictures utilizz\u00f2 la canzone per la promozione \"The Man Of Your Dreams\", una raccolta dei pi\u00f9 importanti film da essa distribuita su home video nel 1998. \"At Last\" \u00e8 stata anche utilizzata per il trailer del video-game \"FIFA 16\" (2015).\nCyndi Lauper, nei panni di guest star, cant\u00f2 la canzone nell'episodio del 2013 di \"Bones\", \"Forse oggi sposi (The Woman in White)\", durante la scena di un matrimonio.\nIl conduttore radiofonico Casey Kasem l'11 giugno 2005, suon\u00f2 la versione di Etta James di \"At Last\" per la American Top 10 come una \"Optional Extra Song\" per le sue stazioni affiliate.\nCover di altri interpreti.\n\"At Last\" diede un forte impatto artistico sia nel mondo della musica sia nella cultura popolare tanto da essere stata registrata e incisa da molti artisti e interpreti canori."}
{"id": "2164586", "revid": "287204", "url": "https://it.wikipedia.org/wiki?curid=2164586", "title": "Schema (pallavolo)", "text": "Lo schema nella pallavolo \u00e8 la posizione dei giocatori in campo durante le azioni di difesa e di attacco.\nSchemi di difesa.\nSi indica con tre numeri di cui il primo indica i giocatori a muro, il secondo indica i giocatori in difesa del pallonetto di seconda del palleggiatore ed il terzo indica i giocatori in difesa sulle palle lunghe.\nDifesa CMAV.\nPrevede un muro a tre e quindi si usa solo contro uno schiacciatore avversario particolarmente temibile.\n3-1-2.\nIn questo sistema il giocatore in zona 6 si porta in centro campo e ha il compito di difendere sui palloni, che giungono da destra, da sinistra e ovviamente dal centro. I giocatori in posto 1 e 5 difendono sulle palle lunghe.\n3-2-1.\nIl giocatore in zona 6 si trova lungo le linee di fondo campo. Il suo compito \u00e8 quello di prendere le palle pi\u00f9 lunghe provenienti dal campo avversario.\nDifesa CMAR.\n2-1-3.\nQuesto schema di difesa viene chiamato 2-1-3 in quanto: due sono i giocatori, che si occupano del muro; uno \u00e8 il giocatore (generalmente quello di zona 4 o quello di zona 2), che si occupa della difesa dei pallonetti e tre sono i giocatori che si dispongono in seconda linea, per difendere l'attacco.\n2-0-4.\nQuesto schema di difesa viene chiamato 2-0-4 in quanto: due sono i giocatori che si occupano del muro; zero quelli che si occupano dei pallonetti e quattro sono i giocatori (quelli in seconda linea pi\u00f9 il terzo di rete, che non va a muro), che si occupano della difesa dall'attacco.\nDifesa di squadra.\nLa difesa di squadra \u00e8 detta anche correlazione muro-difesa.\nDifesa individuale.\nLa difesa individuale \u00e8 il posizionamento di un giocatore in base al tipo di alzata avversaria.\nSchemi di attacco.\nFast.\nSchema d\u2019attacco molto comune nella pallavolo, soprattutto femminile, consiste nell\u2019esecuzione della rincorsa con una successione di passi che si conclude con lo stacco ad un solo piede. Essendo un attacco con una esecuzione molto rapida (da qui il nome: fast, in inglese, significa appunto veloce), pu\u00f2 risultare particolarmente efficace, perch\u00e9 obbliga il muro degli avversari ad un allargamento per poter contrastare l\u2019imprevedibilit\u00e0 dell\u2019attaccante che esegue lo stacco ad un piede.\nLo stacco avviene in genere con il piede sinistro, che frena la rincorsa e la trasforma in elevazione. Vista la spinta verso avanti dell\u2019attaccante, lo stacco deve avvenire lontano dalla rete, per evitare il rischio di un\u2019invasione.\nI vantaggi di questa tecnica si basano sulla sua imprevedibilit\u00e0: i difensori difficilmente riusciranno a opporsi con un muro a due e un muro improvvisato e scomposto da parte del centrale difensivo rischierebbe poi di causare pi\u00f9 danni che benefici.\nQuasi superfluo sottolineare che per una buona esecuzione della fast occorra un\u2019intesa eccellente tra alzatore e attaccante, da perfezionare con continui esercizi in allenamento.\nAttacco da Zona 4.\n\u00c8 l'attacco principale degli schiacciatori (martelli), da zona 4. L'alzata, per questo tipo di schiacciata, deve essere alta. La rincorsa deve partire dall'esterno del campo per poi rientrare con un salto, permettendo allo schiacciatore una visuale massima del campo.\nAttacco da Zona 3.\nL'attacco da questa posizione di campo \u00e8 la classica palla del centrale.\nVeloce dietro (2).\nConsiste nell'alzata appena alle spalle del palleggiatore, in modo che il centrale possa eseguire un primo tempo e sorprendere il muro\nVeloce C.\n\u00c8 una palla simile alla veloce tranne per la distanza dell'alzata che corrisponde circa ad un metro da posto tre\nVeloce CC (doppia C).\nAncora una volta la palla varia dalla semplice veloce per la distanza dall'alzatore che corrisponde circa al metro e mezzo\nVeloce 7 (sette).\n\u00c8 una palla del centrale alzata in zona 3/4 pi\u00f9 rapida rispetto alla semplice veloce e molto simile alla super del martello\nVeloce B.\nLa veloce B, detta anche secondo tempo, \u00e8 un colpo effettuato da tutti e tre le posizioni di prima linea, per effettuare colpi pi\u00f9 veloci, rispetto al terzo tempo, detto anche veloce C.\nViene comunemente usata dall'opposto, data la breve distanza da compiere.\nIl laterale la usa solo a livelli avanzati.\nIl centrale la preferisce solo nei primi livelli.\nMezza al centro.\n\u00c8 un attacco di secondo tempo, viene effettuato dal giocatore di zona 3; \u00e8 un colpo comune in squadre poco evolute o nel settore giovanile come propedeutico per l'attacco del \"centrale\" nella fase di pre-specializzazione dei ruoli.\nPipe.\nViene comunemente definito cos\u00ec l'attacco effettuato generalmente da posto 6. Grandi esperti di questo fondamentale d'attacco sono sicuramente per ora il francese Earvin N'Gapeth, l'italo-cubano Osmany Juantorena, l'americano Taylor Sander, il cubano Wilfredo Le\u00f3n, il cubano naturalizzato brasiliano Yoandy Leal, l'italiana Paola Egonu, la svedese Bella Haak e la serba Tijana Bo\u0161kovi\u0107. Sono contemplati in tale possibilit\u00e0 di attacco anche le varianti che interessano lo spostamento dell'attacco nell'area di intersezione con la zona 5 denominato 'pi\u00f9' o con la zona 1 denominato 'meno'.\nCon due opposti.\nIn pratica si gioca con il doppio opposto ed il palleggiatore che sostituisce uno dei 2 centrali.\n\u00c8 utile nel caso in cui una squadra disponga di pi\u00f9 attaccanti di mano e un solo centrale: diventa molto particolare il ruolo del palleggiatore perch\u00e9 nella fase di difesa deve murare come un centrale e, nella fase d'attacco, prepararsi all'alzata."}
{"id": "2164587", "revid": "729019", "url": "https://it.wikipedia.org/wiki?curid=2164587", "title": "Dmitrij Kozul'kin", "text": "Nella stagione 2008/2009 in forza alla formazione kazaka di prima divisione del Tulpar-Ikar Qaraghandy, meritando la convocazione nella Nazionale di calcio a 5 del Kazakistan Under-21 giunta alla fase finale dello UEFA Under 21 Futsal Tournament 2008, eliminata al primo turno."}
{"id": "2164588", "revid": "729019", "url": "https://it.wikipedia.org/wiki?curid=2164588", "title": "Marius Goosen", "text": "Biografia.\nGiocatore.\nNato in Sudafrica, Goosen partecip\u00f2 all'allora Super 12 con le franchigie di e dal 1998 al 2002.\nIn Currie Cup milit\u00f2 tra le file dei club provinciali dei , e .\nNel 2003 fu in Italia, inizialmente nel con i quali vinse una Coppa Italia, per poi passare alla la stagione successiva.\nNel 2004 fu ingaggiato dal per la stagione 2004-05 nel ruolo di mediano d'apertura, dividendo il ruolo con l'azzurro Andrea Marcato e si aggiudic\u00f2 un'altra Coppa Italia.\nA met\u00e0 anno 2005, tra i due campionati, disput\u00f2 la Currie Cup in Sudafrica con il .\nNelle cinque successive stagioni disputate a Treviso collezion\u00f2 136 presenze totali tra campionato e coppe europee e quattro scudetti nel 2005-06, 2006-07, 2008-09 e 2009-10.\nIn patria fu convocato anche dagli Emerging Springboks e Barbarians sudafricani.\nNel 2009 fu invitato dai per un \"match\" contro gli per l'inaugurazione del nuovo stadio del club gallese di Llanelli.\nAllenatore.\nRitiratosi dall'attivit\u00e0 agonistica nell'estate 2010 al termine della stagione sportiva, rimase al entrando a far arte dello staff tecnico in qualit\u00e0 di assistente allenatore di Franco Smith e team manager.\nNella stagione 2014-15 fu assistente allenatore e allenatore in seconda di Umberto Casellato mentre, la stagione successiva, fu il direttore dell'attivit\u00e0 sportiva all'interno del club; il 4 gennaio 2016 subentr\u00f2 come capo allenatore alla guida del Treviso, in seguito all'esonero di Casellato.\nDal 2016-17 \u00e8 l'allenatore della difesa del Benetton.\nNell'estate 2016 entr\u00f2 a far parte dello staff tecnico dell' in qualit\u00e0 di allenatore e responsabile della difesa azzurra.\nVita privata.\nMarius Goosen \u00e8 sposato dal 1997 con Elmarie Marais; la coppia ha due figlie, Mareli ed Emma."}
{"id": "2164589", "revid": "3732", "url": "https://it.wikipedia.org/wiki?curid=2164589", "title": "Atletica leggera ai Giochi della XVIII Olimpiade - Marcia 50 km", "text": "La competizione della marcia 50 km di atletica leggera ai Giochi della XVIII Olimpiade si \u00e8 disputata il giorno 18 ottobre 1964 con partenza e arrivo allo Stadio Nazionale di Tokyo.\nFinale.\nFanno la gara Abdon Pamich (bronzo a Roma) e l'inglese Nihill. Vanno a un ritmo talmente sostenuto che in pochi chilometri si ritrovano soli.\nAl rifornimento del 35\u00b0 chilometro, Pamich manda gi\u00f9 un bicchiere di the freddo che ben presto gli provoca forti dolori addominali. Il nostro continua lo stesso la gara sperando che l'inglese non se ne accorga, e al momento propizio decide di \u201cliberarsi\u201d dietro una siepe. Pamich riprende in splendida condizione, in due chilometri raggiunge l'inglese poi lo distacca e va a vincere con il nuovo record olimpico."}
{"id": "2164590", "revid": "666668", "url": "https://it.wikipedia.org/wiki?curid=2164590", "title": "Aleksandr Grebonos", "text": "Carriera.\nDurante la militanza nel , viene convocato dalla Nazionale Under-21 di calcio a 5 del Kazakistan con cui partecipa al campionato europeo di categoria. Con la Nazionale maggiore ha preso parte a un'edizione del campionato europeo e una della Coppa del Mondo."}
{"id": "2164591", "revid": "3732", "url": "https://it.wikipedia.org/wiki?curid=2164591", "title": "Atletica leggera ai Giochi della XVIII Olimpiade - Staffetta 4\u00d7400 metri", "text": "La competizione della staffetta 4\u00d7400 metri maschile di atletica leggera ai Giochi della XVIII Olimpiade si \u00e8 disputata nei giorni 20 e 21 ottobre 1964 allo Stadio Nazionale di Tokyo.\nFinale.\nIn deroga alla \u00ablegge dei Trials\u00bb, la delegazione USA inserisce in squadra Henry Carr, fresco campione dei 200 metri.\nCarr ripaga la scelta offrendo una prestazione di classe cristallina e andando a cogliere il nuovo record del mondo."}
{"id": "2164593", "revid": "3732", "url": "https://it.wikipedia.org/wiki?curid=2164593", "title": "Atletica leggera ai Giochi della XVIII Olimpiade - Marcia 20 km", "text": "La competizione della marcia 20 km di atletica leggera ai Giochi della XVIII Olimpiade si \u00e8 disputata il giorno 15 ottobre 1964 con partenza e arrivo allo Stadio Nazionale di Tokyo.\nFinale.\nIl numero uno della specialit\u00e0 \u00e8 il sovietico Volodymyr Holubny\u010dyj, che \u00e8 anche il campione in carica. Parte come grande favorito. Tuttavia non \u00e8 in grado di mostrare la forma di sempre.\nArriva solo terzo, dietro il britannico Matthews, Campione europeo in carica, ed il tedesco Lindner. Matthews vince con un distacco di 1'39\", il pi\u00f9 alto mai registrato in questa competizione nel XX secolo."}
{"id": "2164595", "revid": "767487", "url": "https://it.wikipedia.org/wiki?curid=2164595", "title": "Danijar Ken\u017eegulov", "text": "Carriera.\nNella stagione 2008-09, quando era tesserato dal , \u00e8 stato convocato dalla Nazionale Under-21 di calcio a 5 del Kazakistan per la fase finale del Campionato europeo di calcio a 5 Under-21 2008."}
{"id": "2164597", "revid": "767487", "url": "https://it.wikipedia.org/wiki?curid=2164597", "title": "Tony Clifton", "text": "Tony Clifton \u00e8 un personaggio immaginario interpretato dal comico Andy Kaufman e da Bob Zmuda, suo partner nei loro spettacoli. A volte Tony Clifton veniva interpretato anche da Michael Kaufman, fratello di Andy.\nStoria.\nInterpretazione di Andy Kaufman.\nTony Clifton venne interpretato dal comico Andy Kaufman, che vestendo i suoi panni intendeva rappresentare l'anti-comicit\u00e0. Le caratteristiche principali di Clifton, secondo la leggenda nato e cresciuto nei bassifondi di Las Vegas e che ha cominciato a calcare i palcoscenici solamente da adulto, sono la tipica giacca rosa, che copre la camicia blu stile messicano, e soprattutto i suoi carrera scuri, le sue basette e i suoi baffi, che rendevano Kaufman irriconoscibile.\nA volte per\u00f2 Kaufman si divertiva a confondere il pubblico, apparendo sullo stesso palco insieme a Clifton, interpretato in queste occasioni dal compagno di lavoro di Kaufman Bob Zmuda, arrivando a prendersi a parolacce e addirittura a schiaffi, lasciando il pubblico sgomento. Lo scopo di Clifton era quello di aprire gli show di Andy Kaufman con un suo mini-spettacolo, come fece nello show \"Andy plays at Carnegie Hall\".\nApparizioni dopo la morte di Kaufman.\nNel 1985, un anno dopo la morte di Kaufman, Clifton tenne un concerto al Comedy Store, cantando in memoria di Kaufman e per i malati di cancro. Clifton torn\u00f2 ad essere celebre nel 1999, quando fu girato \"Man on the Moon\", il film sulla vita di Kaufman, che venne interpretato da Jim Carrey. Nell'estate 2008 Clifton cre\u00f2 la sua \"Katrina Kiss my Ass Band\", con cui and\u00f2 in tourn\u00e9e negli Stati Uniti in quella stessa estate.\nCover.\nTony Clifton ha proposto delle cover di alcune celebri canzoni, tra le quali \"I Will Survive\" di Gloria Gaynor e \"Nel blu dipinto di blu\" di Domenico Modugno."}
{"id": "2164600", "revid": "184925", "url": "https://it.wikipedia.org/wiki?curid=2164600", "title": "Alberto D'Ascola", "text": ""}
{"id": "2164618", "revid": "1350389", "url": "https://it.wikipedia.org/wiki?curid=2164618", "title": "Jon Foo", "text": "Di madre irlandese e padre di Singapore, Jon Foo \u00e8 uno stuntman di grande successo ed esperto delle arti marziali (shaolin-wushu); \u00e8 apparso in molti film come \"The Protector - La legge del Muay Thai\", \"Batman Begins\", \"House of fury\", \"Left for Dead\" e \"Life\". Uno dei ruoli per cui \u00e8 maggiormente conosciuto \u00e8 quello di \"Jin Kazama\", personaggio protagonista di \"Tekken\", film tratto dal noto videogioco.\nHa anche interpretato Ryu nel cortometraggio di 3 minuti intitolato \"\"."}
{"id": "2164619", "revid": "2177639", "url": "https://it.wikipedia.org/wiki?curid=2164619", "title": "Kontinental Hockey League", "text": "La Kontinental Hockey League (in ceco \"Kontinent\u00e1ln\u00ed hokejov\u00e1 liga\", in finlandese \"Kontinentaalinen j\u00e4\u00e4kiekkoliiga\", in lettone \"Kontinent\u0101l\u0101 hokeja l\u012bga\", in russo \"Kontinental'naja chokkejnaja liga\", in ucraino \"Kontynental'na chokejna liga\", in kazako \"Qurlyqtyq chokkej ligacy\"), nota anche con l'acronimo KHL (in alfabeto cirillico \u041a\u0425\u041b), \u00e8 una competizione interconfederale di hockey su ghiaccio cui prendono parte club professionistici provenienti da Russia, Bielorussia, Cina, Finlandia, Kazakistan e Lettonia.\nIstituita nel 2008, \u00e8 la succeditrice della Superliga russa.\nConta attualmente 24 squadre, suddivise in 2 \"conference\" da 2 \"division\" ciascuna. Al termine della stagione regolare, le migliori 16 squadre della classifica generale si qualificano per i playoff; dando vita a ottavi, quarti, semifinali e finali per la \"Coppa Gagarin\", sul modello NHL. La Kontinental Hockey League \u00e8 comunemente considerato come il secondo campionato hockeistico al mondo dietro alla NHL.\nStoria.\nLa Kontinental Hockey League venne fondata nel 2008 sulle ceneri della Superleague russa, il massimo campionato russo, ed era formata da 24 squadre: le 20 squadre dell'ultima stagione della Superleague; il vincitore della stagione 2007-2008 della VHL (la Lega di secondo livello del campionato russo); e 3 squadre provenienti da ex repubbliche sovietiche: una squadra lettone, una bielorussa ed una kazaka. Le squadre furono divise in 4 \"Division\" sulla base del rendimento nelle stagioni precedenti. La prima stagione prese il via il 2 settembre 2008 e si concluse nell'aprile 2009; il primo vincitore della Coppa Gagarin fu l'Ak Bars Kazan'.\nIntroduzione delle Conference (2009).\nNel tentativo di ridurre le grandi distanze e i viaggi delle squadre, nella seconda stagione della KHL vi fu l'introduzione di due \"Conference\" (Western ed Eastern) e il riallineamento delle Division non pi\u00f9 in base ai risultati ma secondo dei criteri geografici. Nonostante gli sforzi per espandere la Lega all'Europa centrale ed occidentale, nelle prime 3 stagioni della KHL vi furono solo piccole modifiche nelle composizioni delle squadre russe. Nei playoff per aggiudicarsi la Coppa Gagarin, in queste prime tre edizioni vi fu il dominio delle squadre dell'est, con 2 vittorie per l'Ak Bars Kazan' ed una per il Salavat Julaev.\nDisastro aereo di Jaroslavl' (2011).\nL'inizio della quarta stagione \u00e8 offuscato dall'incidente aereo della Lokomotiv Jaroslavl': il 7 settembre 2011 l'aeroplano che trasportava la squadra della Lokomotiv Jaroslavl a Minsk per la prima partita di campionato si \u00e8 schiantato: tutti i membri della squadra e dello staff tecnico sono deceduti nell'incidente. La partita della Coppa d'apertura a Kazan', che era gi\u00e0 in corso, fu immediatamente interrotta e l'inizio della stagione posticipato di 5 giorni.\nDopo l'incidente il team annunci\u00f2 l'intenzione di ritirarsi dalla partecipazione alla stagione 2011-12 prendendo invece parte alla VHL, la lega di secondo livello. Ritorn\u00f2 in KHL dalla stagione successiva.\nEspansione verso l'Europa centrale (2011 e 2012).\nDopo vari tentativi falliti di espansione verso l'Europa centrale e la Scandinavia, la KHL oltrepass\u00f2 i confini dell'ex Unione Sovietica nel 2011 quando l'HC Lev, una neonata squadra slovacca con sede a Poprad, fu ammessa al campionato 2011-2012. La squadra slovacca non riusc\u00ec a raggiungere i playoff, ma cre\u00f2 notevole interesse e molte delle partite casalinghe furono disputate con il tutto esaurito. Nella stagione successiva il Lev si trasfer\u00ec a Praga, in Repubblica Ceca, mentre un'altra squadra slovacca, lo Slovan Bratislava, entr\u00f2 nella KHL. La stessa stagione vide inoltre l'ingresso di una squadra ucraina, il Donbas Doneck.\nUltimi ingressi.\nDopo aver proposto la creazione di un campionato pan-europeo, la \"United Hockey League\", a partire dal 2011, i dirigenti della KHL dichiararono di puntare ad un'espansione della Lega verso ovest.. Con grande sorpresa degli addetti ai lavori anche un club italiano, l'Hockey Milano Rossoblu, strinse un accordo di collaborazione con la KHL, per la partecipazione dalla stagione sportiva 2013/2014 alla KHL. A causa di problemi legati agli impianti di gioco e alla mancanza di sponsor di rilievo per\u00f2, l'ingresso in tale campionato \u00e8 prima slittato a data da destinarsi, poi tramontato. Per la stagione 2013-14 tuttavia si aggiunsero due nuove squadre in KHL: il Medve\u0161\u010dak, squadra croata proveniente dalla EBEL, e la neonata formazione dell'Admiral, squadra di Vladivostok.\nNella stagione 2014-15 lasciarono momentaneamente la lega il Donbas Donec'k, il Lev Praga e lo Spartak Mosca, mentre oltre al ritorno del Lada Togliatti debuttarono lo Jokerit e il So\u010di. Lo Spartak Mosca ritorn\u00f2 nella stagione successiva, mentre nel 2016-17 ha fatto ingresso nella Lega il primo club cinese, l'HC Kunlun Red Star di Pechino.\nA partire dalla stagione 2017-18 il campionato torna a 27 squadre, il Medve\u0161\u010dak torna a giocare nel campionato austriaco, mentre il Metallurg Novokuzneck, affetto da problemi finanziari partecipa alla VHL, il secondo livello dell'hockey russo.\nAl termine della stagione 2018-18, a causa di problemi finanziari, abbandona la lega l'HC Slovan Bratislava, che torna a disputare il proprio campionato nazionale.\nRegolamento.\nStagione regolare.\nLa stagione regolare della Kontinental Hockey League inizia nel mese di settembre e si conclude in genere a febbraio. Le squadre sono suddivise in quattro gruppi da 6 o 7 squadre l'uno, tali gruppi prendono il nome da grandi protagonisti dell'hockey sovietico e russo del passato: la \"Bobrov Division\" \u00e8 intitolata a Vsevolod Bobrov, ex giocatore del CSKA e oro olimpico a Cortina d'Ampezzo nel 1956 con la nazionale sovietica; la \"Tarasov Division\" prende il nome da Anatolij Tarasov, 19 volte campione sovietico con il CSKA; la \"Kharlamov Division\" \u00e8 dedicata a Valerij Charlamov, forse il pi\u00f9 grande giocatore di tutti i tempi scomparso prematuramente nel 1981 a 33 anni; infine la \"Chernyshev Division\", che \u00e8 intitolata ad Arkadij \u010cerni\u0161ev, ricordato come il coach della nazionale sovietica pi\u00f9 forte di tutti i tempi.\nNel corso della stagione regolare ciascuna squadra gioca quattro partite contro le squadre dello stesso gruppo, e due contro le altre squadre della lega. I migliori 16 club si qualificano per i playoff.\nAlla squadra vincitrice della stagione regolare viene assegnata la Kontinental Cup.\nPlayoff.\nLe 16 squadre qualificate vengono inserite in un tabellone con posizioni contrassegnate dal piazzamento finale in stagione regolare. Le squadre vincitrici dei quattro gruppi (o \"division\") sono considerate \"teste di serie\" e contrassegnate dalle posizioni da 1 a 4; le rimanenti 12 squadre sono inserite nelle posizioni vuote indipendentemente dal gruppo di appartenenza. Cos\u00ec, la squadra contrassegnata dalla posizione pi\u00f9 alta (1), affronta quella con la posizione di partenza pi\u00f9 bassa (16), la squadra con la posizione 2 affronta la 15, e cos\u00ec via. I primi due turni dei playoff si disputano con serie al meglio delle 5 gare, mentre semifinali e finali con serie al meglio delle 7 gare. Alla fine i vincitori della KHL ricevono la \"Coppa Gagarin\".\nCoppa Gagarin.\nIl trofeo destinato ai vincitori della KHL \u00e8 la Coppa Gagarin. Tale coppa prende il nome dal famoso astronauta sovietico Jurij Gagarin, primo uomo nello spazio. Il nome \u00e8 stato scelto indubbiamente per motivi di prestigio, in quanto Gagarin rimane una delle personalit\u00e0 pi\u00f9 celebri nell'ex-Unione Sovietica; ma anche perch\u00e9 l'ultima partita della stagione inaugurale della Lega (eventuale gara 7 di finale) avrebbe eventualmente avuto luogo il 12 aprile, anniversario del primo volo di Gagarin nel 1961, come poi effettivamente avvenne.\nCoppa Otkrytija.\nInizialmente si sono affrontate le due squadre finaliste dei playoff all'apertura della stagione successiva per l'assegnazione della Kubok Otkrytija. Nella prima edizione si affrontarono le finaliste dei playoff dell'ultimo campionato di Superliga (la Lega precedente alla KHL). A partire dalla stagione 2014-15 si sfidano i vincitori dalla Coppa Gagarin e della Coppa Kontinental.\nCoppa Nade\u017eda.\nLe squadre che non accedono ai playoff a partire dalla stagione 2012-2013 disputano un torneo, chiamato \"Coppa della Speranza\", che mette in palio premi in denaro. Esso fu creato per mantenere l'interesse verso le squadre non qualificate al termine della stagione regolare.\nAlbo d'oro.\nIn grassetto la squadra diventata campione KHL.\nStatistiche individuali.\n\"Statistiche aggiornate al 25 aprile 2018\""}
{"id": "2164628", "revid": "991694", "url": "https://it.wikipedia.org/wiki?curid=2164628", "title": "Sanaa", "text": ""}
{"id": "2164634", "revid": "729019", "url": "https://it.wikipedia.org/wiki?curid=2164634", "title": "Alberto Marconato", "text": "Biografia.\nAlberto cresce nelle giovanili della Benetton Rugby Treviso. Nel 2008 partecipa al Sei Nazioni Under 20 e ai Mondiali Under 20 in Galles."}
{"id": "2164640", "revid": "104458", "url": "https://it.wikipedia.org/wiki?curid=2164640", "title": "Johan Clarey", "text": "Biografia.\nStagioni 2000-2009.\nClarey, originario di Tignes, \u00e8 entrato nel giro della nazionale poco meno che diciannovenne. Nel dicembre 1999 ha disputato infatti le sue prime gare di Coppa Europa. L'esordio in Coppa del Mondo \u00e8 avvenuto invece quattro anni dopo, il 29 novembre 2003, nella discesa libera di Lake Louise (50\u00ba). I primi punti sono arrivati il 10 gennaio seguente col 29\u00ba posto nella discesa di Chamonix.\nNel 2007 ha ottenuto il suo primo piazzamento nei primi dieci in una gara di in Coppa del Mondo con il 6\u00ba posto nella discesa di Kvitfjell del 10 marzo. Ha disputato inoltre una buona stagione in Coppa Europa, dove si \u00e8 aggiudicato tre vittorie e un terzo posto che gli hanno permesso di vincere la classifica di discesa e quella di supercombinata.\nStagioni 2010-2022.\nIl 19 dicembre 2009 ha conquistato il suo primo podio in Coppa del Mondo (nonch\u00e9 suo secondo piazzamento tra i primi dieci) in occasione della discesa della Val Gardena, in cui \u00e8 giunto terzo a pari merito con Ambrosi Hoffmann e preceduto da Manuel Osborne-Paradis e Mario Scheiber. Nella stessa stagione ha preso parte ai XXI Giochi olimpici invernali di , classificandosi 27\u00b0 nella discesa libera e non concludendo la supercombinata. Nel 2011 \u00e8 si laureato campione francese di discesa a Tignes e ha esordito ai Campionati mondiali, nella rassegna iridata di Garmisch-Partenkirchen (8\u00b0 nella discesa libera). Nella discesa di Wengen del 2013, toccando la velocit\u00e0 di 161,9\u00a0km/h, ha fatto registrare il record assoluto di velocit\u00e0 mai ottenuto in una discesa libera. L'anno dopo ai XXII Giochi olimpici invernali di non ha concluso la discesa libera ed \u00e8 stato 19\u00b0 nel supergigante, mentre ai campionati nazionali ha nuovamente vinto l'oro nella discesa libera.\nL'anno dopo ai Mondiali di Vail/Beaver Creek 2015 \u00e8 stato 16\u00ba nella discesa libera e 30\u00ba nel supergigante, mentre a quelli di Sankt Moritz 2017 non ha completato la discesa libera. Ai XXIII Giochi olimpici invernali di si \u00e8 classificato 18\u00ba nella discesa libera e ai Mondiali di \u00c5re 2019 ha vinto la medaglia d'argento nel supergigante ed \u00e8 stato 17\u00ba nella discesa libera. Il 24 gennaio 2021, con il 2\u00ba posto conquistato nella discesa libera disputata sulla Streif di Kitzb\u00fchel, ha stabilito il nuovo primato di atleta pi\u00f9 anziano a salire sul podio in Coppa del Mondo, fino ad allora detenuto dallo svedese Patrik J\u00e4rbyn; ai successivi Mondiali di Cortina d'Ampezzo 2021 si \u00e8 classificato 16\u00ba nella discesa libera e non ha completato supergigante. Il 21 gennaio 2022 piazzandosi nuovamente 2\u00ba nella discesa libera di Kitzb\u00fchel ha innalzato ulteriormente il suo primato di atleta pi\u00f9 anziano sul podio in Coppa del Mondo; ai successivi XXIV Giochi olimpici invernali di ha vinto la medaglia d'argento nella discesa libera.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSC = supercombinata\nSouth American Cup.\nSouth American Cup - vittorie.\nLegenda:\nSG = supergigante"}
{"id": "2164642", "revid": "125375090", "url": "https://it.wikipedia.org/wiki?curid=2164642", "title": "Lorenzo D'Ercole", "text": "Carriera.\nClub.\nCresce cestisticamente nel vivaio della Rb Montecatini, club con il quale all\u2019et\u00e0 di 16 compie l\u2019esordio nella pallacanestro professionistica disputando due partite nel campionato di Legadue 2004-2005. Nel corso dei due incontri realizza sei punti nei pochissimi minuti messi a disposizione da coach Marco Calvani, mettendo cos\u00ec in mostra fin da subito le proprie capacit\u00e0 da buon tiratore.\nAll\u2019et\u00e0 di 17 anni compie il salto di categoria in Serie A, venendo ingaggiato da una delle squadre all\u2019epoca pi\u00f9 competitive del campionato: la Mens Sana Siena.\nGioca la sua prima partita nel massimo livello professionistico del campionato italiano il 9 ottobre 2005 contro Orlandina Basket, match nel quale segna anche i primi due punti realizzando un canestro al primo tentativo.\nLa stagione successiva contribuisce, giocando tredici partire di stagione regolare e quattro di play-off (segnando complessivamente venti punti), alla vittoria dello Scudetto 2006-2007. In questa stagione compie anche l\u2019esordio nella pallacanestro internazionale disputando quattro partite di ULEB Cup, attuale Eurocup.\nLa societ\u00e0 senese decide, l\u2019anno successivo, di cedere in prestito D\u2019Ercole al Basket Livorno in Legadue per poter trovare pi\u00f9 spazio in campo e fare gavetta nel secondo livello del campionato italiano. In terra labronica segna di media oltre cinque punti a partita e prende parte a tutti e trenta gli incontri stagionali contribuendo alla salvezza.\nVisti i molti segnali positivi nella serie cadetta, la stagione seguente viene promosso nuovamente in Serie A e gioca in prestito tra le file della Snaidero Udine Disputa 28 partite con un minutaggio di 16.7 minuti a partita e realizza un season high di 15 punti contro la Fortitudo Bologna.\nNella stagione di Serie A 2009-2010 torna a vestire la maglia della Mens Sana Siena.\nCon la squadra senese compie l\u2019impresa di vincere il treble nazionale vincendo Supercoppa italiana, Coppa Italia, e Scudetto. In questa stagione compie il suo esordio in Eurolega, massima competizione di pallacanestro professionistica per club in Europa.\nNell'estate 2010 viene ingaggiato dalla Vanoli Cremona dove viene riconfermato anche per la stagione successiva. Nel corso dei due anni con la societ\u00e0 lombarda gioca sessanta partite segnando oltre duecento punti.\nNella stagione 2012-2013 firma con la Virtus Roma. Con la squadra capitolina si rende partecipe di una stagione importante, culminata con le finali play-off scudetto perse 4-1 contro la Mens Sana Siena. La stagione successiva con la Virtus, disputa l'Eurocup e raggiunge la semifinale scudetto. Nell'estate 2014, dopo avere rinnovato il contratto, viene nominato capitano della squadra. La squadra disputa una grande stagione europea arrivando sino agli ottavi di finale in Eurocup, persi contro il Banvit.\nL\u2019anno successivo viene ingaggiato dalla Dinamo Sassari, squadra campione d\u2019Italia in carica. In questa stagione ha nuovamente modo di giocare in Eurolega e in Eurocup. Rinnova con la Dinamo per un altro anno ed esordisce nella neonata Basketball Champions League.\nNell\u2019estate del 2017 firma con la Scandone Avellino con la quale partitecipa per due anni al campionato di Serie A (raggiungendo in entrambi gli anni i play-off), alla Basketball Champions League e alla FIBA Europe Cup (della quale raggiunge la finale).\nNell'estate 2019 torna nella propria citt\u00e0 natale per giocare con la divisa del Pistoia Basket, sempre in massima serie. Il 1\u00ba luglio 2020 viene ufficializzato il suo acquisto da parte della Reyer Venezia. Il 17 febbraio 2021 si accasa al Derthona Basket societ\u00e0 di Serie A2.\nStatistiche.\nClub.\nCampionato.\nStagione regolare\nPlay-off"}
{"id": "2164643", "revid": "125834826", "url": "https://it.wikipedia.org/wiki?curid=2164643", "title": "Yasmin Le Bon", "text": "Carriera.\nNotata nel 1981 dal direttore di una agenzia di moda di Oxford, mentre lavorava presso una boutique, Yasmin Parvaneh lavora nel campo della moda per diversi anni, sfilando tra gli altri per Donna Karan, Ralph Lauren e Oscar de la Renta fino al 1986 anno in cui si prende un periodo di pausa in seguito ad un aborto. Nell'aprile 1987 viene scelta come testimonial della casa di abbigliamento Guess?, che rende il viso della modella popolare in tutto il mondo.\nA fine anni ottanta compare sulla prima copertina delle edizioni statunitensi e inglesi della rivista \"Elle\". In seguito avr\u00e0 anche le copertine di \"Vogue\", \"V\", \"I-D\", \"Cosmopolitan\", \"Marie Claire\" e \"Harper's Bazaar\". La modella ha anche lavorato con Christian Dior, Azzedine Ala\u00efa, Giorgio Armani, Alistair Blair, Chanel, Enrico Coveri, Perry Ellis, Yves Saint Laurent, Thierry Mugler, Gianni Versace ed altri importanti stilisti. Yasmin Le Bon \u00e8 attualmente rappresentata dalla \"Elite Model Management\" di New York e da \"Models 1\" di Londra.\nVita privata.\nDi origini iraniane, dal 1985 \u00e8 sposata con Simon Le Bon, di cui ha assunto il cognome. I due si sono sposati il 27 dicembre 1985 e successivamente hanno avuto tre figlie."}
{"id": "2164645", "revid": "223320", "url": "https://it.wikipedia.org/wiki?curid=2164645", "title": "Yasmin Parvenah", "text": ""}
{"id": "2164646", "revid": "287204", "url": "https://it.wikipedia.org/wiki?curid=2164646", "title": "Kotaro Takamura", "text": ""}
{"id": "2164655", "revid": "37056", "url": "https://it.wikipedia.org/wiki?curid=2164655", "title": "Lemuel Francis Abbott", "text": ""}
{"id": "2164663", "revid": "287204", "url": "https://it.wikipedia.org/wiki?curid=2164663", "title": "Lemuel Abbott", "text": "Molte delle stampe che riproducono i suoi dipinti sono firmate Francis Lemuel Abbott, ma si ignora il motivo per cui egli assunse questo secondo nome che non risulta essergli stato dato alla nascita.\nVita.\nAbbott era figlio di un presbitero anglicano del Leicestershire, probabilmente il reverendo Lemuel Abbott (morto nell'aprile 1776), curato di Ansty nel 1756 e vicario di Thornton dal 1773, noto per essere l'autore di una raccolta di poesie dal titolo \"Poems on various Subjects. Whereto is prefixed a short Essay on the Structure of English Verse\" (pubblicata a Nottingham nel 1765).\nNel 1775, all'et\u00e0 di quattordici anni divenne allievo di Francis Hayman, dopo la cui morte, due anni dopo, torn\u00f2 dai suoi genitori e solo grazie alla propria perseveranza riusc\u00ec ad acquisire l'arte di una corretta rassomiglianza nei ritratti. Nel 1780 circa si stabil\u00ec a Londra e abit\u00f2 per molti anni in Caroline Street, a Bloomsbury. Il 16 novembre 1786 spos\u00f2 Anna Maria Magdalen Tracey, dalla loro unione nacque, il 20 dicembre 1787, Edward Francis Abbott. Partecip\u00f2 frequentemente alle mostre della Royal Academy tra il 1788 e il 1800.\nLe scarse disponibilit\u00e0 finanziarie non gli permisero di assumere degli assistenti, per cui fu sempre sommerso di commissioni che non pot\u00e9 eseguire. Il comportamento assurdo di sua moglie Anna gli procur\u00f2 un'ansia tale che fin\u00ec per portarlo alla pazzia e infine alla morte nel 1803.\nArte.\nAbbott era privo del gusto e dell'abilit\u00e0 necessarie per eseguire un buon ritratto a figura intera, tuttavia le teste dei ritratti maschili erano giudicate perfette nella loro rassomiglianza con il modello, soprattutto quelle dei ritratti raffiguranti gli eroi navali del suo tempo. Abbott \u00e8 infatti noto soprattutto per i ritratti di Horatio Nelson, dei quali il pi\u00f9 famoso \u00e8 quello dipinto nell'ottobre 1797, subito dopo la perdita del braccio destro da parte dell'ammiraglio, e oggi conservato nella National Portrait Gallery di Londra. Di questo ritratto sono note molte copie e di esso Lady Nelson ebbe a dire di essere soddisfatta di Abbott perch\u00e9 il ritratto aveva una grande somiglianza col marito."}
{"id": "2164665", "revid": "767487", "url": "https://it.wikipedia.org/wiki?curid=2164665", "title": "Giacomo Eliantonio", "text": "Cresciuto nel settore giovanile della Montepaschi Siena, ha disputato gli Europei Under-20 2008."}
{"id": "2164666", "revid": "174925", "url": "https://it.wikipedia.org/wiki?curid=2164666", "title": "Fruttosemia", "text": ""}
{"id": "2164672", "revid": "93556", "url": "https://it.wikipedia.org/wiki?curid=2164672", "title": "Lala Shahin Pasci\u00e0", "text": "Fu il maestro (\"Lala\") e del sultano Murad I e dopo la caduta di Gallipoli nel 1354 sar\u00e0 lui a guidare la conquista ottomana della Tracia. Nel 1360 assedi\u00f2 Didymoteicho e successivamente conquist\u00f2 Adrianopoli, Borou\u00ef e Filippopoli. Comand\u00f2 le truppe ottomane nella battaglia della Marizza nel 1371 e nel 1382 conquist\u00f2 Sofia. Sconfisse anche il principe serbo Lazar Hrebeljanovi\u0107 nella battaglia di Plo\u010dnik ma fu duramente sconfitto dai Bosniaci nella battaglia di Bile\u0107a del 1388.\nA lui \u00e8 intitolata la citt\u00e0 di Lalapa\u015fa nella provincia di Edirne."}
{"id": "2164677", "revid": "223320", "url": "https://it.wikipedia.org/wiki?curid=2164677", "title": "Guess by Marciano", "text": ""}
{"id": "2164679", "revid": "228587", "url": "https://it.wikipedia.org/wiki?curid=2164679", "title": "La magia del lupo", "text": ""}
{"id": "2164683", "revid": "3732", "url": "https://it.wikipedia.org/wiki?curid=2164683", "title": "Atletica leggera ai Giochi della XVIII Olimpiade - 100 metri piani femminili", "text": "La competizione dei 100 metri piani femminili di atletica leggera ai Giochi della XVIII Olimpiade si \u00e8 disputata nei giorni 15 e 16 ottobre 1964 allo Stadio Nazionale di Tokyo.\nLa gara.\nIn batteria l'americana Wyomia Tyus ferma i cronometri su 11\"3 ventoso (11\"35); nei Quarti eguaglia il record mondiale con 11\"2 (11\"23, +0,22 m/s) e in semifinale corre in 11\"3 (11\"40). Nei primi due turni di gare ha migliorato di 3 decimi il suo personale.\nIn finale non ha rivali e segna un eccellente 11\"49, malgrado il vento contrario (-1,25 m/s).\nGiunge all'ultimo posto la campionessa europea, la britannica Dorothy Hyman.\nRisultati.\nFinale.\nLa polacca Klobukowska sar\u00e0 in seguito squalificata per non aver superato il test del sesso."}
{"id": "2164685", "revid": "36426", "url": "https://it.wikipedia.org/wiki?curid=2164685", "title": "Bocchetto di Sessera", "text": "Il Bocchetto di Sessera (o semplicemente Bocchetto Sessera, \"Bochet \u00ebd S\u00e9ssera\" in piemontese) \u00e8 un valico alpino delle Alpi Biellesi situato in Provincia di Biella e che collega il Biellese centrale, ed in particolare la valle dello Strona di Mosso, con la Val Sessera. Il colle si apre tra il Monte Marca (1.558 m) e il Monticchio (1.697 m). Amministrativamente si colloca al confine tra i comuni di Tavigliano e di Callabiana.\nDescrizione.\nBocchetto Sessera presenta un notevole interesse geologico perch\u00e9 vi transita la Linea Insubrica, un'importante linea di discontinuit\u00e0 nella crosta terrestre che separa geologicamente la catena principale delle Alpi dalle cosiddette \"Alpi calcaree meridionali\". Poco a sud del colle si trovano le sorgenti del Torrente Strona di Mosso. \nAccesso.\nIl valico \u00e8 raggiungibile in auto da Trivero per la ex Strada statale 232 Panoramica Zegna, poi Strada Regionale 232 Panoramica Zegna (SR 232) e infine Strada Provinciale 232 \"Panoramica Zegna\" (SP 232). Il collegamento tra il Bocchetto e la Valle Cervo \u00e8 invece assicurato dalla SP n. 115 denominata anch'essa \"Panoramica Zegna\" (tronco Bocchetto Sessera - Valmosca). \nDal colle partono varie piste sterrate che si inoltrano in Valle Sessera la pi\u00f9 lunga delle quali raggiunge la Bocchetta della Boscarola. Per sentiero pu\u00f2 essere agevolmente raggiunto da Pratetto di Tavigliano o dalla borgata Cerale di Camandona, passando per il Santuario del Mazzucco.\nGeodesia.\nIn corrispondenza del valico si trova un punto geodetico della rete IGM95 dell'IGM, materializzato sul posto da un \"centrino metallico infisso su un muretto di contenimento a lato strada\" catalogato con il numero 093090-1 dalla Regione Piemonte e denominato \"Bocchetta Di Sessera\" (cod. 043625).\nStoria e aspetti ambientali.\nLuogo dolciniano (monte Rubello, presso la vicina Trivero), per il Bocchetto di Sessera transitava la via (tuttora in parte utilizzata) che allevatori biellesi percorrevano durante l'annuale transumanza verso i pascoli dell'alta Val Sessera.\nLa zona ha avuto una notevole importanza durante la Resistenza; in particolare attorno al colle operarono nell'inverno 1944 i partigiani del \"Bandiera\", una brigata garibaldina che prendeva il nome dai patrioti italiani Fratelli Bandiera.\nNei pressi del valico \u00e8 localizzata l'unica stazione di origine certamente naturale di un rarissimo endemismo animale, il coleottero carabide \"Carabus olympiae\" Sella.\nAnche per questo la zona \u00e8 stata inclusa nell'Oasi Zegna, nata nel 1993 per tutelare e valorizzare l'area montana compresa tra Trivero e il Monte Bo.\nSci e escursionismo.\nDal Bocchetto di Sessera si accede ad una interessante rete di piste di fondo che si dipartono a raggiera sul versante che guarda la Valsessera, con esposizione a Nord e dove quindi la neve, nonostante la quota relativamente bassa, tende a durare pi\u00f9 a lungo che sui pendii rivolti verso la pianura.\nNegli inverni pi\u00f9 nevosi si pu\u00f2 anche superare il Sessera e dirigersi, sulla sinistra idrografica dello stesso, verso la Bocchetta della Boscarola e l'Alpe di Mera.\nTra i numerosi percorsi escursionistici della zona uno dei pi\u00f9 frequentati \u00e8 quello che percorre verso ovest il crinale Strona-Sessera salendo prima al Monticchio e poi alla Cima del Bonom per dirigersi infine verso il Monte Bo, facendosi progressivamente pi\u00f9 impervio e alpinistico.\nNumerose anche le possibilit\u00e0 di escursioni in MTB lungo le piste sterrate che scendono in Val Sessera"}
{"id": "2164687", "revid": "3732", "url": "https://it.wikipedia.org/wiki?curid=2164687", "title": "Atletica leggera ai Giochi della XVIII Olimpiade - 200 metri piani femminili", "text": "La competizione dei 200 metri piani femminili di atletica leggera ai Giochi della XVIII Olimpiade si \u00e8 disputata nei giorni 18 e 19 ottobre 1964 allo Stadio Nazionale di Tokyo.\nLa gara.\nLa campionessa europea (e argento a Roma) Jutta Heine esce anzitempo dalla competizione: in batteria viene squalificata per doppia partenza falsa.\nIn semifinale la statunitense Edith McGuire corre in 23\"3, il miglior tempo, e si candida per la medaglia d'oro.\nIn finale partono tutte bene; sul filo di lana la McGuire prevale sulla junior polacca Kirszenstein. L'americana stabilisce il nuovo record olimpico."}
{"id": "2164689", "revid": "1318658", "url": "https://it.wikipedia.org/wiki?curid=2164689", "title": "South Melbourne Football Club", "text": "Il South Melbourne Football Club \u00e8 una societ\u00e0 calcistica australiana con sede a South Melbourne, sobborgo di Melbourne, nello Stato di Victoria, e che attualmente milita nella Victorian Premier League.\n\u00c8 la squadra di maggior successo in Australia, avendo vinto quattro campionati nazionali e vari campionati di Victorian Premier League; ha rappresentato l'Oceania Football Confederation nel Campionato mondiale per club FIFA 2000. Insieme ai Marconi Stallions \u00e8 l'unica compagine australiana ad aver preso parte a tutte le stagioni della National Soccer League. \u00c8 la squadra della numerosa comunit\u00e0 greca di Melbourne, conosciuta anche come Hellas.\nIl club \u00e8 stato incoronato miglior del XX secolo in Oceania dall'IFFHS, istituto riconosciuto dalla FIFA, il 13 ottobre 2009.\nRosa attuale.\n "}
{"id": "2164690", "revid": "211345", "url": "https://it.wikipedia.org/wiki?curid=2164690", "title": "Bocchetto di sessera", "text": ""}
{"id": "2164693", "revid": "3732", "url": "https://it.wikipedia.org/wiki?curid=2164693", "title": "Atletica leggera ai Giochi della XVIII Olimpiade - 400 metri piani femminili", "text": "La competizione dei 400 metri piani femminili di atletica leggera ai Giochi della XVIII Olimpiade si \u00e8 disputata nei giorni dal 15 al 17 ottobre 1964 allo Stadio Nazionale di Tokyo.\nL'eccellenza mondiale.\nLa Corea del Nord non \u00e8 stata invitata ai Giochi, per cui la primatista mondiale Shin Kim Dan non pu\u00f2 misurarsi con le avversarie.\nLa gara.\nIn batteria l'inglese Ann Packer batte il record europeo: 53\"1. In semifinale abbatte il muro dei 53 secondi: 52\"7.\nAnn Packer \u00e8 la grande favorita per l'oro. In finale la britannica si migliora ancora in 52\"2, ma non pu\u00f2 fare nulla contro la brillante Elizabeth Cuthbert, che fa segnare uno strepitoso 52\" netti, che le vale anche il record olimpico. La Cuthbert aveva fatto poche gare durante la stagione e non aveva mostrato il suo enorme potenziale neanche durante i turni eliminatori.Al quinto posto si classifica Maria Itkina, la prima vera specialista dei 400\u00a0m, detentrice del record del mondo dal 1957 al 1962, ma giunta gi\u00e0 trentaduenne al suo primo appuntamento olimpico."}
{"id": "2164694", "revid": "36426", "url": "https://it.wikipedia.org/wiki?curid=2164694", "title": "Dafne (opera)", "text": "Dafne \u00e8 in assoluto la prima composizione conosciuta, che secondo gli attuali standard, pu\u00f2 essere considerata un'opera. Essa venne composta da Jacopo Peri, nel 1598, su di un libretto di Ottavio Rinuccini.\nStoria.\n\"Dafne\" venne eseguita da un piccolo ensemble strumentale costituito da un clavicembalo, un liuto, una viola, un arciliuto e tre flauti. Per la prima volta Peri realizz\u00f2 una composizione costituita sul recitativo, declamazione di testo con accompagnamento musicale, come parte preponderante dell'opera.\nIl soggetto \u00e8 incentrato sulla storia dell'amore fra il dio Apollo e la ninfa Dafne. I personaggi sono: Ovidio, Venere, Amore, Apollo, Dafne e Nunzio. Jacopo Peri scrisse \"Dafne\" per un ristretto numero di eruditi di Firenze, che facevano parte della Camerata de' Bardi, attiva fra il 1594 ed il 1597, con il supporto e la collaborazione del musicista e mecenate Jacopo Corsi. Essa fu probabilmente rappresentata privatamente il 26 dicembre 1598 a Palazzo Tornabuoni. e costitu\u00ec il tentativo di far rivivere la tragedia greca, secondo nuovi dettami. Fu molto lontana da ci\u00f2 che gli antichi greci avrebbero approvato, ma divenne una nuova forma di spettacolo che si sarebbe poi sviluppata nei secoli successivi.\nLa maggior parte delle musiche di Peri sono andate perdute, nonostante la sua popolarit\u00e0 in Europa al tempo della pubblicazione, ma \u00e8 arrivato ai nostri giorni il libretto costituito da 455 versi. Brani significativi sono: \"Almo dio che 'l carro ardente...\", \"Da fortunati campi ove immortali...\", \"Non curi la mia pianta o fiamma o gelo...\". La famiglia fiorentina dei Medici, signori di Firenze, fu talmente colpita dall'opera da commissionare a Peri l'opera Euridice per essere rappresentata in occasione del matrimonio di Maria de' Medici con Enrico IV nel 1600.\nLa prima esecuzione pubblica di Dafne \u00e8 avvenuta il 21 gennaio 1599 nella seconda versione con Vittoria Archilei nel Palazzo Pitti."}
{"id": "2164696", "revid": "757396", "url": "https://it.wikipedia.org/wiki?curid=2164696", "title": "Andrea Gjinaj", "text": ""}
{"id": "2164697", "revid": "3732", "url": "https://it.wikipedia.org/wiki?curid=2164697", "title": "Atletica leggera ai Giochi della XVIII Olimpiade - 800 metri piani femminili", "text": "La competizione degli 800 metri piani femminili di atletica leggera ai Giochi della XVIII Olimpiade si \u00e8 disputata nei giorni dal 18 al 20 ottobre 1964 allo Stadio Nazionale di Tokyo.\nL'eccellenza mondiale.\nLa francese Maryvonne Dupureur dichiara di voler vincere correndo in 2'02\", vicino al record mondiale di 2'01\"2. L'inglese Packer cerca il riscatto dopo la delusione sui 400 metri, dove ha vinto solo l'argento. Il giro di pista \u00e8 la sua specialit\u00e0, invece sugli 800 ha corso solo cinque volte.\nEntrambe si qualificano per la finale. Viene eliminata, invece, la primatista stagionale, la sovietica Zoya Skobtsova.\nIn finale la Dupureur si mette dietro le battistrada, con Ann Packer alle sue spalle. Al suono della campanella si mette in testa e cerca di staccare le avversarie.\nPrima della dirittura d'arrivo la Packer lancia un allungo e va a prendere l'oro con il nuovo record mondiale.\nLa Dupureur corre in 2'01\"9, quindi met\u00e0 della sua previsione era esatta.\nSolo settima la campionessa europea Gerda Kraan."}
{"id": "2164699", "revid": "339392", "url": "https://it.wikipedia.org/wiki?curid=2164699", "title": "Intolleranza al fruttosio", "text": ""}
{"id": "2164700", "revid": "3732", "url": "https://it.wikipedia.org/wiki?curid=2164700", "title": "Atletica leggera ai Giochi della XVIII Olimpiade - 80 metri ostacoli", "text": "La competizione degli 80 metri ostacoli femminili di atletica leggera ai Giochi della XVIII Olimpiade si \u00e8 disputata nei giorni 18 e 19 ottobre 1964 allo Stadio Nazionale di Tokyo.\nL'eccellenza mondiale.\nNel corso della stagione il record mondiale di 10\"5 viene eguagliato quattro volte: dalla campionessa uscente Irina Press, dalla tedesca Balzer, dalla jugoslava Stamejcic e infine dall'australiana Kilborn. Tutte sono presenti ai Giochi.\nRisultati.\nFinale.\nLa gara ricorda quella di Berlino 1936: quattro atlete finiscono contemporaneamente sul filo di lana. Si esamina il fotofinish. Un solo centesimo separa la tedesca Est Balzer, che vince l'oro, dalla polacca Ciep\u0142y. Un centesimo divide anche l'argento dal bronzo dell'australiana Kilborn. La campionessa uscente Press \u00e8 quarta. La jugoslava Stamejcic finisce al settimo posto. Dietro di lei giunge la vincitrice dei Trials, Rosie Bonds."}
{"id": "2164703", "revid": "793215", "url": "https://it.wikipedia.org/wiki?curid=2164703", "title": "Monte Tovo", "text": "Il Monte Tovo \u00e8 una montagna delle Alpi Biellesi alta 2.230\u00a0m.\nSi trova tra la Valle Cervo e la conca di Oropa ed interessa i comuni di Biella e Campiglia Cervo oltre che un'isola amministrativa del comune di Andorno Micca.\nDescrizione.\n\u00c8 l'ultima elevazione che supera quota duemila sul crinale che divide la Valle Cervo dalla conca di Oropa; \n\u00e8 separato dal vicino Monte Camino dalla Bocchetta della Finestra (2.043\u00a0m). \nOltre ad un versante meridionale rivolto verso la conca di Oropa presenta un versante nord-orientale che guarda verso il santuario di San Giovanni d'Andorno ed uno nord-occidentale appartenente al vallone del Torrente Pragnetta.\nSituato in provincia di Biella, \u00e8 una montagna generalmente erbosa di forma grossomodo conica sulla quale emergono fasce di gneiss.\nIn vetta si trova un'alta croce metallica.\nAlpinismo e sci.\nIl Tovo \u00e8 una meta di interesse escursionistico e sci-alpinistico; sul versante che guarda alla conca di Oropa esiste inoltre una impegnativa via ferrata realizzata dalla Provincia di Biella e dedicata a Nito Staich. La via di accesso pi\u00f9 comoda per gli escursionisti \u00e8 la traccia di sentiero che transita dalla Bocchetta della Finestra salendo dal Rifugio Rosazza, a sua volta facilmente raggiungibile da Oropa a piedi o con la cabinovia."}
{"id": "2164705", "revid": "3732", "url": "https://it.wikipedia.org/wiki?curid=2164705", "title": "Atletica leggera ai Giochi della XVIII Olimpiade - Salto in alto femminile", "text": "Gara.\nA 1,68 m la prova di qualificazione viene sospesa permettendo a 15 atlete di accedere alla finale.\nLa dominatrice assoluta della scena mondiale dal 1958, Iolanda Bala\u0219, non ha rivali. Facendo una gara a s\u00e9 distaccando di 10\u00a0cm la seconda classificata, migliora il record olimpico di 5\u00a0cm secchi.\nRisultati.\nTurno eliminatorio.\nGioved\u00ec 15 ottobre 1964, ore 10:00.\nFinale.\nGioved\u00ec 15 ottobre 1964, ore 14:00."}
{"id": "2164708", "revid": "3732", "url": "https://it.wikipedia.org/wiki?curid=2164708", "title": "Atletica leggera ai Giochi della XVIII Olimpiade - Staffetta 4\u00d7100 metri femminile", "text": "La competizione della staffetta 4\u00d7100 metri femminile di atletica leggera ai Giochi della XVIII Olimpiade si \u00e8 disputata nei giorni 20 e 21 ottobre 1964 allo Stadio Nazionale di Tokyo.\nFinale.\nLe polacche vincono l'oro a sorpresa stabilendo anche il nuovo record del mondo. Il record mondiale della staffetta polacca verr\u00e0 in seguito cancellato dagli annali poich\u00e9 la polacca Klobukowska non superer\u00e0 il test del sesso (introdotto nel 1966). Le polacche manterranno invece il titolo olimpico."}
{"id": "2164710", "revid": "3732", "url": "https://it.wikipedia.org/wiki?curid=2164710", "title": "Atletica leggera ai Giochi della XVIII Olimpiade - Salto in lungo femminile", "text": "La competizione del salto in lungo femminile di atletica leggera ai Giochi della XVIII Olimpiade si \u00e8 disputata il giorno 14 ottobre 1964 allo Stadio Nazionale di Tokyo.\nRisultati.\nTurno eliminatorio.\nDiciassette atlete ottengono la misura richiesta. Il turno di qualificazione \u00e8 impreziosito da due record olimpici: prima Ingrid Mickler (Germania) salta 6,37; successivamente Mary Rand (Gran Bretagna) atterra a 6,52. La sovietica Sh\u010delkanova, primatista mondiale con il 6,70 fatto a luglio, \u00e8 avvisata.\nFinale.\nAl primo turno Mary Rand migliora il suo fresco record olimpico a 6,59, mettendo una seria ipoteca sul titolo. Al secondo e terzo turno si vedono due ottimi salti della junior polacca Irena Kirszenstein: 6,43 e 6,56. La Sh\u010delkanova \u00e8 terza con 6,42.\nAl quarto e quinto turno Mary Rand mette a segno il suo capolavoro: si migliora a 6,63 e poi a 6,76, nuovo record del mondo. Dietro di lei la Kirszenstein sale di 4\u00a0cm (6,60). La Rand completa la sua gara eccezionale con un 6,60 all'ultimo turno. Ingrid Mickler, che ha saltato misure attorno ai 6,30, esegue un'ultima prova a 6,40, ma non le basta per entrare in medaglia. La vincitrice dei Trials USA, Willye White, si classifica soltanto al 12\u00ba posto.\nMary Rand \u00e8 la prima britannica a vincere un oro olimpico nell'atletica leggera. Irena Kirszenstein, che a diciott'anni si affaccia sul palcoscenico mondiale, avr\u00e0 poi una gloriosa carriera nella velocit\u00e0."}
{"id": "2164711", "revid": "287204", "url": "https://it.wikipedia.org/wiki?curid=2164711", "title": "Parramatta Power", "text": "Il Parramatta Power \u00e8 stata una societ\u00e0 calcistica australiana attiva dal 1999 al 2004. Militava nella National Soccer League, la massima divisione del campionato nazionale.\nI colori sociali sono il nero e il giallo.\nStoria.\nI Power furono vice-campioni nella stagione 2003-2004.\nIl Perth Glory doveva essere l'avversario, ma pesanti precipitazioni rimandaroro lo spareggio valevole il campionato.\nIl club di Sydney rinunci\u00f2 a giocare a causa di grosse difficolt\u00e0 economiche.\nLa societ\u00e0 ha comunque stanziato dei fondi per la squadra di rugby."}
{"id": "2164712", "revid": "3732", "url": "https://it.wikipedia.org/wiki?curid=2164712", "title": "Atletica leggera ai Giochi della XVIII Olimpiade - Getto del peso femminile", "text": "La competizione del getto del peso femminile di atletica leggera ai Giochi della XVIII Olimpiade si \u00e8 disputata il giorno 20 ottobre 1964 allo Stadio Nazionale di Tokyo.\nRisultati.\nFinale.\nTamara Press, campionessa olimpica ed europea in carica, nonch\u00e9 primatista mondiale, \u00e8 la vincitrice annunciata.\nLa sovietica sale al comando fin dal primo turno con 17,51 (\u00e8 gi\u00e0 il nuovo record olimpico) davanti a Renate Garisch (17,41) e Galina Zybina (17,38). Al secondo lancio aumenta il suo vantaggio con 17,72, mentre le altre non migliorano. Al terzo turno la Zybina si porta al secondo posto con 17,45. Risponde la Garisch al quarto lancio: con 17,61 ristabilisce le distanze e si porta a soli 9 cm dalla vetta.\nLa Press vuole chiudere la gara, non ci riesce al quinto turno per un nullo, ma al sesto lancio piazza una botta a 18,14, unica finalista a superare i 18 metri.\nTamara Press si ritirer\u00e0 dopo gli Europei del 1966."}
{"id": "2164715", "revid": "3732", "url": "https://it.wikipedia.org/wiki?curid=2164715", "title": "Atletica leggera ai Giochi della XVIII Olimpiade - Lancio del disco femminile", "text": "La competizione del lancio del disco maschile di atletica leggera ai Giochi della XVIII Olimpiade si \u00e8 disputata il giorno 19 ottobre 1964 allo Stadio Nazionale di Tokyo.\nRisultati.\nFinale.\nLa sovietica Press aveva mancato l'oro a Roma. Arriva a Tokyo da dominatrice della specialit\u00e0.\nAl primo turno c'\u00e8 subito una sorpresa: la tedesca Ingrid Lotz fa un lancio a 57,21: \u00e8 il record personale e nuovo record olimpico. L'exploit impensierisce la Press, che, infatti, fa un lancio nullo. Al secondo turno lancia a 55,38: le mancano quasi due metri per andare in testa. La bulgara Angelova le passa davanti: 56,56.\nIl terzo lancio va male: 50,58. Intanto la Lotz lancia a 55,41.\nAl quarto turno la Angelova si migliora a 56,70.\nLa risposta della sovietica arriva alla quinta prova: 57,27, primo posto e nuovo record olimpico. Dopo di lei la rumena Manoliu sfiora i 57 metri (56,97) e si porta al terzo posto, dietro alla Lotz e davanti alla Angelova.\nRimane solo un lancio per le avversarie: la Lotz non va oltre 54,74 ma mantiene l'argento, mentre la Angelova si ferma a 55,54 e rimane fuori dal podio.\nLa Press, dunque, vince di soli 6\u00a0cm. Le prime due classificate sono andate oltre il record olimpico."}
{"id": "2164719", "revid": "3732", "url": "https://it.wikipedia.org/wiki?curid=2164719", "title": "Atletica leggera ai Giochi della XVIII Olimpiade - Lancio del giavellotto femminile", "text": "La competizione del lancio del giavellotto femminile di atletica leggera ai Giochi della XVIII Olimpiade si \u00e8 disputata il giorno 16 ottobre 1964 allo Stadio Nazionale di Tokyo.\nRisultati.\nTurno eliminatorio.\nLa russa Gor\u010dakova sfonda per prima al mondo il muro dei 60 metri con 62,40: \u00e8 il nuovo record mondiale.\nFinale.\nLa Gor\u010dakova, attesa alla consacrazione olimpica, non si ripete. Invece la giovanissima rumena Penes, esordiente a soli 17 anni nel contesto internazionale, centra alla prima prova un lancio di 60,54 metri che le vale la vittoria.\nNon entra mai in gara neanche la campionessa in carica, Elvira Ozolina: esegue due mediocri lanci sotto i 55 metri e rinuncia alle tre prove di finale."}
{"id": "2164720", "revid": "111626687", "url": "https://it.wikipedia.org/wiki?curid=2164720", "title": "Smaltatura ad aerografo", "text": "Per smaltatura ad aerografo su supporto ceramico si intende nello specifico l'applicazione di uno smalto, cristallina, allo stato di sospensione acquosa, per mezzo di un dispositivo detto appunto aerografo.\nIl prodotto (smalto) allo stato di sospensione acquosa da applicare sul biscotto deve seguire una proporzione acqua-prodotto in polvere dettata dalle esigenze specifiche a da prove empiriche che si eseguono prima di effettuare la smaltatura. La diluizione \u00e8 comunque in funzione di: porosit\u00e0 del biscotto, del tipo di lavorazione con cui si \u00e8 ottenuto lo stesso (manuale o pressa), temperatura di cottura; natura dello smalto ed eventuali \"effetti speciali\" che si vogliono ottenere.\nLa smaltatura ad aerografo avviene generalmente all'interno di una specifica cabina di smaltatura, all'interno della quale vi \u00e8 un dispositivo detto a velo d'acqua e atto a catturare le particelle di smalto nebulizzato che non si depositano sull'oggetto da smaltare, inoltre vi \u00e8 collocato un dispositivo di aspirazione con filtri a secco o ad acqua; il funzionamento del velo d'acqua sulle pareti avviene per via di una pompa sommersa o adiacente alla vasca, la pompa effettua una mandata d'acqua a ciclo continuo. Si raccomanda sempre un ottimale funzionamento dei filtri ed aspiratori."}
{"id": "2164721", "revid": "104458", "url": "https://it.wikipedia.org/wiki?curid=2164721", "title": "Maru\u0161a Ferk", "text": "In seguito al matrimonio con l'allenatore ed ex sciatore Christophe Saioni ha aggiunto al proprio il cognome del coniuge e dalla stagione 2021-2022 si \u00e8 iscritta alle gare come Maru\u0161a Ferk Saioni.\nBiografia.\nStagioni 2004-2008.\nSciatrice polivalente originaria di Blejska Dobrava di Jesenice e attiva in gare FIS dal dicembre del 2003, Maru\u0161a Ferk \u00e8 entrata nella nazionale slovena nel 2005 iniziando a partecipare alla Coppa Europa; il suo debutto nel circuito continentale \u00e8 avvenuto il 13 dicembre di quell'anno ad Alleghe in slalom gigante (43\u00aa). \nNel 2007 ha disputato una buona stagione in Coppa Europa, cogliendo a Melchsee-Frutt il primo podio e la prima vittoria, rispettivamente il 5 e il 6 gennaio, entrambi in slalom speciale. Grazie anche a un'altra vittoria e a un altro podio ha vinto la classifica di combinata ed \u00e8 arrivata terza in quella di slalom speciale. L'esordio in Coppa del Mondo \u00e8 avvenuto il 21 gennaio 2007 nello slalom gigante di Cortina d'Ampezzo, nel quale \u00e8 arrivata 18\u00aa. Sempre nel 2007 ha partecipato ai Mondiali di \u00c5re, classificandosi 26\u00aa sia in slalom gigante sia in slalom speciale.\nStagioni 2009-2013.\nIl 30 gennaio 2009 ha colto il primo podio in Coppa del Mondo arrivando 3\u00aa nello slalom speciale di Garmisch-Partenkirchen, dietro a Lindsey Vonn e Maria Riesch, mentre ai Mondiali di Val-d'Is\u00e8re 2009 ha ottenuto il 22\u00ba posto nella discesa libera, il 27\u00ba nello slalom gigante, il 17\u00ba nello slalom speciale, il 10\u00ba nella supercombinata e non ha concluso il supergigante.\nNella stagione successiva ha partecipato ai XXI Giochi olimpici invernali di , classificandosi 20\u00aa nella discesa libera, 23\u00aa nello slalom speciale, 15\u00aa nella supercombinata e non concludendo il supergigante. Ai Mondiali di Garmisch-Partenkirchen 2011 \u00e8 stata invece 12\u00aa nella discesa libera, 27\u00aa nel supergigante, 26\u00aa nello slalom gigante, 9\u00aa nella supercombinata e non ha concluso lo slalom speciale.\nStagioni 2014-2022.\nAi XXII Giochi olimpici invernali di ha gareggiato in tutte le specialit\u00e0: \u00e8 arrivata 18\u00aa nella discesa libera, 16\u00aa nel supergigante, 19\u00aa nello slalom speciale, 10\u00aa nella supercombinata e non ha terminato lo slalom gigante. Il 10 e l'11 dicembre 2014 a Lake Louise in discesa libera ha ottenuto il primo podio (3\u00aa) e la prima vittoria in Nor-Am Cup; ai Mondiali di Sankt Moritz 2017 si \u00e8 classificata 23\u00aa nella discesa libera, 30\u00aa nel supergigante, 8\u00aa nella combinata e non ha completato lo slalom speciale.\nAi XXIII Giochi olimpici invernali di si \u00e8 classificata 19\u00aa nella discesa libera, 25\u00aa nel supergigante, 18\u00aa nello slalom speciale e non ha completato la combinata; l'anno dopo ai Mondiali di \u00c5re \u00e8 stata 33\u00aa nella discesa libera, 27\u00aa nello slalom speciale, 16\u00aa nella combinata e 9\u00aa nella gara a squadre, mentre a quelli di Cortina d'Ampezzo 2021 si \u00e8 piazzata 22\u00aa nella discesa libera, 24\u00aa nel supergigante e 10\u00aa nella combinata. Ai XXIV Giochi olimpici invernali di \u00e8 stata 23\u00aa nella discesa libera, 23\u00aa nel supergigante e 9\u00aa nella combinata.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nSC = supercombinata\nNor-Am Cup.\nNor-Am Cup - vittorie.\nLegenda:\nDH = discesa libera\nFar East Cup.\nFar East Cup - vittorie.\nLegenda:\nSL = slalom speciale"}
{"id": "2164722", "revid": "3732", "url": "https://it.wikipedia.org/wiki?curid=2164722", "title": "Atletica leggera ai Giochi della XVIII Olimpiade - Pentathlon", "text": "La competizione del pentathlon femminile di atletica leggera ai Giochi della XVIII Olimpiade si \u00e8 disputata nei giorni 16 e 17 ottobre 1964 allo Stadio Nazionale di Tokyo.\nRisultati.\nLe migliori in campo sono le sovietiche Irina Press e Galina Bystrova.\nIniziano la gara gi\u00e0 in prima posizione con 10\u201d7 sugli ostacoli alti. Poi la Press prende il largo con un impressionante 17,16 nel peso (solo 5\u00a0cm in meno del suo personale): il secondo miglior lancio \u00e8 14,48!\nAlla fine della prima giornata la Press guarda tutte dall'alto dei suoi 3.245 punti, seguita dalla Bystrova con 3.055 e dalla britannica Mary Rand con 2.917 punti.\nNella seconda giornata Mary Rand si riporta in corsa con 1,72 nel salto in alto (Press 1,63; Bystrova 1,60) e 6,55 con cui vince il lungo. Anche nei 200 metri ha un punteggio pi\u00f9 alto delle sovietiche, ma riesce solamente a conquistare la piazza d'onore. Tamara Press vince migliorando il suo record del mondo (era di 5.194 punti).\nAvendo conquistato l'oro negli 80 ostacoli a Roma 1960, Irina Press \u00e8 la prima atleta ad aver vinto una prova individuale e la prova multipla alle Olimpiadi. La seconda sar\u00e0 Jackie Joyner.\nMary Rand vince la sua seconda medaglia, dopo l'oro nel Salto in Lungo. Quattro giorni dopo incrementer\u00e0 il suo bottino con il bronzo nella Staffetta 4x100. Rimane l'unica atleta britannica del XX secolo ad aver vinto tre medaglie nella stessa edizione dei Giochi."}
{"id": "2164725", "revid": "42337", "url": "https://it.wikipedia.org/wiki?curid=2164725", "title": "Lala \u015eahin Pa\u015fa", "text": ""}
{"id": "2164734", "revid": "287204", "url": "https://it.wikipedia.org/wiki?curid=2164734", "title": "Fantasimov", "text": "Fantasimov (\"The Alternate Asimov\") \u00e8 una raccolta del 1986 con le versioni originali (diverse da quelle poi pubblicate) di tre opere fantascientifiche dello scrittore statunitense Isaac Asimov.\nIl volume esce in italiano il 6 novembre 1988 sul numero 1087 della collana fantascientifica \"Urania\"."}
{"id": "2164738", "revid": "287204", "url": "https://it.wikipedia.org/wiki?curid=2164738", "title": "Marusa Ferk", "text": ""}
{"id": "2164743", "revid": "599013", "url": "https://it.wikipedia.org/wiki?curid=2164743", "title": "Giovanni Roma (ciclista)", "text": "Professionista dal 1949 al 1956, concluse la carriera correndo da indipendente in Venezuela.\nCarriera.\nCorse per la Bottecchia, gregario di Louison Bobet. Ottenne tredici vittorie, tra cui la Astico-Brenta nel 1949 e nel 1950, una tappa al G.P. Massaua-Fossati nel 1950 e tre tappe al Giro delle Dolomiti tra il 1950 ed il 1951.\nPartecip\u00f2 a quattro edizioni del Giro d'Italia, concludendo settimo al 1953."}
{"id": "2164745", "revid": "42337", "url": "https://it.wikipedia.org/wiki?curid=2164745", "title": "The Alternate Asimovs", "text": ""}
{"id": "2164755", "revid": "729019", "url": "https://it.wikipedia.org/wiki?curid=2164755", "title": "Battaglia di Jaquijahuana", "text": "La battaglia di Jaquijahuana fu un conflitto combattuto nel 1548 tra il vicereame del Per\u00f9 e la Nuova Castiglia, nel corso della conquista dell'impero Inca.\nStoria.\nDopo la trionfante conquista del Peru', l'assassinio di Francisco Pizarro nel 1541, e l'esecuzione del suo principale antagonista, Diego de Almagro (1538), e del figlio, Diego de Almagro il Giovane (1542), molti dei comandanti del neonato vicereame della Nuova Castiglia morirono nella successiva lotta per il potere. Nel 1540 il secondo in comando dei fratelli Pizarro, Hernando Pizarro, torn\u00f2 in Spagna per difendere se stesso ed i fratelli dall'accusa di abuso di potere. Fu imprigionato per ordine del re Carlo V. Gli Almagristas, seguaci di Diego de Almagro, furono sconfitti nella battaglia di Chupas il 16 settembre 1542. Due anni dopo re Carlo invi\u00f2 un proprio uomo, Blasco N\u00fa\u00f1ez Vela, insignendolo del titolo di governatore del neonato vicereame del Per\u00f9, con il compito di applicare le Leggi nuove emanate nel 1542 per proteggere i nativi peruviani.\nGonzalo Pizarro si rifiut\u00f2 di abbandonare il potere ed il comando del Per\u00f9, precedentemente assegnato a lui ed ai fratelli. Riusc\u00ec ad assoldare uomini con l'obbiettivo di opporsi al governatore ufficiale della Nuova Castiglia, Crist\u00f3bal Vaca de Castro, vincitore a Chupas sugli Almagristas. Il vicer\u00e9 giunse a Lima, nuova capitale del Per\u00f9, insediandosi il 17 maggio 1544. Poco dopo fece imprigionare Castro rispedendolo in Spagna. Il 18 settembre Gonzalo Pizarro depose Blasco N\u00fa\u00f1ez Vela, mandandolo come prigioniero a Panama. Il 28 ottobre l'esercito di 1200 uomini di Gonzalo Pizarro entr\u00f2 a Lima. Vela, all'arrivo a Panama, fu rilasciato e torn\u00f2 in Per\u00f9 reclamando il proprio titolo di vicer\u00e9 e governatore, approdando a Tumbes. I due si affrontarono il 18 gennaio 1546 nella battaglia di A\u00f1aquito, nell'odierno Ecuador. La superiorit\u00e0 numerica garant\u00ec la vittoria a Gonzalo Pizarro, il quale distrusse l'esercito di Blasco N\u00fa\u00f1ez Vela, decapitato sul campo di battaglia. Questo fatto inizi\u00f2 una lotta per il controllo del Per\u00f9 tra Gonzalo Pizarro e le forze reali.\nIl re nomin\u00f2 Pedro de la Gasca nuovo vicer\u00e9 del Peru'; nel frattempo la terra era controllata da Gonzalo Pizarro. De la Gasca arriv\u00f2 in Peru' nel 1547, conquistandosi il supporto degli abitanti locali promettendo un'amnistia per coloro che avevano tradito la corona, e proclamando che non avrebbe applicato le Leggi Nuove.\nDopo le schermaglie iniziali ci fu un primo contatto tra i due gruppi alla fine del 1547, presso le pianure di Jaquijahuana (Xaquixaguana, Sacsahuana), nei pressi di Cuzco, ma De la Gasca riusc\u00ec ad evitare la battaglia. Alla fine una battaglia avrebbe sancito definitivamente chi avrebbe comandato il Per\u00f9. In battaglia le forze di Gonzalo erano gravemente inferiori in numero e furono trucidate, quasi senza perdite da parte di De la Gasca. Lo stesso Gonzalo, assieme al suo pi\u00f9 leale comandante Francisco de Carvajal, soprannominato \"Demone delle Ande\", fu catturato e giustiziato tramite decapitazione. De la Gasca tent\u00f2 di consolidare il proprio controllo sul Per\u00f9, che rimase una colonia reale ed un vicereame fino alle azioni rivoluzionarie di Sim\u00f3n Bol\u00edvar, nel XIX secolo."}
{"id": "2164763", "revid": "2136470", "url": "https://it.wikipedia.org/wiki?curid=2164763", "title": "Victorian Premier League", "text": "La NPL Victoria \u00e8 il pi\u00f9 alto livello di calcio nello Stato del Victoria, Australia. A livello nazionale, \u00e8 di un grado inferiore al A-League. \u00c8 diretto dalla Football Federation Victoria, lo stato di cui fa parte."}
{"id": "2164765", "revid": "1243", "url": "https://it.wikipedia.org/wiki?curid=2164765", "title": "Stazione di Lissone", "text": ""}
{"id": "2164766", "revid": "50288", "url": "https://it.wikipedia.org/wiki?curid=2164766", "title": "Teodulo Mabellini", "text": "Biografia.\nLa prima formazione a Pistoia e Firenze.\nEra figlio di Vincenzo, uno strumentaio specializzato in strumenti a fiato. Ricevette le prime lezioni musicali dal padre e dal flautista Gioacchino Bimboni (il futuro costruttore di strumenti della famiglia degli ottoni). La formazione che gli impartirono questi suoi primi maestri fu determinante per il particolare tipo di scrittura orchestrale che utilizz\u00f2. Con Bimboni continu\u00f2 ad avere a che fare tutta la vita e con lui svilupp\u00f2 una conoscenza della scrittura per fiati non comune per i tempi (vedi \"Stile\"). Nel 1826 fu voce bianca del Duomo di Pistoia. Le cronache locali coeve lo descrivono come un geniale bambino prodigio. Continu\u00f2 i suoi studi privatamente con Giuseppe Pillotti (organista del duomo) e Giuseppe Gherardeschi, e gi\u00e0 a dodici anni aveva composto musica vocale, da camera, marce militari e arrangiamenti per banda. Nel 1832 il quindicenne Mabellini tenne un concerto di sue composizioni (ci \u00e8 rimasta solo l\"'Estro armonico\", il cui autografo \u00e8 a Pistoia, vedi \"Fonti\") a Pistoia e Grosseto, fatto che convinse i concittadini a elargire \u00abprivate oblazioni\u00bb per farlo iscrivere all'Istituto musicale di Firenze, dove studi\u00f2 dal 1833 al 1836. Appena diplomato trov\u00f2 lavoro come maestro al cembalo del pistoiese Teatro dei Risvegliati, e collabor\u00f2 a produzioni come \"La straniera\" di Vincenzo Bellini e \"Anna Bolena\" di Gaetano Donizetti. L'ambiente operistico lo ispir\u00f2 nella composizione del suo primo lavoro teatrale, \"Matilde e Toledo\", scritto dal diciannovenne compositore in appena un mese. Riusc\u00ec a farlo rappresentare al Teatro Alfieri di Firenze il 27 agosto 1836, e il suo grande successo stup\u00ec il Granduca Leopoldo II di Lorena in persona, che gratific\u00f2 Mabellini di una considerevole borsa di studio mensile.\nGli studi con Mercadante e il successo operistico.\nCon la borsa appena vinta si rec\u00f2 a Novara per studiare con Saverio Mercadante. Il maestro napoletano ammir\u00f2 la dedizione e il talento di Mabellini: i due rimasero in ottimi e stimati rapporti fino alla morte di Mercadante nel 1870. Durante il periodo di studio, Mercadante affid\u00f2 a Mabellini la riduzione per canto e pianoforte dell'opera \"Le illustri rivali\", e lo port\u00f2 con s\u00e9 per la supervisione degli allestimenti di molti suoi lavori in altre citt\u00e0, soprattutto a Venezia. Sotto la guida di Mercadante, Mabellini si form\u00f2 anche nel genere sacro, con una \"Messa\" che il maestro fece eseguire a Novara nel 1838. Per ringraziare il Granduca della grande opportunit\u00e0 di aver potuto studiare con Mercadante, Mabellini gli dedica la cantata \"La partenza per la caccia\" nel 1839. Nel 1840 and\u00f2 in scena a Torino (al Teatro Carignano) l'opera lirica \"Rolla\", il pi\u00f9 grande successo operistico di Mabellini, composto quasi sotto la supervisione di Mercadante. \"Rolla\" ottenne il plauso del famoso librettista Felice Romani e del leggendario pianista Carl Czerny, che ne ridusse i temi principali in una fantasia per pianoforte. Sull'onda del successo ottenuto, Mabellini riusc\u00ec a entrare nella cerchia del grande impresario Alessandro Lanari, che da allora fino al 1857 gli garant\u00ec le migliori produzioni e compagnie del momento. Forte di questo appoggio scrisse di getto \"Ginevra di Firenze\" (1841, di nuovo per il Carignano di Torino), opera che poi rimaneggi\u00f2 pi\u00f9 volte (la versione definitiva si intitola \"Ginevra degli Almieri\"), e \"Il conte di Lavagna\", scritta al ritorno a Pistoia nel 1842 con dedica al Granduca, e rappresentata con tutti gli onori alla Pergola di Firenze nel 1843.\nIl fiasco dei \"Veneziani a Costantinopoli\", la Cappella fiorentina e la musica sacra.\nIl suo successo operistico sub\u00ec un momentaneo stop con il fiasco de \"I veneziani a Costantinopoli\" a Roma nel 1844 (di quest'opera si \u00e8 perduto anche l'autografo, vedi \"Fonti\"). Da allora Mabellini rimase a Firenze, si spos\u00f2 (con Gabriella Ferrari, figlia di farmacisti fiorentini, nel 1846), e compose la sua ultima opera seria \"Maria di Francia\" durante la luna di miele (fu rappresentata alla Pergola nel 1846), prima di accettare numerose commissioni granducali, soprattutto sacre (molte cantate per feste locali: si ricordano \"Eudossia e Paolo\" per il patrono di San Giovanni, \"Il ritorno\" per la villeggiatura del granduca a Poggio a Caiano, i \"Responsori per la settimana santa\", e \"L'ultimo giorno di Gerusalemme\" per vari istituti ecclesiastici fiorentini), la cui qualit\u00e0 gli fece ottenere, nel 1847, la nomina di maestro di cappella di corte. Mabellini fu l'ultimo compositore insignito della carica (dopo la fuga degli Asburgo-Lorena del 1859, la Cappella non venne pi\u00f9 ripristinata), e obbed\u00ec al volere dei sovrani di far conoscere in Toscana opere sacre tedesche: esegu\u00ec spesso per la prima volta in Italia lavori liturgici di Mozart, Albrechtsberger, Hoffmann e Krommer. Per la Cappella, dal 1847 al 1859, Mabellini compose in prima persona una gran quantit\u00e0 di musica sacra, divenendo una sorta di campione del genere, e partecipando attivamente con i suoi lavori ai dibattiti stilistici sul giusto modo di comporre le messe che si originarono in quegli anni, dibattiti incentrati sul ritorno a una sorta di purezza della musica da chiesa da contrapporre a un troppo enfatico stile teatrale. Mabellini continu\u00f2 a dedicarsi al sacro anche dopo il 1859, con una mole di lavori che lo resero uno degli autori di musica sacra pi\u00f9 apprezzati del tempo. Alla Cappella, inoltre, trov\u00f2 un eccellente \"ensemble\" strumentale, composto dal suo vecchio maestro Bimboni e da professionisti come il flautista Cesare Ciardi, il cornista Francesco Paoli, e il trombettista Enea Brizzi (costoro rappresentavano i solisti migliori della Firenze dell'epoca), con la collaborazione del quale plasm\u00f2 il suo particolare tipo di scrittura orchestrale (vedi \"Stile\"): appositamente per questi artisti scrisse una \"Gran fantasia\" per flauto, clarinetto, corno, tromba, trombone e orchestra, oggi a Firenze e Fano (vedi \"Fonti\").\nLa Pergola e il Risorgimento.\nIl suo gran lavoro alla Cappella convinse il Granduca a nominare Mabellini direttore del Teatro della Pergola nel 1848. Qui si fece apprezzare come direttore d'orchestra professionista, uno dei primi direttori puri (non strumentisti), e uno dei primi in Italia, insieme ad Angelo Mariani, a potersi definire anche concertatore-direttore. Le sue scelte nell'ambito della direzione artistica continuarono la tradizione fiorentina di apertura verso gli esperimenti romantici stranieri e mise in scena molte opere di Giacomo Meyerbeer, Charles Gounod e Richard Wagner, ma, forse per ragioni politiche, non trascur\u00f2 le opere di Giuseppe Verdi, per esempio mise in scena \"La battaglia di Legnano\" con la direzione di Alamanno Biagi nel pieno della Prima guerra d'Indipendenza. Nonostante l'assenza di allusioni patriottiche nelle sue opere teatrali, e gli incarichi granducali, Mabellini dimostr\u00f2 altre volte uno spirito risorgimentale. Nel 1847, un anno prima dello scoppio delle rivoluzioni borghesi, che videro un profluvio di cori patriottici, scrisse \"L'Italia risorta\", la cui composizione precede di pochi mesi la messa in musica da parte di Michele Novaro del \"Canto degli Italiani\" di Goffredo Mameli e il tentativo di Giuseppe Verdi di musicare il \"Suona la tromba\" di Giuseppe Mazzini. Ancora nel '47 music\u00f2 l\"'Inno all'Italia: sorgi depressa Italia\", e nel 1859 scrisse una messa per i caduti della Battaglia di Curtatone e Montanara, eseguita nella Basilica di Santa Croce. Il suo atteggiamento politico fu comunque sempre moderato: trov\u00f2 esagerate alcune esternazioni anti-aristocratiche, difese molti compositori rimasti in contatto con l'Austria e quindi passibili di accuse di reazionarismo (per esempio Gioacchino Rossini), e rimase sempre in rapporti di amicizia personale con il Granduca. Forse, come Giovan Pietro Vieusseux e Daniele Manin negli stessi anni, fantastic\u00f2 che Leopoldo II assumesse la guida del movimento risorgimentale, al fine di fare un'Italia a guida toscana invece che piemontese, e probabilmente con quest'idea in mente scrisse un \"Inno nazionale toscano\" nel 1858, stampato a Firenze da Lorenzi.\nLa fine della carriera teatrale, la \"Societ\u00e0 filarmonica\" e l'insegnamento.\nLa sua attivit\u00e0 compositiva continu\u00f2 nel 1851 con una \"Messa da Requiem\", che ebbe un vasto successo in tutta Europa, con l'opera comica \"Il venturiero\" (rappresentata a Livorno nel 1851), con il dramma sacro \"Baldassarre\" (per la Pergola, 1852), e nel 1857 con l'opera buffa \"Fiammetta\", scritta in collaborazione con Luigi Gordigiani. Quest'opera fu per\u00f2 l'ultimo suo lavoro teatrale: da allora si dedic\u00f2 molto di pi\u00f9 alla musica sacra e, soprattutto, all'organizzazione di eventi, alla direzione d'orchestra e all'insegnamento, sacrificando la sua carriera operistica. Insieme ad Abramo Basevi divenne la personalit\u00e0 musicale pi\u00f9 importante della citt\u00e0. Dal 1859 (fino al 1887) divenne insegnante di composizione nell'Istituto Musicale dove si era diplomato: tra i suoi allievi si ricordano Salvatore Auteri Manzocchi, Emilio Usiglio, Gaetano Palloni, Luigi e Marino Mancinelli, Guido Tacchinardi, Ettore De Champs, Priamo Gallisay e Luigi Bicchierai. Nel 1859 divenne direttore della Societ\u00e0 Filarmonica, con la quale contribu\u00ec in modo determinante, spesso con prime esecuzioni nazionali, alla diffusione in Toscana e in Italia dei compositori classici di area austro-tedesca (Haydn, Mozart, Beethoven, Mendelssohn, Wagner) e francese (Gounod e Meyerbeer).\nIl Regno d'Italia, le celebrazioni dantesche, e i \"Concerti popolari\".\nL'annessione al Regno d'Italia, pur ispirandogli drammi di natura personale (vedi quanto detto nei paragrafi precedenti), non diminu\u00ec la sua attivit\u00e0, anzi: scrisse molto anche per i Savoia (si ricordano le \"Feste fiorentine\" per l'arrivo di Vittorio Emanuele II a Firenze nel 1860, e l\"'Ave Maria\" per la principessa Margherita del 1867), e partecip\u00f2 alla loro politica di unificazione culturale, con un picco nel periodo del trasferimento della capitale a Firenze (1865-1870). Tra i primi eventi della Firenze \"italiana\" ci furono le celebrazioni del sesto centenario della nascita di Dante Alighieri, nel 1865, a cui Mabellini contribu\u00ec attivamente con la cantata \"Lo spirito di Dante\", e con la prima esecuzione della \"Sinfonia Dante\" di Giovanni Pacini, da lui diretta alla Pergola. Dal 1863 al 1880, Mabellini venne chiamato da Basevi a dirigere i \"Concerti popolari\", durante i quali esegu\u00ec numerose opere liriche e sinfonie nel Salone dei Cinquecento di Palazzo Vecchio e nel nuovo Teatro Pagliano. Ideati da Basevi, Ferdinando Giorgetti e l'editore Giovanni Gualberto Guidi, i \"Concerti popolari\" erano il culmine della loro decennale attivit\u00e0 volta a costruire a Firenze un adeguato spazio per le grandi produzioni, con concerti spesso colossali, in grado di far avvicinare alla musica anche le masse. Il repertorio era composto non solo da conclamati successi italiani (che riportarono in scena molte opere da molto tempo assenti dalla scena lirica fiorentina, cosa molto apprezzata dal pubblico di casa, che coni\u00f2 il proverbio \u00abBellini \u00e8 morto ma Ma-bellini \u00e8 vivo!\u00bb), ma anche da numerosi lavori stranieri (soprattutto di Meyerbeer, ma anche di Haydn, Mendelssohn, Schubert e Weber) per venire incontro al gusto della nutrita comunit\u00e0 cosmopolita fiorentina, che veniva ispessendosi proprio grazie alla eco internazionale delle celebrazioni dantesche e del rinnovamento urbanistico di Giuseppe Poggi per il trasferimento della capitale.\nLa tumulazione di Rossini.\nNel 1868, Mabellini accett\u00f2 la chiamata di Giuseppe Verdi per una composizione collettiva, dei pi\u00f9 grandi compositori italiani, di un \"Requiem\" per la morte di Gioacchino Rossini. Contribu\u00ec con un \"Lux aeterna\", ma il progetto verdiano rimase incompiuto, e per la tumulazione di Rossini nella Basilica di Santa Croce, pochi mesi dopo i funerali di Parigi, Mabellini esegu\u00ec il \"Requiem\" di Mozart, con seri limiti imposti dall'Arcivescovo, che proib\u00ec l'ingresso delle donne del coro (furono sostituite all'ultimo minuto da una formazione di voci bianche proveniente da Lucca). A Rossini, Mabellini dedic\u00f2 anche la cantata \"Feste rossiniane\" nel 1873 (eseguita al Teatro Pagliano).\nGli ultimi anni.\nTra il 1870 e il 1871 venne considerato, insieme a molti altri compositori tra cui Giuseppe Verdi, come successore del maestro Mercadante nella direzione del Conservatorio San Pietro a Majella di Napoli, ruolo poi andato a Lauro Rossi. Nel 1874 venne licenziato dalla Societ\u00e0 Filarmonica dopo trent'anni di attivit\u00e0, e fu sostituito da Jefte Sbolci. Da allora inizi\u00f2 una sorta di declino per Mabellini: espresse il desiderio di comporre nuove opere, ma i librettisti lo trovavano superato dopo un'assenza dalle scene di quasi vent'anni, un sentimento che coinvolse anche gli impresari, che ripresero i suoi successi del passato con compagnie secondarie di qualit\u00e0 scadente, una tendenza a cui il vecchio maestro non ebbe la forza di opporsi. Nel 1874 compose una \"Danza dei folletti\" e nel '78 la cantata \"Michelangelo Buonarroti\", ma da allora trov\u00f2 pochi appigli anche nell'editoria (due dei suoi editori di riferimento, il fiorentino Guidi e il milanese Lucca, proprio in quegli anni entrarono anch'essi in un declino che li port\u00f2 all'assorbimento da parte di Tito Ricordi). Nel 1880 don\u00f2 una messa al Conservatorio di Napoli (vedi \"Fonti\"), e continu\u00f2 per un po' a trovare commissioni aristocratiche (una \"Messa\" per il Duca di San Clemente del 1882, un \"Coro per voci bianche e pianoforte\" per la famiglia Demidoff del 1885), e cittadine (l\"'Inno all'Arte\" per lo scoprimento della nuova facciata del Duomo di Emilio De Fabris nel 1886), prima di abbandonare ogni attivit\u00e0 nel 1887 (a quell'anno risale la sua ultima sua composizione: una cantata su soggetto dantesco per Ugo Martini, vedi \"Fonti\"). Da allora, nonostante il suo stato di pensionato, continu\u00f2 a presiedere ad alcuni esami di licenza dell'Istituto musicale fino al 1894, quando lo colp\u00ec una paralisi progressiva che lo costrinse a letto. Mor\u00ec nel marzo del 1897 e venne tumulato nel cimitero dei Pinti. Successivamente sulla sepoltura venne collocata una lastra tombale di Narciso Piccioli con un'epigrafe composta da Augusto Conti.\nStile.\nDal punto di vista teatrale, fu stilisticamente attratto dal belcanto: ammir\u00f2 Vincenzo Bellini, del quale diresse molte riprese operistiche fiorentine, e ha avuto diversi debiti estetici con Gaetano Donizetti. Un rapporto di stima reciproca lo leg\u00f2 a Giuseppe Verdi, comprovato dalla promozione di Mabellini di opere verdiane alla Pergola, dalla loro collaborazione alla naufragata \"Messa\" per Rossini, e dalle fantasie che Mabellini scrisse su temi verdiani per strumenti soli (vedi \"Fonti\"). Per certi versi, Mabellini nutr\u00ec per Verdi una seria ammirazione, e a un certo punto volle quasi considerarsi un suo \"erede\", prima che la sua attivit\u00e0 direttoriale lo distogliesse dal teatro nel 1857.\nPer quel che riguarda la musica sacra, invece, Mabellini elabor\u00f2 e port\u00f2 a maturazione modalit\u00e0 compositive classiche: Haydn e Mozart furono il suo punto di riferimento in questo campo, e la professione direttoriale alla Cappella absburgica lo mise in contatto anche con esempi stranieri (Krommer) e precedenti italiani (per esempio la produzione sacra di Benedetto Marcello e Giovanni Battista Martini). Sotto traccia si notano anche molte influenze rossiniane nelle sue messe mature. Come detto nella biografia, la musica sacra di Mabellini riflette alla perfezione le oscillazioni teoriche sul modo di comporre le messe a cui egli assistette e che interpret\u00f2 in prima persona: la sua produzione sacra, proprio perch\u00e9 cos\u00ec aderente allo \"Zeitgeist\", fu quindi una delle pi\u00f9 apprezzate del tempo (vedi anche \"Fortuna\").\nUna particolarit\u00e0 dello stile compositivo \"tout court\" di Mabellini riguarda il trattamento dell'orchestra: la intendeva come un \"ensemble\" di fiati in cui i violini erano quasi solo di contorno, e affid\u00f2 quindi le parti melodiche agli strumenti a fiato, in accordo con una prassi pi\u00f9 europea che italiana. Riusc\u00ec a comporre cos\u00ec anche su ispirazione degli strumentisti a sua disposizione nella Cappella fiorentina: Gioacchino Bimboni (trombonista), Cesare Ciardi (flautista), Francesco Paoli (cornista), Enea Brizzi (trombettista). Questi professionisti, impegnati nell'orchestra della Cappella e anche come formazione strumentale a s\u00e9 stante denominata \"Banda della Real Guardia\", erano i solisti per cui Mabellini compose molti dei suoi lavori (la \"Gran fantasia\" del 1846 \u00e8 proprio dedicata a loro), e gli garantirono uno \"standard\" qualitativo eccellente: grazie anche a loro Mabellini fu capace di intendere l'orchestra in modo europeo. Le sue idee strumentali riprendono infatti istanze orchestrali d'oltralpe, risalenti all'ultimo Settecento (implementate soprattutto da Haydn e Mozart e portate avanti da Beethoven, Schubert, M\u00e9hul, Weber e Brahms: autori che spesso Mabellini conosceva grazie alla sua attivit\u00e0 direttoriale) e le plasmano all'ambiente italiano, in un modo che anticipa non solo molto verismo (Pietro Mascagni continuer\u00e0 a chiamare \"strumentale\" la parte orchestrale fino alla sua morte nel 1945, forse per influenze mabelliniane) ma anche molte tendenze post-romantiche europee (per esempio Richard Strauss).\nFortuna.\nFu molto famoso al suo tempo: la \"Messa da Requiem\" del 1851 gli fece ottenere onorificenze anche in Spagna e in Francia, e l'opera \"Rolla\" fu riproposta con successo per molti anni durante la sua vita. La sua professione direttoriale lo rese una delle personalit\u00e0 pi\u00f9 famose e apprezzate dell'epoca, anche grazie alla eco delle sue produzioni durante il periodo di Firenze capitale. La popolarit\u00e0 delle sue composizioni \u00e8 testimoniata dalle molte elaborazioni per banda di cui furono oggetto le sue opere teatrali, e dai molti prestiti e arrangiamenti dai e dei suoi lavori effettuati da altri compositori: come gi\u00e0 accennato, Carl Czerny scrisse una fortunata trascrizione pianistica dai temi della \"Rolla\" e Antonio Bazzini ridusse la stessa \"Rolla\" per canto e pianoforte per l'editore Ricordi. Nel campo della musica sacra, Mabellini rimase un punto di riferimento internazionale durante tutta la sua vita: la biografia stilata da Fran\u00e7ois-Joseph F\u00e9tis e Luigi Ferdinando Casamorata nel 1863 lo ricorda sia come operista sia come compositore liturgico, e nei suoi necrologi venne quasi pi\u00f9 ricordato come autore di musiche sacre che come compositore teatrale e direttore. Per\u00f2 il suo \"stop\" produttivo dopo la \"Fiammetta\" del 1857 lo fece rimanere nella retroguardia dell'ambiente teatrale, e non riusc\u00ec pi\u00f9 a rientrare nella \"serie A\". In qualche modo, l'amicizia con Verdi, si risolse in una sorta di assorbimento: le vecchie opere di Mabellini, come \"Il conte di Lavagna\", vennero fagocitate da opere analoghe di Verdi, e i drammi ancora pi\u00f9 vecchi, scritti prima della temperie risorgimentale, furono percepiti molto presto come \"fuori moda\". Il pubblico avvert\u00ec che le opere di Bellini, Donizetti e Verdi, che Mabellini dirigeva con costanza, quasi si assimilavano con le sue, per stile e modalit\u00e0 compositiva, e quindi fin\u00ec per concludere che Mabellini era privo di uno stile individuale. Nel repertorio esecutivo odierno non c'\u00e8 traccia delle sue composizioni, neanche di quelle che godettero di maggior fama durante la sua vita, e la sua importante produzione sacra venne del tutto dimenticata (tanto che ancora oggi non ne \u00e8 stato fatto uno studio tassonomico scientifico che permetta di identificare e numerare i numerosi abbozzi sacri presenti a Fano, cfr. l\"'Elenco della musica sacra\" che segue). A lui \u00e8 stata intitolata nel 1945 la scuola comunale di musica e danza \"T. Mabellini\" di Pistoia, fondata originariamente col nome di \"Scuola di Violino e altri Strumenti\" nel 1858.\nFonti.\nOltre alle opere teatrali, Mabellini ha scritto una gran quantit\u00e0 di opere sacre (molte messe, oratori, cantate e drammi liturgici); cantate per coro, solisti e orchestra; un balletto; alcuni inni risorgimentali; canti patriottici toscani spesso su commissione granducale, e quindi estranei allo spirito unitario; molti pezzi (cantate e odi allegoriche) celebrativi composti per il Granduca e la sua famiglia; alcuni pezzi celebrativi dei Savoia; almeno due sinfonie; alcune composizioni per banda; canzoni varie; pezzi cameristici e per disparate formazioni orchestrali, e anche per solisti. Gli autografi di gran parte della musica sacra e celebrativa sono nel Conservatorio di Firenze, poich\u00e9 frutto del suo incarico alla Cappella granducale. A Firenze sono anche molte composizioni stampate dall'editore Lorenzi, che fu un suo amico oltre che archivista del Conservatorio. A Pistoia si conservano gli autografi che la figlia Eudossia don\u00f2 alla citt\u00e0 natale del padre nel 1916. L'istituzione che per\u00f2 conserva il maggior numero di opere di Mabellini, con pi\u00f9 di 100 composizioni autografe (con anche molti abbozzi preparatori) \u00e8 la Biblioteca Federiciana di Fano. Mabellini ebbe fortunati rapporti con gli editori, non solo con i molti editori fiorentini, ma anche con i milanesi Ricordi e Lucca, e con il parigino Richault; un fatto che ha promosso la circolazione di copie stampate delle sue opere in tutta Italia.\nAutografi.\nLa Biblioteca Federiciana di Fano.\nGli autografi della Biblioteca Federiciana di Fano furono conservati grazie al nipote di Mabellini, Adolfo, direttore della biblioteca al momento della morte dello zio. La biblioteca possiede, come detto, gran parte degli autografi mabelliniani, anche molti abbozzi, e perfino un tentativo di stesura di un'autobiografia, rimasto incompiuto. Nel fondo non risultano gli autografi delle opere \"I veneziani a Costantinopoli\" (l'unico fiasco operistico di Mabellini) e \"Il Venturiero\" (scritto per Livorno nel 1851 con Luigi Gordigiani). Si presume che possano trovarsi nell'Archivio dell'impresario Alessandro Lanari, ma a tutt'oggi sono irreperibili. Lacunosi o incompleti sono anche gli autografi di \"Ginevra degli Almieri\", \"Il convito di Baldassarre\" e \"Fiammetta\" (vedi anche \"Elenco delle opere teatrali\").\nGli autografi a Pistoia.\nLa figlia di Mabellini, Eudossia, don\u00f2 molti manoscritti, in gran parte autografi, al municipio di Pistoia nel 1916. Quei manoscritti oggi sono conservati in due istituzioni pistoiesi:\nCopie manoscritte.\nSecondo l'OPAC del Servizio Bibliotecario Nazionale (SBN), il \"R\u00e9pertoire international des sources musicales\" (RISM), l'Ufficio Ricerca Fondi Musicali di Milano (URFM) e il catalogo delle opere di Mabellini pubblicato da Claudio Paradiso le citt\u00e0 che posseggono copie manoscritte di opere di Mabellini sono:\nEdizioni a stampa.\nMabellini pubblic\u00f2 con tutti i pi\u00f9 grandi editori italiani e non del tempo (Ricordi, Lucca, Guidi, Lorenzi, il parigino Richault), per cui la quantit\u00e0 di copie a stampa delle sue opere \u00e8 ingente. La Biblioteca Federiciana di Fano e le istituzioni pistoiesi (la Biblioteca Forteguerriana e l'Archivio Capitolare) possiedono la collezione pi\u00f9 cospicua di edizioni stampate. Inoltre, si contano quasi 80 esemplari alla Biblioteca Nazionale Marciana di Venezia, pi\u00f9 di 40 li conserva il Conservatorio di Milano, una ventina l'Accademia di Santa Cecilia a Roma, la Biblioteca Nazionale Centrale e il Conservatorio di Firenze, una decina il Conservatorio di Genova. Seguono: i conservatori di Bergamo, Milano, Roma e Napoli, la Fondazione Ugo e Olga Levi di Venezia, il Seminario Maggiore di Padova, la Biblioteca Palatina di Parma, l'Accademia Filarmonica e il Museo internazionale e biblioteca della musica di Bologna, la Biblioteca di Storia Moderna e Contemporanea, l'Istituto Storico Germanico di Roma, la Biblioteca di Storia dell'Arte di Roma, la Biblioteca Apostolica Vaticana, la Biblioteca \u00abVittorio Emanuele III\u00bb di Napoli, la Library of Congress di Washington, la British Library di Londra. L'Archivio della Societ\u00e0 filarmonica di Tremona (Svizzera) possiede due composizioni per banda edite dall'editore fiorentino Lapini, \"Baldassar\" e \"Il battesimo\", senza data.\nLibretti.\nUna gran quantit\u00e0 di libretti delle opere di Mabellini sono alla Fondazione Giorgio Cini di Venezia, alla Biblioteca Nazionale Centrale e alla Marucelliana di Firenze, alla Biblioteca Comunale e al Conservatorio di Milano, alla Biblioteca Palatina di Parma, e alla Biblioteca Ariostea di Ferrara. Posseggono pi\u00f9 di cinque esemplari di libretti mabelliniani il Conservatorio di Napoli, la Biblioteca centrale siciliana di Palermo, e la Biblioteca musicale \u00abdella Corte\u00bb di Torino.\nLettere.\nPochissime lettere di Mabellini sono state pubblicate, e molte rimangono negli archivi privati dei destinatari. Collezioni ingenti sono nel Fondo Basevi del Conservatorio di Firenze, nel Fondo Piancastelli della Biblioteca \u00abSaffi\u00bb di Forl\u00ec, nella Raccolta Puccini della Biblioteca Forteguerriana di Pistoia, nella Biblioteca Federiciana di Fano, nell'Archivio privato \u00abPicozzi-Mancinelli\u00bb di Roma.\nElenco delle opere teatrali.\nQuando non diversamente specificato, gli autografi delle opere sono conservati a Fano.\nElenco della musica sacra.\nCome detto, la musica sacra di Mabellini \u00e8 stata a lungo dimenticata. Nel 2005, Gabriele Moroni e Claudio Paradiso hanno intrapreso un primo passo verso uno studio sistematico indagando le carte della Biblioteca Federiciana di Fano, poi aggiornato nel 2017. Quando non diversamente specificato, gli autografi delle composizioni elencate sono conservati a Fano.\nDiscografia.\nNon risultano registrazioni di nessuna delle opere liriche di Mabellini. Le parti composte per l'incompiuta messa per Rossini voluta da Verdi sono state registrate due volte: nel 1989 da Helmuth Rilling e l'orchestra di Stoccarda del S\u00fcdwestrundfunk (Radio-Sinfonieorchester Stuttgart des S\u00fcdwestrundfunk) per l'etichetta H\u00e4nssler Classic, con i solisti Gabriela Be\u0148a\u010dkov\u00e1, Florence Quivar, James Wagner, Aage Haugland e Alexandru Agache (l'incisione \u00e8 ascoltabile on-line); e nel 2017 da Riccardo Chailly con l'Orchestra del Teatro alla Scala e i solisti Maria Jos\u00e9 Siri, Riccardo Zanellato, Simone Piazzola, Giorgio Berrugi e Veronica Simeoni, per la Decca. Nel 1980, nell'Auditorium della Discoteca di Stato, il mezzosoprano Sabrina Bizzo, il baritono Walter Vagnozzi, e il pianista Loris Gavarini hanno registrato una serie di canti patriottici italiani composti tra il 1847 e la Prima Guerra Mondiale, tra i quali figura anche \"La buona andata\" di Mabellini (composto nel 1848 su testo di Giuseppe Tigri, pubblicato dall'editore Guidi di Firenze, il cui autografo \u00e8 a Fano)."}
{"id": "2164770", "revid": "1543377", "url": "https://it.wikipedia.org/wiki?curid=2164770", "title": "Deutsche Verkehrsfliegerschule", "text": "La Deutsche Verkehrsfliegerschule, abbreviata DVS (in tedesco \"Scuola di pilotaggio aereo\"), era una organizzazione paramilitare clandestina che operava nelle scuole di volo civili in Germania. Venne fondata durante la Repubblica di Weimar a Staaken, Berlino, nel 1925, ma venne successivamente trasferita, nel 1929, sull'aviosuperficie di Broitzem, nei pressi di Braunschweig.\nLa DVS esteriormente appariva come una normale scuola di volo civile a fini commerciali, ma in realt\u00e0 divenne il mezzo usato dal Partito Nazionalsocialista dei Lavoratori Tedesco (NSDAP) per la formazione dei piloti militari da impiegare nella futura Luftwaffe.\nQuesto centro di formazione crebbe in importanza nelle fasi iniziali della mistificazione del regime nazista come l'innocua organizzazione \"(Tarnorganisation)\",\nal momento del riarmo della Germania in violazione del trattato di Versailles.\nIl 31 maggio 1945, dopo la sconfitta della Germania al termine della seconda guerra mondiale, la zona occupata dai Governatori militare statunitensi emise una legge speciale che proibiva l'esistenza del partito nazista e di tutte le sue estensioni politico-militari. Conosciuta anche con il nome di \"Law number five\" (in inglese \"Legge numero cinque\"), questa denazificazione (in tedesco:Entnazifizierung) dichiar\u00f2 sciolte le Deutsche Verkehrsfliegschule e le loro strutture requisite ed impiegate dalle forze di occupazione.\nAttualmente, in Germania, esistono alcune scuole di volo che operano sotto lo stesso nome in diverse localit\u00e0 del paese, tutte ristabilite nel dopoguerra."}
{"id": "2164778", "revid": "254807", "url": "https://it.wikipedia.org/wiki?curid=2164778", "title": "Iperplasia congenita del Surrene", "text": ""}
{"id": "2164780", "revid": "287204", "url": "https://it.wikipedia.org/wiki?curid=2164780", "title": "Alberta Ferretti", "text": "Biografia.\nGli inizi.\nCresce attorniata da stoffe e tessuti grazie alla sartoria che la madre ha a Cattolica, cos\u00ec fin da giovane coltiva senso estetico e nutre passione per il mondo della moda. La sartoria della madre chiude nel 1965 e lei, all'et\u00e0 di 18 anni, apre nel 1968 sempre a Cattolica il suo primo negozio, Jolly Shop, in cui si vendono diverse griffe ma anche qualche capo tessuto da lei realizzato. Nel 1974 firma la sua prima collezione e nel 1980 fonda con il fratello Massimo l'azienda Aeffe. Nel 1981 apre lo showroom a Milano, due anni pi\u00f9 tardi le sue creazioni debuttano nelle passerelle milanesi.\nNel 1983 inizia la collaborazione con Franco Moschino, nel 1984 nasce la seconda linea con il marchio \"Philosophy\" di Alberta Ferretti, dal 2014 ridenominato \"Philosophy\" by Lorenzo Serafini. Nel 1988 firma un accordo di collaborazione con il designer turco Rifat Ozbek, nel 1994 con lo stilista Jean Paul Gaultier per la produzione e la distribuzione delle linee pr\u00eat-\u00e0-porter. Sempre nello stesso anno inizia la restaurazione del Castello di Montegridolfo, nei pressi di Rimini: un lavoro di sei anni che, in collaborazione con il Comune di Montegridolfo e la Regione Emilia-Romagna, riporter\u00e0 alla vita il piccolo borgo medievale. Quell'anno inaugura anche Palazzo Donizetti, la sede di Milano. L'edificio, costruito in uno stile eclettico intorno al 1920, \u00e8 considerato opera di Piero Portaluppi, un insigne esponente del Novecento milanese.\nNel 1996 sbarca negli Stati Uniti: nasce Aeffe Usa con l'apertura di uno showroom a New York sulla 56\u00aa strada in un edificio disegnato da C.P.H. Gilbert nel 1902 per il banchiere Henry Seligman. E nel 1997 stipula un altro accordo di collaborazione con Narciso Rodriguez.\nGli abiti firmati da Alberta Ferretti, nel corso degli anni, sono stati indossati sui red carpets pi\u00f9 fotografati del mondo da ambasciatrici come Sandra Bullock, Susan Sarandon, Katy Perry, Dua Lipa, Juliette Binoche, C\u00e9line Dion, Chiara Ferragni, Regina King, Amal Clooney, Jane Fonda, Anna Oxa molte altre. Alberta Ferretti \u00e8 stata scelta anche come stilista personale delle nozze della showgirl Elena Santarelli con il calciatore Bernardo Corradi, con ben due abiti da sposa disegnati per lei dalla designer. Gli abiti sono diventati iconici per la loro classicit\u00e0 ed estrosit\u00e0 al tempo stesso.\nAeffe Fashion Group.\nNel 1999 rileva il 70% della Moonshadow, proprietaria del marchio Moschino. Con la fusione e incorporazione di Monnshadow in Moschino spa, prende vita Aeffe Fashion Group che nel corso degli anni diventer\u00e0 uno dei principali gruppi mondiali nel design, nella produzione e distribuzione di beni di lusso. Nel 2001, anno in cui lancia le collezioni intimo e mare Alberta Ferretti, acquisisce il pacchetto di controllo di Pollini, l'azienda di San Mauro Pascoli specializzata in calzature, borse e accessori in pelle che gi\u00e0 realizza collezioni per Aeffe. Qualche anno pi\u00f9 tardi rilever\u00e0 anche la partecipazione di minoranza (il 28%) per 1,2 milioni di euro, diventandone l'unica proprietaria.\nDal 2003 accentua la sua presenza nelle maggiori capitali mondiali aprendo boutique monomarca a Mosca e a Parigi oltre a quelle gi\u00e0 esistenti a Milano, Roma, Tokyo, New York, Londra, Taipei. Nel 2006 apre altre boutique monomarca a Kaliningrad in Russia e a Jeddah in Arabia Saudita: quell'anno sono ormai 190 i punti vendita, esclusivi e in franchising, aperti. Nel 2007 presenta per la prima volta la sua pre-collezione con una sfilata a New York, nella sede di Aeffe Usa mentre al \"Pitti Bimbo\" presenta la nuova linea Alberta Ferretti Girls dedicata alle bambine. Sempre quell'anno lancia anche una collezione sport e tempo libero chiamata \"PHILO-sophy\".\nNel 2007, con i ricavi che hanno raggiunto i 270 milioni di euro, decide di quotare Aeffe alla Borsa di Milano. Nel 2008 stipula un accordo di licenza mondiale con Elisabeth Arden per lo sviluppo, il marketing e la distribuzione del profumo Alberta Ferretti, e apre il primo flagship store americano a Los Angeles in \"8626 Melrose Avenue\". Nel 2011 disegna una linea con Emma Watson chiamata \"Pure Threads\", nel 2014 partecipa a Project Runway Italia in veste di giudice di gara, nel 2018 firma le nuove divise dell'Alitalia dopo solo 18 mesi dalle ultime realizzate da Etihad Airways, la compagnia aerea degli emirati arabi, con uno strascico di polemiche.\nBoutique monomarca sono presenti a Milano, Roma, Capri, Parigi, Londra, Shanghai, Mosca, Kiev, Kuwait City, Jeddah, Doha, Beirut, Taipei e Montecarlo. Dal 2010 \u00e8 disponibile una boutique online che \u00e8 gestita direttamente."}
{"id": "2164783", "revid": "254807", "url": "https://it.wikipedia.org/wiki?curid=2164783", "title": "Sindrome adrenogenitale", "text": ""}
{"id": "2164794", "revid": "287204", "url": "https://it.wikipedia.org/wiki?curid=2164794", "title": "Johnny Warren Medal", "text": "La Johnny Warren Medal \u00e8 il premio assegnato al miglior giocatore stagionale del campionato australiano di calcio.\nIl nome deriva da quello di Johnny Warren, ex calciatore australiano, capitano dei \"Socceroos\". Il vincitore del premio \u00e8 votato dagli altri giocatori.\n\u00c8 stato assegnato per la prima volta nel 1990 nella National Soccer League ed \u00e8 stato portato avanti nella A-League. "}
{"id": "2164796", "revid": "767487", "url": "https://it.wikipedia.org/wiki?curid=2164796", "title": "Matam", "text": "Matam \u00e8 una citt\u00e0 del Senegal, capoluogo della regione e del dipartimento omonimi.\nGeografia fisica.\nSorge nella parte nordorientale del Paese, sulla sponda sinistra del fiume Senegal, circa 400 chilometri ad est di Saint-Louis. Le citt\u00e0 pi\u00f9 vicine citt\u00e0 sono Diamela (4\u00a0km a nord-est) e Navel (4\u00a0km a sud). Il clima della citt\u00e0 \u00e8 tropicale, piuttosto caldo e secco (\"\") con una breve stagione delle piogge estiva e una lunga stagione secca invernale dominata dagli influssi delle masse d'aria sahariane.\nStoria.\nMatam venne fondata come forte nel 1512 da \"Boubou Farba Samba Gaye\" per proteggere i possedimenti dalle trib\u00f9 indigene e controllare la navigazione sul fiume Senegal. Nel 1918 vi fu istituita una scuola francese.\nPopolazione.\nGli abitanti di Matam appartengono per la maggior parte all'etnia \"peul\", in maggioranza di religione islamica. La popolazione della citt\u00e0, intorno ai 17.000 abitanti nel 2010, \u00e8 variata come segue:"}
{"id": "2164818", "revid": "767487", "url": "https://it.wikipedia.org/wiki?curid=2164818", "title": "Beilerbei", "text": "Beilerbei (dalla parola turca ottomana \"beylerbeyi\", ossia \"bey dei bey\", che significa \"comandante dei comandanti\" o \"signore dei signori\"; originariamente \"beglerbeg(i)\" in turco antico) \u00e8 il titolo ottomano e safavide usato per indicare il rango pi\u00f9 elevato nella gerarchia degli amministratori locali: tutti ufficiali dell'esercito ottomano che, al pi\u00f9 alto livello delle province, erano chiamati \"pasci\u00e0\".\nNella nomenclatura occidentale, \"beilerbei\" equivale all'incirca a \"governatore generale\", con autorit\u00e0 superiore a quella dei governatori di rango inferiore (semplicemente chiamati \"vali\"), che guidavano le circoscrizioni chiamate \"vilayet\". Eccezion fatta per il pasci\u00e0 (in genere un comandante militare, tenuto in grande considerazione nella corte ottomana per i suoi servizi), il beilerbei era secondo al solo gran visir.\nInizialmente il titolo di beilerbei era attribuito agli amministratori di grandi entit\u00e0 territoriali (seconde solo alle grandi province) - tutte quelle dell'Anatolia e della Rumelia \u2013 ma nei secoli successivi il titolo fu attribuito anche per gestire entit\u00e0 territoriali di minor conto, come gli \"eyalet\".\nAltro uso.\nBeylerbeyi \u00e8 anche il nome di un sobborgo di Istanbul, sito nella parte asiatica della citt\u00e0 turca, in cui \u00e8 collocato il Palazzo di Beylerbeyi. Il sobborgo ospita un certo numero di gustose trattorie specializzate in prodotti ittici e di boutique lungo le sponde del Bosforo. Su tali sponde insistono varie abitazioni di et\u00e0 ottomana (Yal\u0131) - ora per lo pi\u00f9 trasformate in alberghetti e relais."}
{"id": "2164839", "revid": "254807", "url": "https://it.wikipedia.org/wiki?curid=2164839", "title": "Sindrome adrenogenitale congenita", "text": ""}
{"id": "2164859", "revid": "62004", "url": "https://it.wikipedia.org/wiki?curid=2164859", "title": "The Summer is Magic", "text": ""}
{"id": "2164860", "revid": "125756128", "url": "https://it.wikipedia.org/wiki?curid=2164860", "title": "Banca Popolare di Bari", "text": "La Banca Popolare di Bari S.p.A. \"(BPB)\" \u00e8 un istituto di credito popolare italiano, fondato a Bari nel 1960. \u00c8 il primo gruppo creditizio autonomo del Mezzogiorno ed \u00e8 tra le tre maggiori banche pugliesi e tra le 10 maggiori banche popolari italiane.\nStoria.\nLa Banca Popolare di Bari, \u00e8 stata fondata nel 1960 ad opera di 76 soci. Nel 1998 in seguito a ulteriori acquisizioni, nasce il Gruppo Creditizio Banca Popolare di Bari.\nLa crescita esponenziale degli sportelli \u00e8 il frutto di numerose acquisizioni di banche locali e sportelli, tra cui:\nFamiglia Jacobini.\nNel 2014 la banca, guidata sin dalla fondazione dalla famiglia Jacobini (prima Luigi Jacobini il fondatore, poi il figlio Marco alla presidenza e in seguito ai vertici operativi due figli di Marco, Gianluca e Luigi) acquista Banca Tercas e la sua controllata Banca Caripe. La scelta di BPB incontra il beneplacito della Banca d'Italia, che autorizza l'operazione di fusione e il contributo da 330 milioni di euro da parte del Fondo Interbancario di Tutela dei Depositi, che viene poi censurato dalla Commissione europea come un aiuto di Stato incompatibile con diritto antitrust dell'UE. La Popolare di Bari chiede ai propri azionisti di contribuire all'operazione disalvataggio di banca Tercas.\nA seguito di una segnalazione di un ex-dipendente riguardante operazioni poco chiare, tra cui proprio l'acquisto del banco abruzzese, la Procura di Bari ha avviato tra il 2016 e il 2017 un'indagine a carico dei vertici della Popolare di Bari.\nNel settembre 2017 sigla un accordo con Cerved Credit Management, la societ\u00e0 del gruppo Cerved che si occupa di gestire gli Npl (\"non performing loans\"), da almeno 1,1 miliardi di euro di crediti deteriorati. Al 30 giugno 2018 i crediti deteriorati lordi della banca ammontano a 2,571 miliardi di euro su un totale di 7 miliardi di crediti.\nNell'ottobre 2018 la Consob ha comminato multe per circa 2,6 milioni di euro alla banca e ai vertici dell'istituto, tra i quali Marco Jacobini e l'ex direttore Vincenzo De Bustis. Le violazioni riguardano tra l'altro le informazioni contenute nei prospetti per gli aumenti di capitale del 2014 e del 2015. Due mesi pi\u00f9 tardi, in dicembre, dopo le dimissioni di Giorgio Papa, De Bustis, che era gi\u00e0 stato direttore generale della banca dal 2011 al 2015 acquisendo quel boccone troppo grosso che era la Banca Tercas all'epoca commissariata, ritorna alla guida della banca per tentare di rilanciarla aprendo a nuovi soci.\nLa crisi del 2019 e il commissariamento.\nNel luglio 2019, tre giorni dopo l'approvazione del bilancio 2018 chiuso pesantemente in rosso, finisce l'era di Jacobini, da una vita alla guida della banca. Finisce con un compromesso gradito a tutti: presidente \u00e8 nominato Gianvito Giannelli, docente universitario, nipote di Marco Jacobini e marito del procuratore di Larino, Isabella Ginefra, a lungo sostituto procuratore di Bari. De Bustis \u00e8 confermato nell'incarico di amministratore delegato.\nIl 13 dicembre 2019 la Banca d'Italia ha commissariato la banca e ha provveduto a nominare Enrico Ajello e Antonio Blandini commissari straordinari e Livia Casale, Francesco Fioretto e Andrea Grosso componenti del comitato di sorveglianza.\nIl prezzo delle azioni quotate in Borsa scende dai \u20ac 9,50 del 2009, registrati ancora nel 2014, all'intorno dei \u20ac 2,50 nel 2017 conservato fino a dicembre del 2019, come valore nominale per il quale si \u00e8 verificata anche una riduzione del flottante realmente scambiato e delle concrete probabilit\u00e0 di compravendita.\nNel frattempo, sempre a favore di soci e obbligazionisti, le quotazione azionarie e del Bond obbligazionario Subordinato sono state sospese dal mercato MTM.\nIl 13 dicembre 2019 il Consiglio dei Ministri, presieduto da Giuseppe Conte, si riunisce per discutere della questione legata alla crisi della banca. Il Governo valuta l'ipotesi di emanare un decreto per il salvataggio dell\u2019istituto pugliese.\nIl 15 dicembre 2019 il Consiglio dei ministri ha approvato il decreto contenente le misure a sostegno della banca.\nIl Fondo di tutela dei depositi interbancari ha anticipato un contributo-ponte da 310 milioni di euro per garantire la continuit\u00e0 operativa della banca.\nSempre a dicembre, Governo e Ftid hanno varato un piano di \nricapitalizzazione per 1,4 miliardi, equamente ripartiti fra loro. Nel settembre 2020, \u00e8 stato nuovamente confermato il controllo del Mediocredito Centrale sulla Popolare di Bari, ma l'importo del piano \u00e8 stato ridotto a 1,14 miliardi e l'impegno pubblico \u00e8 stato temporaneamente limitato all'esborso di 430 milioni.\nLa crisi ha interessato pi\u00f9 di azionisti, che hanno perso 1,4 miliardi di euro, oltre ad un certo numero di obbligazionisti.\nIl 29 giugno 2020, l'assemblea Straordinaria della Banca ha approvato la trasformazione in S.p.A. dell'azienda e l'aumento del capitale, salvando cos\u00ec la banca dal fallimento.\nDati economici.\nIn occasione dell'assemblea dell'aprile 2015 il titolo azionario della Popolare di Bari veniva valutato da una societ\u00e0 esterna di consulenza in una \"forchetta\" di prezzo oscillante tra euro 8,50 ed euro 11,50 circa ma \"prudenzialmente\" si suggeriva di mantenere la vecchia quotazione pari a 9,53 euro. La situazione economica-finanziaria veniva prospettata come solida e sotto controllo, con buone prospettive di crescita ed espansione.\nDurante l'assemblea del successivo aprile 2016 il titolo azionario della Popolare di Bari veniva svalutato, sempre \"prudenzialmente\", da euro 9,53 a euro 7,50.\nNel 2017 i ricavi hanno raggiunto i 14,9 miliardi di euro con un aumento del 10,2% rispetto all'anno precedente. L'utile \u00e8 stato di un milione rispetto ai 5,2 milioni del 2016. Le filiali sono 353, il coefficiente patrimoniale al 10,2% rispetto al CET 1. Tra i soci c'\u00e8 chi si lamenta di non riuscire a recuperare il suo investimento tanto da dover fare ricorso al tribunale.\nDa allora si sono succeduti tra l'altro: cessioni di crediti deteriorati, partecipazione a fondi di solidariet\u00e0 (fondo Atlas), azzeramento del valore di avviamento della societ\u00e0 capofila. L'ultima semestrale 2018 pone in evidenza una perdita di esercizio pari a circa 100 (cento) milioni di euro.\nIn effetti circa 70.000 soci (ai quali la banca ha ceduto nel tempo 160,36 milioni di azioni non quotate e illiquide), si trovavano da anni nell'impossibilit\u00e0 di rientrare in possesso dei loro investimenti e questo nonostante la quotazione sul mercato hi.mtf del secondo semestre 2017. Il titolo, prospettato (in fase preliminare di investimento) ai risparmiatori come sicuro, facilmente liquidabile e al riparo da eventuali perdite proprio perch\u00e9 non quotato, \u00e8 attualmente soggetto alle norme di oscillazione della piattaforma hi.mtf e, in quasi totale assenza di contrattazione, vede diminuire in continuazione il suo valore, con discese progressive da 7,50 a circa 5,40, quindi da 5,40 a circa 3 euro. L'ultimo prezzo minimo teorico si attesterebbe intorno ad euro 2,38. Stessa sorte stanno subendo le obbligazioni subordinate, svalutate in poco tempo di circa il 25-30%. Tutto ci\u00f2 dopo continue acquisizioni di istituti di credito pi\u00f9 o meno in difficolt\u00e0 (ultime in ordine di tempo, Tercas e Caripe) e conseguenti aumenti di capitale autorizzati dalle preposte autorit\u00e0 di controllo.\nLa capitalizzazione della banca era di 1,2 miliardi quando il prezzo era di 7,5 euro, nell'ottobre 2018 \u00e8 scesa a circa 380 milioni con il prezzo a 2,38 euro.\nIl bilancio 2018 della Banca Popolare di Bari ha registrato una perdita netta consolidata di 372,1 milioni e una perdita al lordo delle imposte di 287,4 milioni. La perdita \u00e8 stata poi rettificata in luglio in 420 milioni di euro per cui il patrimonio netto risulta inferiore del 54%.\nLa crisi del dicembre 2019, \u00e8 stata preceduta il 23 settembre dal fallimento di due societ\u00e0 immobiliari baresi, verso le quali la Popolare vantava delle esposizioni su crediti: Fimco SpA e Maiora Group. Secondo gli ultimi bilanci pubblicati nel 2017 dalle due imprese, la Fimco aveva debiti per 104 milioni di euro, di cui 30 mln con le banche (e BPR fra i primi creditori); Maiora Group ha registrato un indebitamento complessivo pari a 288 milioni, dei quali 105 mln a favore di BPR e di Monte dei Paschi di Siena, con una frazione di 59 mln non assistiti da garanzie reali.\nDiffusione sul territorio.\nRadicata in Puglia e nelle regioni limitrofe, conta 368 sportelli, dipendenti e quasi soci. \u00c8 presente in 13 regioni col proprio marchio: in Puglia, Campania, Basilicata, Calabria, Molise, Lazio, Marche, Umbria, Toscana, Veneto, Lombardia, Abruzzo ed Emilia-Romagna."}
{"id": "2164861", "revid": "2161050", "url": "https://it.wikipedia.org/wiki?curid=2164861", "title": "Pietro di Fabrizio Accolti", "text": "Biografia.\nPietro era figlio di Fabrizio Accolti che a sua volta era figlio di Benedetto Accolti. Fabrizio era per\u00f2 figlio naturale, cio\u00e8 illegittimo, dato che suo padre Benedetto era \"in primis\" un sacerdote e, per di pi\u00f9, vescovo e cardinale. Fratello di Fabrizio e dunque zio di Pietro fu quel Benedetto Accolti che nel 1564 attent\u00f2 senza successo alla vita di Pio IV e per questo venne condannato alla forca.\nPietro pass\u00f2 la sua infanzia presso uno zio un po' pi\u00f9 responsabile, Ippolito, che lo educ\u00f2 alle lettere insieme ad un altro zio, Marcello, che era segretario di corte presso i Medici.\nNel 1596 si iscrisse alla facolt\u00e0 di Giurisprudenza dell'Universit\u00e0 di Pisa che frequent\u00f2 per sei anni fino a che, l'ultimo dell'anno del 1602, non discusse la sua tesi di laurea in diritto canonico e civile. Pietro doveva essere stato uno studente particolarmente brillante se la cerimonia di laurea venne celebrata presso l'arcivescovado pisano \u00ab\"con grande concorso di persone influenti, di tutto il collegio dei Dottori e di tutto lo studio, alla presenza di Mes. Pietro di Iacopo Accolti lettore d'Instituta alla Sapienza, di Leonardo di Jacopo Accolti che fino dalla morte di Ippolito aveva tenuto Pietro presso di s\u00e9 con amore e di Niccola Ricciardi cognato di Leonardo\"\u00bb.\nNumerosi autori, soprattutto il genealogista Pompeo Litta nel suo \"Dizionario Biografico Universale\" pubblicato a Firenze nel 1848, danno Pietro come cattedratico di diritto a Pisa dal 1603 cos\u00ec come i manoscritti della fraternita aretina n. 26 e n. 56 ma, come fa notare anche Berlingozzi, o questa fantomatica cattedra era onoraria oppure si \u00e8 fatta confusione tra Pietro di Fabrizio e Pietro di Jacopo Accolti professore di diritto civile e canonico nell'ateneo pisano dal 1601 al 1627. A conferma di ci\u00f2 starebbe il fatto che nel manoscritto 26 si indica come data di morte di Pietro di Fabrizio il 1627 quando invece in quell'anno Pietro di Fabrizio era vivo e vegeto mentre quello che era morto era Pietro di Jacopo. Sempre per lo stesso \"qui pro quo\" venne in passato attribuita a Pietro di Fabrizio la paternit\u00e0 del trattato \"Tyrocinium de jure et justitia\" che invece \u00e8 dell'altro Pietro.\nGran parte delle notizie relative ai primi anni di vita e alla giovinezza di Pietro Accolti si ricavano dai manoscritti della Fraternita dei Laici di Arezzo e proprio da uno di questi si ricava la data di nascita di Pietro in quanto in uno dei testi si dice che avesse 44 anni nel 1623. Se sono chiaramente aretine le origini della sua famiglia \u00e8 invece mistero sul luogo dove nacque e che Ruggero Berlingozzi, suo biografo, argomenta essere stato Pisa. \nComunque sia il 1\u00ba febbraio 1603 Pietro, di Fabrizio, lasci\u00f2 la Toscana per andare a Roma dove venne ospitato, dopo quattro giorni di viaggio, dall'abate, e parente, don Agostino Accolti. Il neolaureato, nella capitale pontificia, cercava un lavoro e tramite il vescovo aretino Pietro Usimbardi riusc\u00ec a farsi presentare al cardinale Simoncello, al secolo Girolamo Simoncelli figlio di una sorella di Giulio III e vescovo di Orvieto, che lo assunse e che nel 1604 gli fece avere una rendita annua di 80 scudi pagata dalla sua diocesi. L'anno dopo, alla morte dell'ormai vecchio prelato, Pietro si trov\u00f2 senza lavoro e cerc\u00f2 inutilmente un altro porporato che lo prendesse con s\u00e9. Dopo mesi di vane ricerche lo zio Marcello lo richiam\u00f2 a Firenze dove gli aveva trovato un posto da segretario presso Don Giovanni de' Medici grazie all'accosto del capitano Cosimo Baroncelli, maggiordomo di Don Giovanni.\nPietro, rientrato il 30 novembre 1605, a Firenze non rimase neanche due mesi perch\u00e9 Baroncelli, che era allora stato assegnato dal di lui padrone come suo rappresentante presso la corte francese, il 25 gennaio 1606 lasci\u00f2 la Toscana per recarsi in Francia e si port\u00f2 con s\u00e9 anche Pietro che ebbe cos\u00ec modo di fare vita mondana alla corte di Modena, di Parma, di Mantova, della Savoia per poi infine giungere a Parigi il 5 marzo successivo. E nel 1610 Pietro prestava ancora servizio presso Don Giovanni dato che in quell'anno, il 7 novembre, i due si trovavano insieme a Venezia.\nNel frattempo lo zio Marcello si adoper\u00f2 perch\u00e9 Pietro ricevesse la cittadinanza fiorentina che era \"condicio sine qua non\" per poter cominciare un qualsiasi tipo di carriera nell'establishment mediceo. Il 12 settembre 1611 arriv\u00f2 la cittadinanza e l'iscrizione di Pietro nei registri dei cittadini fiorentini presso il quartiere di San Giovanni nel Gonfalone Vaio. \nNel 1614 si rese vacante la carica di podest\u00e0 del Galluzzo che venne poi affidata a Pietro che si insedi\u00f2 il 25 luglio 1614 rimanendo in carica per sei mesi e lasciando nel palazzo, alla fine del mandato, il suo stemma in marmo come da tradizione.\nIl capitano Baroncelli, che poi era pure genero di Marcello Accolti, fece in modo che Leonardo Spini mettesse per lui una buona parola con sua nipote Leonora figlia del nobile e ricco cavalier Iacopo del senatore Carlo Spini. I due si incontrarono per la prima volta il 14 aprile 1618 presso il Monastero dello Spirito Santo dove Leonora attendeva alla sua educazione. Che i due si amassero davvero o perch\u00e9 il matrimonio era combinato subito il 25 aprile 1618 si prepararono le pubblicazioni che vennero affisse in Santa Trinita, per lei, e in Santa Maria Novella per lui. \nTre giorni dopo si celebrarono le nozze che ebbero per testimoni il marchese Manfredi Malaspina e il cavalier Andrea Cioli segretario del granduca. La festa, con l'obbligatorio banchetto, fu per la Firenze dell'epoca una specie di evento mondano e vide la partecipazione di ospiti illustri tra i quali il vescovo Alamanni, i coniugi Baroncelli, Leonardo Accolti con la moglie, Maria Baldovinetti Martelli, Cristofano Spini e signora, Giovanna Spini e suo marito, Lorenzo Buondelmonti con la Picchena, Maria Pitti Guidetti e rispettivo consorte, Camilla Spini madre della sposa, Leonardo e l'abate Spini, il Cioli con la sua dolce met\u00e0, Caterina Nerli.\nLa famiglia Spini, come dono di nozze, regal\u00f2 ai due coniugi un appartamento nel palazzo di famiglia con tanto di mobili e di servit\u00f9 tutto a carico loro. \nIl primo figlio della coppia nacque il 6 marzo 1619 e gli fu dato il nome di Fabrizio. Al battesimo gli fece da padrino il cardinale Luigi Capponi che per\u00f2 alla cerimonia non poteva essere presente e si fece rappresentare da Ottavio Capponi. Francesco e Leonardo Accolti regalarono al bambino un drappo multicolore di 14 braccia ma il piccolo Fabrizio non sopravvisse all'undicesimo giorno di vita e mor\u00ec, pare, di un attacco di \"mal caduco\" ossia di epilessia. Venne sepolto in Santissima Annunziata dove gli Accolti stavano ultimando l'abbellimento della cappella di famiglia: la cappella di Santa Caterina nella tribuna della chiesa.\nUna cappella che, per inciso, nel 1613 aveva visto opposti Leonardo, Pietro di Iacopo e Pietro e Francesco di Fabrizio Accolti alle figlie del defunto cugino Marcello Accolti che, pur contro la volont\u00e0 testamentaria del padre, stavano tentando di fermare ad ogni costo il progetto.\nUn secondo figlio, di nome Francesco, nacque il 1\u00ba febbraio del 1620 ed ebbe come padrino il gentiluomo fiorentino Girolamo Capponi. Il 22 febbraio 1621 venne al mondo Maria tenuta al fonte battesimale da Donato dell'Antella in rappresentanza del padre il Senatore Niccol\u00f2, Auditore e Consigliere di Stato, assente da Firenze per essere a Pisa con la Corte. Il 20 luglio 1623 Pietro e Leonora ebbero un quarto figlio, Iacopo dal nome dell'avo materno Cav. Iacopo Spini, e gli fu compare al battesimo Paolo di Don Antonio Medici. Il 6 febbraio 1624 Leonora dette alla luce Dorotea, il 28 giugno 1626 Camilla che ebbe per padrino Don Carlo Tappia e ancora il 2 agosto 1627 nacque Benedetto che mor\u00ec per\u00f2 il 12 ottobre successivo per, sembra, maltrattamenti da parte della balia; anche lui, come il fratellino, venne sepolto nella cappella di famiglia in SS. Annunziata. La serie dei figli dei coniugi Accolti non si ferm\u00f2 comunque qui perch\u00e9 si registrano ancora una figlia Caterina figlioccia di Don Pietro Cioli e una Teresa, nata a Livorno nel luglio del 1630, portata al fonte dal Capitano Ottavio dei marchesi Giugni in nome di Don Pietro de' Medici.\nNove figli a parte, il 29 ottobre 1620 Pietro ottenne la sua prima nomina politica importante da Cosimo II che lo volle per sei mesi nel Magistrato dei Conservatori di Legge. L'anno successivo il famoso Giorgio Vasari rinunci\u00f2 alla carica di Ambasciatore della Citt\u00e0 di Arezzo presso il Granduca proponendo come suo sostituto Lorenzo suo figlio; ma il Gonfaloniere offr\u00ec quel posto a Leonardo Accolti, che rifiut\u00f2 per i molti uffici gi\u00e0 da lui ricoperti. Propose per\u00f2 al gonfaloniere il nome di Pietro di Fabrizio, lo raccomand\u00f2 agli amici e parenti di Arezzo e lo fece raccomandare dal Cardinale de'Medici; ovviamente su 54 presenti alla votazione del Consiglio Generale del 27 gennaio 1621 ebbe 48 voti favorevoli. La carica, prima di divenire definitiva, gli fu confermata il 6 ottobre 1622 per un altro anno con 41 voti a favore e 8 contrari.\nNell'agosto del 1622 venne eletto al Magistrato degli Ufiziali di Monte e sopra sindaci, ufficio lucroso e di gran prestigio; inoltre il 28 dello stesso mese Pietro fu scelto come tutore legale dei figli di Don Antonio Medici con sei scudi al mese di provvigione. Ancora il 19 giugno del 1625 ottenne per i sei mesi classici l'incarico di Capitano di Orsammichele e contemporaneamente il granduca, grazie alle buone parole messe per lui dal solito Leonardo, volle che sedesse tra gli \"Avvocati dello squittinio degli uffizi di Firenze\".\nNel 1625 insomma Pietro di Fabrizio era all'apice della carriera politica e sociale e anche se non pi\u00f9 giovanissimo poteva comunque aspirare ad altre cariche magari pi\u00f9 prestigiose e quindi pi\u00f9 redditizie. Ma una serie di incidenti e di rovesci di fortuna afflissero in modo sostanziale il suo futuro \"cursus honorum\".\n\"In primis\" vari imbarazzi finanziari. Dovette infatti ricorrere al Granduca e al Magistrato dei pupilli, il tribunale minorile, per ottenere il pagamento delle sue provvigioni come Segretario del defunto Sig. Giovanni Medici rimastogli debitore di 339 scudi ma non ottenne che un decreto del 20 maggio 1622 con il quale si ordinava il pagamento di soli 60 scudi, a condizione di restituirli, ove i creditori dell'eredit\u00e0 Medici gli impedissero di conseguirli. E il Magistrato dei pupilli volle anche il mallevadore nella persona di Leonardo Accolti che per\u00f2 si prest\u00f2 volentieri per evitare che Pietro non facesse brutta figura il giorno in cui avrebbe dovuto pagare la gabella della dote di sua moglie.\nPoi una brutta caduta di stile. Un pugno assestato ad un soldato nella stanza dell'ufficio dei Nove in Palazzo Vecchio mentre il Magistrato era in adunanza che gli procur\u00f2 qualche giorno di carcere e gli cost\u00f2 una libert\u00e0 su cauzione di 500 scudi prestatagli da Leonardo Accolti e da Piero di Girolamo Capponi. Il processo fin\u00ec con una assoluzione ma l'immagine pubblica di Piero ne risult\u00f2 parecchio compromessa.\nInfine alcuni dissapori con Arezzo per la sua attivit\u00e0 diplomatica lo portarono, il 14 agosto 1625, a rinunciare all'incarico. Rinuncia che dal Consiglio Generale venne accettata il 28 dello stesso mese nominando al suo posto Francesco Accorsi. Si cap\u00ec in seguito che Pietro era stato volutamente \"trombato\" perch\u00e9 l'Accorsi era nipote del Capitano Bombaglino a sua volta intimissimo del Cardinale Medici il quale infatti aveva scaricato Pietro e caldamente raccomandato al suo posto la nomina del \"Bombaglino nepote\" agli aretini.\nL'establishment granducale trov\u00f2 comunque una scappatoia onorevole per Pietro. Era all'epoca pievano di Galatrona, a un tiro di schioppo da Mercatale, un fratello di Leonardo Accolti che era anziano ed afflitto dalla gotta e quindi bisognoso di cure ma Leonardo, preso com' era dagli affari di corte, non aveva potuto mai farsene carico direttamente. Pens\u00f2 allora di mandarci il nipote e dunque supplic\u00f2 la Granduchessa Cristina e l'Arciduchessa Maria Maddalena, tutrici del minorenne Ferdinando II, perch\u00e9 Pietro fosse nominato potest\u00e0 di Montevarchi. La supplica ricevette favorevole accoglienza dalle reggenti il 29 dicembre 1626 con emanazione del decreto di nomina il 4 gennaio 1627 con mallevadoria, cio\u00e8 con assunzione di responsabilit\u00e0, di Leonardo Accolti, Cosimo Spini, Alessandro Ricciardi e di Gio. Gualberto Passignani.\nPietro Accolti giunse cos\u00ec a Montevarchi il 7 febbraio 1627 con la moglie e tre figli soltanto, avendo lasciato Francesco dell'et\u00e0 di 7 anni alle cure di Leonardo e di sua moglie. Rimase in carica 6 mesi con assegno di 600 scudi e il seguito di due notai, tre guardie del corpo ed un cavallo di servizio. Alla fine del mandato, dopo aver lasciato il suo stemma sul palazzo podestarile come da prassi, rimase in citt\u00e0 o forse a Galatrona fino almeno al dicembre successivo quando compose la \"Relazione del presente stato e dei bisogni della Terra di Montevarchi\" che \u00e8 diventato poi uno dei documenti pi\u00f9 importanti dell'intera storiografia montevarchina.\nFin\u00ec per\u00f2 nella cittadina valdarnese la carriera politica di Pietro che in fondo non aveva che ricoperto cariche per lo pi\u00f9 onorarie o al limite puramente consultive. Si dedic\u00f2 allora a tempo pieno ai suoi studi e si avvi\u00f2 con successo sulla via della scienza e della tecnica tanto che nel 1630 l'Accolti venne chiamato a far parte di una specie di commissione graducale detta \"Servizio dell'architettura nelle fabbriche di terra e di mare\". Pietro divenne insomma un consulente del governo in temi di innovazione e rinnovazione edilizia con assegno mensile di 10 scudi. Pietro infatti, cultore di meccanica applicata all'architettura, aveva in passato inventato una serie di migliorie tecnologiche da applicare ai mulini a vento che lo avevano reso celebre tra i cultori della materia. Concentrandosi solo sui suoi studi prese ad interessarsi anche alle scienze idrauliche e arriv\u00f2 alla progettazione di un \"istrumento matematico\" per vuotare le acque con la forza dei venti dalle quattro torri del porto di Livorno. Pietro ottenne il permesso del granduca di poterlo sperimentare su una delle strutture e il collaudo del marchingegno ebbe esito positivo. Di qui la nomina consultizia. Si sa che fino al 1642 venne ripetutamente chiamato per varie consulenze presso alcuni tribunali di Firenze come esperto di geometria ed idrostatica.\nIn quanto alla sua attivit\u00e0 di intellettuale e di artista Ruggero Berlingozzi annota:"}
{"id": "2164869", "revid": "767487", "url": "https://it.wikipedia.org/wiki?curid=2164869", "title": "Free Style", "text": "Free Style \u00e8 un film del 2008 diretto da William Dear.\nTrama.\nCale Bryant \u00e8 un ragazzo di 18 anni appena compiuti. Ha sempre seguito le scelte chiestegli dalla famiglia, ma da quando \u00e8 piccolo cova in gran segreto una passione, debuttare nel mondo del motocross.\nOra che \u00e8 adulto decide di scegliere il suo futuro per una volta indipendentemente, ad aiutarlo a diventare un campione trova l'appoggio dei genitori e della sua fidanzata.\nDopo duri allenamenti, Cale, decide di iscriversi al Campionato Nazionale per amatori di motocross, convinto di poterlo vincere."}
{"id": "2164873", "revid": "599013", "url": "https://it.wikipedia.org/wiki?curid=2164873", "title": "Dvs", "text": ""}
{"id": "2164874", "revid": "1345932", "url": "https://it.wikipedia.org/wiki?curid=2164874", "title": "Monastero di Philotheou", "text": "Il monastero di Philotheou (greco: \u03a6\u03b9\u03bb\u03bf\u03b8\u03ad\u03bf\u03c5) \u00e8 uno dei venti monasteri della Repubblica del Monte Athos in Grecia.\n\u00c8 situato a sud-est della penisola a un'altitudine di 370 metri. Possiede un porto sulla costa orientale. \nOccupa il dodicesimo posto nella gerarchia dei monasteri atoniti ed \u00e8 dedicato all'Annunciazione, festa votiva il 25 marzo (7 aprile).\n\u00c8 retto a statuto cenobitico dal 1973 nel 1990 contava settantanove monaci. Molte skite sono legate al monastero, attualmente cinque sono attive.\nStoria.\nLa tradizione indica come fondatore Filoteo, da cui il complesso monastico prende il nome, che verso la fine del X secolo con l'aiuto dei compagni Arsenio e Dionisio diede vita al complesso monastico. L'esistenza \u00e8 documenta dal 1015. Dal XIV al XVI secolo fu abitato in prevalenza da monaci provenienti dalla Bulgaria. Nel 1871 un incendio devast\u00f2 parte del complesso monastico risparmiando il \"katholik\u00f2n\" e gli edifici centrali. \nPatrimonio artistico.\nIl refettorio possiede degli affreschi di scuola cretese. Nella chiesa \u00e8 custodita una icona della Madonna con bambino detta \"Glicofilusa\" (dal dolce bacio), dove Maria \u00e8 dipinta mentre bacia il Creatore. La biblioteca possiede 250 manoscritti e circa 2500 libri di cui 500 in lingua russa e rumena."}
{"id": "2164879", "revid": "1543377", "url": "https://it.wikipedia.org/wiki?curid=2164879", "title": "Wilhelmus \u00e0 Brakel", "text": "Wilhelm \u00e0 Brakel, pastore evangelico riformato dei Paesi Bassi \u00e8 forse il pi\u00f9 stimato rappresentante del periodo della storia olandese chiamato Nadere Reformatie (1600-1750), chiamato anche della \"Seconda Riforma\" che coincide strettamente per quanto riguarda il tempo, ma anche per ispirazione ideale, a quello del Puritanesimo inglese. Suo padre Theodorus Gerardus \u00e0 Brakel era anche pastore evangelico. \u00c8 leader riconosciuto del primo Pietismo olandese, promotore di un risveglio spirituale della chiesa che correva il rischio di inaridirsi a causa dell'intellettualismo promosso dallo Scolasticismo protestante allora prevalente.\nOrfano in tenera et\u00e0 ed educato dalla sua nonna materna, fin da piccolo mostra una forte propensione per la lettura della Bibbia e di libri d'edificazione. All'et\u00e0 di 10 anni nulla pi\u00f9 che stare in chiesa gli dava maggiore soddisfazione.\nRilevanza.\nL'importanza di Wilhelm \u00e0 Brakel \u00e8 dovuta largamente alla grande influenza della sua maggiore opera, il \"Redelijke Godsdienst\" (il \"culto spirituale\").\nQuesto libro \u00e8 diventato un classico del Pietismo riformato ed \u00e8 stato negli ultimi tre secoli pubblicato ripetutamente. Durante la sua vita, Brakel \u00e8 stato chiamato: \"la guida del popolo pio\" e questo suo manuale \u00e8 servito come guida spirituale per molti credenti di successive generazioni. A differenza del pietismo classico d'origine luterana, il pietismo riformato, come testimonia lo stesso Brakel, non \u00e8 anti-dottrinale ed anti-confessionale, ma valorizza la dottrina nell'ambito dell'esperienza.\nDue parti di quest'opera popolare sono particolarmente interessanti per chi si interessa di testimonianze di conversione. In un capitolo Brakel raccomanda ai suoi lettori di prendersi nota delle biografie spirituali come letteratura esemplare, come i racconti su martiri, pii predicatori e bambini credenti deceduti. In un altro capitolo incoraggia i lettori a riflettere sulla loro propria vita, fornendo persino un questionario come guida per riconsiderare il proprio sviluppo spirituale e per l'edificazione di altre persone.\nIl rispetto che Wilhelm \u00e0 Brakel ha conseguito, \u00e8 mostrato dal fatto che egli sia comunemente chiamato \"Padre Brakel\", un titolo non solo espressivo di alta stima, ma pure dell'autorit\u00e0 che egli ha esercitato ed esercita. Ancora oggi egli \u00e8 conosciuto nei Paesi Bassi (in circoli calvinisti), con questo titolo onorifico.\nAlcuni storici hanno detto di lui che \"\u00e0 Brakel scrive per i membri di chiesa, non per i teologi... Egli desiderava intensamente che le verit\u00e0 da lui esposte diventassero realt\u00e0 dell'esperienza nel cuore di tutti coloro che lo leggevano... per l'\u00e0 Brakel il nome di Ges\u00f9 \u00e8 pi\u00f9 dolce del miele; potreste quasi sentire gli aneliti interiori della sua anima quando egli esalta Ges\u00f9 come l'indicibile dono del Padre verso i figli e le figlie perdue di Adamo\" \nBrakel pu\u00f2 essere pure annoverato fra i primi Sionisti. Nel suo tempo, il XVIII secolo, contestava l'anti-ebraismo degli ambienti cristiani e prevedeva il loro ritorno nell'antica terra di Canaan dopo tanti secoli di esilio. Lo troviamo spiegato nel quarto volume della sua opera \"Il Culto spirituale\"."}
{"id": "2164883", "revid": "339392", "url": "https://it.wikipedia.org/wiki?curid=2164883", "title": "Low-power on Intel architecture", "text": ""}
{"id": "2164885", "revid": "729019", "url": "https://it.wikipedia.org/wiki?curid=2164885", "title": "Gainsborough (Lincolnshire)", "text": "Gainsborough (20.110 ab.) \u00e8 una citt\u00e0 del Regno Unito, nella contea inglese del Lincolnshire."}
{"id": "2164886", "revid": "2006282", "url": "https://it.wikipedia.org/wiki?curid=2164886", "title": "Gran Premio d'Ungheria 2003", "text": "Il Gran Premio d'Ungheria 2003 \u00e8 stato un Gran Premio di Formula 1 disputato il 24 agosto 2003 allo Hungaroring di Budapest. La gara vide la prima vittoria in carriera del futuro campione del mondo Fernando Alonso, al volante di una Renault. Il pilota spagnolo colse questo successo all'et\u00e0 di 22 anni e 26 giorni, divenendo il pi\u00f9 giovane vincitore di sempre di un Gran Premio di Formula 1. Il record precedente apparteneva a Troy Ruttman, che nel 1952 si era aggiudicato la 500 Miglia di Indianapolis, allora prova valevole per il Campionato mondiale di Formula 1, all'et\u00e0 di 22 anni, due mesi e 19 giorni. Il record di Alonso fu battuto nel Gran Premio d'Italia 2008 da Sebastian Vettel.\nVigilia.\nAspetti sportivi.\nIl tracciato dello Hungaroring venne sottoposto a importanti modifiche. Il rettilineo principale fu allungato di circa 200 metri e la prima curva venne resa pi\u00f9 secca, nel tentativo di creare una staccata che permettesse di effettuare dei sorpassi. Fu inoltre allungato il rettilineo che portava alla terzultima curva, con il risultato che questa venne spostata in avanti e ridisegnata con un raggio di curvatura minore. La lunghezza totale del tracciato aument\u00f2 di 408 metri, passando da 3.793 a 4.381 metri.\nAspetti tecnici.\nNel particolare tracciato ungherese, caratterizzato da un andamento molto tortuoso e da un solo rettilineo vero e proprio, le scuderie si concentrarono principalmente nello sviluppo di soluzioni che permettessero di ottenere il massimo carico aerodinamico possibile e un efficace smaltimento del calore, reso problematico sia dalle elevate temperature atmosferiche che dalla serrata successione di curve.. Per fare ci\u00f2 diversi team riproposero soluzioni gi\u00e0 impiegate nel Gran Premio di Monaco e delle ciminiere anche pi\u00f9 evidenti di quelle montate in Malesia.\nOltre a questi accorgimenti, la Renault port\u00f2 in pista una versione potenziata del propulsore, mentre la McLaren torn\u00f2 a montare sulle MP4-17D la sospensione anteriore originale, dopo che nel Gran Premio precedente era stata utilizzata quella della nuova MP4-18. Infine, la Sauber port\u00f2 in pista un nuovo cofano motore, caratterizzato da una particolare pinna triangolare nella parte terminale del roll-bar, soluzione gi\u00e0 provata dalla Williams in precedenza.\nProve libere.\nResoconto.\nNella sessione di test privati del venerd\u00ec mattina Renault, Jordan e Minardi schierarono tre vetture, affiancando i collaudatori Allan McNish, Zsolt Baumgartner e Gianmaria Bruni ai piloti titolari.\nDurante le prove libere di sabato mattina Ralph Firman sub\u00ec un violento incidente, causato dal distacco dell'alettone posteriore della sua Jordan. Nonostante la violenza dell'impatto, avvenuto a circa 130 km/h, il pilota irlandese rimase pressoch\u00e9 illeso, ma il medico della FIA Sid Watkins non lo autorizz\u00f2 a prendere parte a qualifiche e gara per timore di postumi. Al suo posto Eddie Jordan schier\u00f2 l'ungherese Baumgartner, pilota di Formula 3000 e collaudatore del team inglese. Baumgartner divenne il primo pilota ungherese a prendere il via in un Gran Premio di Formula 1.\nRisultati.\nI tempi migliori nelle prove libere di venerd\u00ec mattina furono i seguenti:\nI tempi migliori nella prima sessione di prove libere di sabato furono i seguenti:\nI tempi migliori nella seconda sessione di prove libere di sabato furono i seguenti:\nQualifiche.\nResoconto.\nCome nel precedente Gran Premio di Germania, le alte temperature e le caratteristiche del tracciato avvantaggiarono la Michelin, i cui pneumatici risultarono pi\u00f9 competitivi dei rivali Bridgestone, tanto che anche in questa occasione le uniche due vetture tra le prime dieci qualificate a montare le gomme giapponesi furono le due Ferrari di Barrichello e Michael Schumacher.\nAlonso conquist\u00f2 la sua seconda pole position stagionale, dopo che il giorno prima il suo compagno di squadra Trulli era risultato il pi\u00f9 veloce nella sessione a serbatoi scarichi utile a determinare l'ordine di uscita nelle qualifiche di sabato. Il pilota spagnolo precedette di quasi tre decimi Ralf Schumacher, facendo segnare le migliori prestazioni nel secondo e nel terzo settore del tracciato.\nIn terza posizione si piazz\u00f2 il sorprendente Webber, che eguagli\u00f2 la prestazione ottenuta nel Gran Premio del Brasile. Alle sue spalle si inserirono Montoya e Barrichello, che ottennero esattamente lo stesso tempo: il brasiliano si schier\u00f2 dietro il pilota della Williams perch\u00e9, avendo ottenuto una migliore prestazione il venerd\u00ec, aveva fatto segnare la propria prestazione dopo il rivale. Trulli si dovette accontentare del sesto posto, davanti a R\u00e4ikk\u00f6nen, Michael Schumacher, Coulthard e Panis.\nGara.\nResoconto.\nAl via Alonso scatt\u00f2 bene, mantenendo il comando della corsa. Entrambi i piloti della Williams, partiti sul lato sporco della pista, si avviarono piuttosto lentamente, creando un po' di scompiglio nel gruppo. Nel tentativo di recuperare immediatamente le posizioni perdute, Ralf Schumacher perse il controllo della vettura alla seconda curva, andando in testacoda e scivolando in ultima posizione. Al termine del primo passaggio Alonso conduceva davanti a Webber, Barrichello, R\u00e4ikk\u00f6nen, Trulli, Coulthard, Michael Schumacher e Montoya. Nel corso del terzo giro Barrichello tent\u00f2 di sopravanzare Webber che, nettamente pi\u00f9 lento di Alonso, faceva da tappo nei confronti degli inseguitori. Il brasiliano commise, per\u00f2, un errore, finendo in testacoda e retrocedendo al quinto posto. Nel frattempo Alonso accumul\u00f2 un vantaggio enorme, sfruttando il blocco di Webber sugli avversari, mentre Ralf Schumacher cominci\u00f2 la sua rimonta dal fondo del gruppo. La situazione rimase stabile fino al 13\u00ba passaggio, quando sia Webber che Alonso rientrarono ai box: lo spagnolo torn\u00f2 in pista al secondo posto, riconquistando la testa della corsa quando R\u00e4ikk\u00f6nen riforn\u00ec due giri pi\u00f9 tardi, inserendosi davanti a Webber. L'australiano precedeva Trulli, seguito a sua volta da Barrichello, Montoya, Michael Schumacher, Ralf Schumacher e Coulthard.\nAl ventesimo giro, nella frenata della prima curva, sulla Ferrari di Barrichello cedette la sospensione posteriore. Il pilota brasiliano perse il controllo della vettura, andando a sbattere violentemente contro le barriere senza subire danni fisici. Nel corso del 28\u00ba passaggio Ralf Schumacher, che aveva gi\u00e0 avuto la meglio su Coulthard, sopravanz\u00f2 il fratello. Due giri pi\u00f9 tardi Alonso effettu\u00f2 la sua seconda sosta, tornando in pista al comando. Nella tornata successiva riforn\u00ec anche Webber, mentre Trulli e R\u00e4ikk\u00f6nen effettuarono il pit stop rispettivamente al 32\u00ba ed al 33\u00ba passaggio. Liberi dalla Renault dell'italiano i due piloti della Williams furono liberi di spingere al massimo, riuscendo entrambi a tenersi dietro il rivale dopo la sosta. Tra i due si inser\u00ec per\u00f2 Webber, che blocc\u00f2 Ralf Schumacher alle sue spalle. Michael Schumacher, risalito nel frattempo in terza posizione, riforn\u00ec al 39\u00ba giro, ma rimase senza benzina all'ingresso della pit lane, perdendo parecchio tempo e rientrando in pista in ottava posizione, alle spalle di Trulli. Tra i due si inser\u00ec Coulthard, partito con una strategia a due soste ed ultimo a effettuare il pit stop nel corso della 43\u00aa tornata. Terminati i rifornimenti Alonso conduceva davanti a R\u00e4ikk\u00f6nen, Montoya, Webber, Ralf Schumacher, Trulli, Coulthard e Michael Schumacher. Con pista libera davanti a s\u00e9, il pilota colombiano della Williams era nettamente il pi\u00f9 veloce sul tracciato, ma il suo distacco dai primi due era troppo ampio per raggiungerli. Ralf Schumacher super\u00f2 Webber al 46\u00ba giro, ritrovandosi per\u00f2 molto distante dal compagno di squadra.\nLa terza serie di pit stop non port\u00f2 cambiamenti di posizioni, con l'eccezione di Coulthard che, non dovendo pi\u00f9 rifornire, sopravanz\u00f2 Trulli e Webber e risal\u00ec al quinto posto. Negli ultimi giri Alonso doppi\u00f2 sia Michael Schumacher che il compagno di squadra, andando poi a vincere la prima gara in carriera davanti a R\u00e4ikk\u00f6nen, Montoya (autore al 63\u00ba passaggio di un testacoda senza conseguenze), Ralf Schumacher, Coulthard, Webber, Trulli e Michael Schumacher. Per la scuderia transalpina, si tratt\u00f2 di un ritorno alla vittoria dopo vent'anni, ovvero dal Gran Premio d'Austria 1983, conquistato da Alain Prost. La situazione del Campionato si riapr\u00ec completamente: Michael Schumacher mantenne la testa della classifica, ma il suo vantaggio su Montoya e R\u00e4ikk\u00f6nen si ridusse rispettivamente a uno e due punti. Nel Campionato Costruttori, invece, la Williams super\u00f2 la Ferrari, portandosi in testa con otto punti di vantaggio sulla scuderia italiana.\nFonti.\nTutti i dati statistici sono tratti da Autosprint n.34/2003"}
{"id": "2164894", "revid": "767487", "url": "https://it.wikipedia.org/wiki?curid=2164894", "title": "Acron", "text": "L'acron \u00e8 il primo segmento del capo degli Artropodi, seguito da un numero vario di metameri fusi fra di loro a seconda dell'ordine di appartenenza. Secondo alcuni autori proprio perch\u00e9 precede i metameri andrebbe considerato come struttura presegmentale a s\u00e9 stante.\nIl termine deriva dal greco , \"\u00e0kron\", cio\u00e8 sommit\u00e0, capo, punta, chiamata cos\u00ec proprio per la posizione che occupa.\nQuesto segmento \u00e8 la sede dei vari tipi di occhi e del protocerebro comune a tutti gli ordini di Artropodi. Notevole \u00e8 il fatto che questa struttura sia rimasta pressoch\u00e9 inalterata nel corso di centinaia di milioni di anni; a partire dai trilobiti e forse anche prima questa suddivisione segmentale ha subito poche modifiche, a riprova di un duraturo successo evolutivo."}
{"id": "2164896", "revid": "122347050", "url": "https://it.wikipedia.org/wiki?curid=2164896", "title": "Cantiere navale di Marghera", "text": "Il cantiere navale Ernesto Breda di Marghera \u00e8 stato impiantato dopo la prima guerra mondiale, con il sorgere a Venezia del porto industriale e risalgono al 1917 i primi scavi e i primi lavori di banchinamento verso la sponda settentrionale del canale industriale Nord di Porto Marghera, zona nella quale vennero impiantati i bacini e la darsena su cui sarebbero sorti gli scali e l'area del cantiere.\nStoria.\nNelle intenzioni del suo fondatore, l'industriale Ernesto Breda, il cantiere avrebbe dovuto rispondere alle necessit\u00e0 di trovare rapidi sbocchi di mercato in previsione della necessit\u00e0 che avrebbe avuto l'Italia uscita dal conflitto di adeguare la propria flotta mercantile in vista di una ripresa dei traffici mercantili. La prima realizzazione avvenuta nel cantiere di Marghera fu un rimorchiatore varato verso la fine del 1920 e battezzato con il nome \u201cBreda\u201d.\nLa grande guerra era stata molto importante per lo sviluppo della Breda, che si era orientata decisamente verso le produzioni belliche, in particolare proiettili, cannoni ed aeroplani. Ma la difficolt\u00e0 a reperire materie prime (l'acciaio) e tecnologia (macchine utensili) spinse l'azienda a dotarsi di un'acciaieria interna. Nel dopoguerra le difficolt\u00e0 di riconversione vennero superate con la scelta di focalizzare l'attivit\u00e0 nella produzione di armi leggere nello stabilimento di Brescia e di aeroplani. La Societ\u00e0 disponeva anche di un centro di ricerca e formazione, inaugurato nel 1917, che nel corso del '900 si sarebbe affermato come uno dei pi\u00f9 importanti centri di ricerca nazionali nel campo della metallurgia.\nLa Breda fu un'azienda chiave nello sforzo bellico italiano e durante la seconda guerra mondiale il cantiere raggiunse il suo massimo sviluppo con 5000 dipendenti addetti alla costruzione per la Regia Marina di motovedette, torpediniere e di alcune corvette della Classe Gabbiano.\nSecondo dopoguerra.\nIl secondo dopoguerra fu a causa dello smantellamento della produzione bellica un periodo di crisi profonda per la Breda. Di questa crisi ne risent\u00ec anche il cantiere che nel periodo 1949/50 venne occupato per 18 mesi dagli operai contro i licenziamenti.\nLo Stato intervenne in aiuto mediante il FIM un ente che era stato istituito nel 1947 con lo scopo di finanziare la riconversione delle industrie aeronautiche che erano state impegnate nelle produzioni belliche. Tra le aziende sostenute la FIAT e l'Olivetti, che furono in grado di restituire i prestiti ricevuti, mentre non fu cos\u00ec invece per la Breda che si era specializzata a tal punto nelle produzioni belliche ritrovandosi nell'immediato dopoguerra nelle condizioni di affrontare una difficile riconversione della sua produzione con gli stabilimenti gravemente danneggiati dai bombardamenti. La Breda essendo fortemente sovradimensionata rispetto agli sbocchi di mercato esistenti per i propri prodotti fu costretta a cedere il settore aeronautico della IMAM alla Aerfer della Finmeccanica e quello siderurgico alla Finsider e non essendo in grado di ripagare i propri nel gennaio 1962 la Breda costitu\u00ec il nucleo intorno a cui fu creato l'EFIM, una nuova holding delle Partecipazioni statali che tra i suoi compiti aveva quello di gestire le partecipazioni precedentemente detenute dal FIM, prevalentemente concentrate nel settore metalmeccanico.\nLa Breda venne cos\u00ec suddivisa tra una holding quotata in Borsa denominata Finanziaria Ernesto Breda (Finbreda) ed alcune societ\u00e0 operative suddivise per area di attivit\u00e0, tra cui il Cantiere Navale Ernesto Breda di Marghera.\nLa Finbreda nella logica delle Partecipazioni statali, sostenne numerose iniziative industriali, soprattutto nel Mezzogiorno, anche in settori che erano lontanissimi da quelli originari di attivit\u00e0, ma il settore pi\u00f9 strategico rimase quello dei sistemi di difesa e grazie all'acquisizione, avvenuta nel 1973, della Oto Melara la Finbreda costitu\u00ec un \u201cpolo\u201d dell'industria militare alternativo a quelli costituiti dall'IRI.\nNel cantiere navale di Marghera negli anni cinquanta ripresero le commesse militari tra cui una delle corvette della classe Alcione costruita su commessa degli Stati Uniti per i Paesi Bassi ed in seguito trasferita alla Marina Militare.\nTra il 1972 e il 1978 venne avviata una profonda ristrutturazione degli impianti, con la realizzazione di un nuovo bacino di capace di ospitare navi fino a 150000 tonnellate di stazza, la cui costruzione termin\u00f2 nel 1974.\nIl periodo tra gli anni settanta e gli anni ottanta vide ricorsi massicci alla CIG e il blocco del turn-over ed in pochi anni gli organici vennero dimezzati.\nItalcantieri e Fincantieri.\nNel 1979 il Cantiere Navale Breda di Marghera passo dall'EFIM all'Italcantieri, societ\u00e0 del gruppo IRI insieme ai Cantieri Navali ed Officine Meccaniche di Venezia.\nL'Italcantieri, nel 1984, venne totalmente inglobata dalla Fincantieri che da holding finanziaria nell'ambito delle partecipazioni statali assumeva in proprio l'attivit\u00e0 operativa delle societ\u00e0 che controllava.\nDopo l'acquisizione da parte della Fincantieri la denominazione del cantiere \u00e8 \u201c\"Fincantieri - Cantieri Navali Italiani Stabilimento di Venezia-Marghera\"\u201d. La storica scritta \"Breda\" incisa su marmo posta all'ingresso venne cos\u00ec coperta dall'attuale cartello metallico \"Fincantieri\".\nNegli ultimi anni lo stabilimento Fincantieri di Porto Marghera si \u00e8 specializzato nella costruzione di grosse navi da crociera riuscendo a occupare in questo settore a livello mondiale importanti quote di mercato.\nNavi.\nPrincipali imbarcazioni realizzate:"}
{"id": "2164902", "revid": "125819539", "url": "https://it.wikipedia.org/wiki?curid=2164902", "title": "Giuseppe Giacomo Gambino", "text": " \nInizialmente Gambino era capo della \"famiglia\" di San Lorenzo, che faceva parte del mandamento guidato da Rosario Riccobono. Negli anni settanta Gambino si leg\u00f2 particolarmente a Tot\u00f2 Riina (dal quale divenne inseparabile,) e questo gli garant\u00ec una rapida ascesa. All'inizio degli anni 1980 and\u00f2 a comporre una \"squadra della morte\" (ovviamente al servizio dei Corleonesi), insieme ad altri \"uomini d'onore\": Mario Prestifilippo, Filippo Marchese, Vincenzo Puccio, Gianbattista Pullar\u00e0, Giuseppe Lucchese, Giuseppe Greco e Nino Madonia. Con loro Gambino uccise, tra gli altri, il giudice Terranova, il generale Dalla Chiesa, il commissario Cassar\u00e0 e i due capimafia Stefano Bontate e Salvatore Inzerillo, uccisioni queste ultime che diedero inizio alla seconda guerra di mafia del 1981-82.\nUccise anche Rosario Riccobono, nel 1982, per questa ragione Gambino divenne capo del nuovo mandamento di San Lorenzo ed entr\u00f2 quindi a far parte della Commissione.\nSi \u00e8 tolto la vita nel 1996 all'et\u00e0 di 55 anni dopo essere stato rinchiuso nel carcere di San Vittore."}
{"id": "2164906", "revid": "729019", "url": "https://it.wikipedia.org/wiki?curid=2164906", "title": "Mitcheldean", "text": "Mitcheldean \u00e8 una cittadina del Gloucestershire, in Inghilterra."}
{"id": "2164912", "revid": "2212071", "url": "https://it.wikipedia.org/wiki?curid=2164912", "title": "Torre degli Scappi", "text": "La Torre degli Scappi \u00e8 una delle circa 20 torri gentilizie ancora esistenti nel centro storico della citt\u00e0 di Bologna.\nStruttura.\nSituata all'inizio della centralissima via Indipendenza, \u00e8 alta 38,40 metri e fu iniziata nel 1219 o nel 1220. Lo spessore dei muri alla base (2,90 metri) ci dice che sarebbe dovuta essere pi\u00f9 alta, per rivaleggiare con le vicine Altabella e Coronata, ma non venne mai terminata.\nOggi la base della torre, fino a circa 20 metri di altezza, \u00e8 inglobata nella cinquecentesca casa Coccapani, in maniera tale che ne resta visibile solo la parte pi\u00f9 alta. A piano terra ospita una delle pi\u00f9 antiche e famose botteghe di Bologna, \"La Coroncina\", fondata nel 1694, mentre pi\u00f9 in basso si trova un locale sotterraneo coperto da volte a botte di due metri di altezza (cosa piuttosto insolita per una torre).\nStoria.\nFra le famiglie bolognesi che costruirono le antiche torri gentilizie, quella degli Scappi fu una delle poche a restare alla ribalta della vita pubblica cittadina fino all'et\u00e0 moderna avanzata. Gli Scappi si estinsero, infatti, solo nel 1707.\nRimangono poche persone in Italia aventi lo stesso cognome.\nEsiste una leggenda, comprovatamente falsa, secondo la quale la famiglia prese il nome da una donna che, affacciata ad una finestra delle case poste presso la torre, assist\u00e9 al tentativo di fuga di re Enzo, il quale era tenuto prigioniero nel vicino palazzo omonimo. Il sovrano era nascosto in una brenta ma i suoi capelli biondi fuoriuscivano all'esterno e la donna, vedendoli, grid\u00f2: \"scappa, scappa!\", facendo cos\u00ec scoprire il fuggitivo.\nGli Scappi militarono in due crociate e annoverarono nelle loro file professori universitari (tra cui Ugolino), valorosi capitani e uomini d'arme, ma anche un vescovo (Alessandro)."}
{"id": "2164913", "revid": "729019", "url": "https://it.wikipedia.org/wiki?curid=2164913", "title": "Nailsworth", "text": "Nailsworth \u00e8 un paese di 7.746 abitanti del Gloucestershire, in Inghilterra."}
{"id": "2164917", "revid": "1543377", "url": "https://it.wikipedia.org/wiki?curid=2164917", "title": "IWork.com", "text": "iWork.com \u00e8 un servizio online creato da Apple Inc. a completamento del pacchetto iWork, suite di Software di produttivit\u00e0 personale. \u00c8 stato distribuito come beta pubblica il 16 gennaio 2009 al Macworld Conference &amp; Expo 2009. Le sue funzionalit\u00e0 sono simili ad altre applicazioni per l'ufficio cloud-based come Google Docs, offrendo funzioni di collaborazione e visione on line dei documenti, ma i documenti non possono essere modificati online.\nIl servizio \u00e8 stato chiuso il 31 luglio 2012.\nFormati file.\niWork.com supporta l'upload di documenti Pages, presentazioni Keynote, e fogli di calcolo Numbers. Anche i formati Microsoft Office sono supportati.\nRequisiti.\niWork.com non pu\u00f2 essere usato senza l'acquisto di una copia della suite iWork '09, ma il contenuto caricato online pu\u00f2 essere utilizzato da tutti coloro che ne possiedono l'autorizzazione."}
{"id": "2164920", "revid": "580", "url": "https://it.wikipedia.org/wiki?curid=2164920", "title": "Emilio Nicola Buccico", "text": "Biografia.\nNel 2002 viene componente laico del Consiglio Superiore della Magistratura con 660 voti in quota AN, risultando il pi\u00f9 votato.\nEletto Senatore nella XV legislatura (2006-2008) per Alleanza Nazionale, \u00e8 membro della Commissione Giustizia e Commissione Antimafia.\nHa ricoperto il ruolo di Presidente del Consiglio dell\u2019Ordine degli avvocati di Matera e Presidente del Consiglio Nazionale Forense.\n\u00c8 stato sindaco di Matera dal 12 giugno 2007 al 26 ottobre 2009."}
{"id": "2164921", "revid": "339392", "url": "https://it.wikipedia.org/wiki?curid=2164921", "title": "Kamakura, Kanagawa", "text": ""}
{"id": "2164922", "revid": "729019", "url": "https://it.wikipedia.org/wiki?curid=2164922", "title": "Northleach", "text": "Northleach \u00e8 una cittadina del Gloucestershire, in Inghilterra. Fa parte della parrocchia civile di Northleach with Eastington."}
{"id": "2164928", "revid": "1115371", "url": "https://it.wikipedia.org/wiki?curid=2164928", "title": "Hartwall Arena", "text": "La Hartwall Arena, chiamata anche \"Helsinki-areena\" o in svedese \"Helsingforsarenan\", \u00e8 una grande arena polivalente finlandese costruita a Helsinki nel 1994. L'arena prende il nome dal suo maggiore sponsor, la societ\u00e0 di bibite Hartwall.\nStoria.\nL'idea della sua costruzione proviene dall'imprenditore finlandese Harry Harkimo. \u00c8 stata costruita per essere pronta nel 1997 per i campionati mondiali di Hockey. L'edificio \u00e8 a forma di ellisse, lungo 153 metri e largo 123.\nLa capacit\u00e0 totale \u00e8 di 13 506 posti. L'arena \u00e8 utilizzata anche per altri eventi. \u00c8 collegata a un parcheggio multipiano, che ha 1421 posti auto.\n- Il 21 ottobre 2005 l'arena ospita la band symphonic metal finlandese Nightwish nel loro tour mondiale \"Once Upon a Tour\" dove viene registrato anche il dvd \"End of an Era\"\n- La struttura ha ospitato il 10 e 11 marzo 2005, il Live at Last Tour di Anastacia ed il 6 giugno 2009 l'Heavy Rotation Tour.\n- La cantante italiana Laura Pausini vi si \u00e8 esibita due volte in concerto, nel 2005 e nel 2009.\n- Ha ospitato l'Eurovision Song Contest 2007."}
{"id": "2164931", "revid": "599013", "url": "https://it.wikipedia.org/wiki?curid=2164931", "title": "Nobuyuki \u014csaki", "text": "Carriera.\nL'esordio nel motomondiale avvenne nella stagione 1998 quando partecip\u00f2 al GP del Giappone grazie ad una wild card in classe 125 tagliando il traguardo in quinta posizione; grazie agli 11 punti ottenuti lo si trova al 22\u00ba posto nella classifica di fine anno.\nHa corso il Gran Premio del Giappone del motomondiale nel 2000 e il GP del Pacifico nel Motomondiale 2001, mentre non \u00e8 riuscito a terminare il GP del Pacifico del 2002.\nHa corso le ultime tre gare della sua carriera nel motomondiale nella classe 250 a bordo di una Yamaha TZ 250, e con i piazzamenti ottenuti nelle due gare disputate \u00e8 stato classificato 31\u00ba nel 2000 e 27\u00ba nel 2001.\nDalla stessa casa motociclistica giapponese \u00e8 stato schierato nella 8 Ore di Suzuka del 2007 mentre dal 2003 partecipa alle competizioni del campionato giapponese alternandosi negli anni tra le categorie Superbike e Supersport, ottenendo un secondo posto nella classifica generale del 2008."}
{"id": "2164949", "revid": "1155", "url": "https://it.wikipedia.org/wiki?curid=2164949", "title": "Archocentrus nigrofasciatus", "text": ""}
{"id": "2164951", "revid": "260215", "url": "https://it.wikipedia.org/wiki?curid=2164951", "title": "Sede titolare di Rosemarkie", "text": ""}
{"id": "2164955", "revid": "767487", "url": "https://it.wikipedia.org/wiki?curid=2164955", "title": "Santa Engrazia", "text": "La tradizione vuole che abbia sub\u00ecto il martirio a Saragozza nel 303, insieme a diciotto compagni.\nBiografia.\nSecondo una leggenda, Engrazia era originaria di Braga, in Portogallo, e proveniva da una nobile famiglia del luogo; da giovane, il padre l'aveva promessa in sposa ad un nobiluomo di Rossiglione, in Gallia, e per provvedere alle nozze, che si sarebbero tenute nella patria dello sposo, fece scortare Engrazia da un nobile seguito di diciotto uomini, tra i quali lo zio Lupercio e una serva di nome Giulia.\nMentre il nobile seguito era in viaggio, attravers\u00f2 Saragozza dove le persecuzioni contro i cristiani scatenate dagli imperatori Diocleziano e Massimiano erano dirette dal governatore locale Daciano. Engrazia e i suoi compagni, che erano fieri di essere cristiani, tentarono di dissuadere Daciano dall'eseguire gli ordini degli imperatori; in risposta alle loro preghiere, vennero flagellati e imprigionati.\nMentre Giulia, Lupercio e gli altri venivano decapitati, Engrazia resisteva alle orrende torture inflittele da Daciano, al punto che lo scrittore Prudenzio le attribu\u00ec il titolo di \"santuario di una martire vivente\"; in alcune raffigurazioni, la santa viene rappresentata con un chiodo conficcato nella fronte, probabilmente una delle tante modalit\u00e0 di tortura assegnatele per farla desistere dal Cristianesimo.\nCome riferisce il Martirologio Romano, Engrazia resistette a tutti i supplizi \"recando per qualche tempo ancora sulle sue membra i segni di quelle ferite\", morendo infine per le incalcolabili ferite riportate. Mor\u00ec, forse, nell'aprile del 303.\nCulto.\nIl culto di Engrazia fu particolarmente diffuso in tutta la Spagna e sui Pirenei. Durante un concilio che si svolse a Saragozza nel 592, il santuario dedicato alla santa venne riconsacrato e fu scritta una \"Messa di Santa Engrazia e dei diciotto martiri\"; la sua festa venne consacrata il 3 novembre, che talvolta sostitu\u00ec la sua festa patronale.\nA Braga, sua terra nativa, le \u00e8 dedicata la chiesa di Santa Engr\u00e1cia.\nLa Chiesa de Santa Engracia a Saragozza, invece, venne edificata sul luogo in cui presumibilmente Engrazia e i suoi compagni vennero martirizzati. Venne distrutta durante la guerra d'Indipendenza della Spagna, sicch\u00e9 solo la cripta e il portale vennero ricostruiti, servendo poi come chiesa parrocchiale."}
{"id": "2164967", "revid": "1149807", "url": "https://it.wikipedia.org/wiki?curid=2164967", "title": "Sonic Unleashed", "text": "Sonic Unleashed, anche conosciuto come in Giappone, \u00e8 un videogioco del 2008, sviluppato dal Sonic Team giapponese e pubblicato da SEGA per le console Xbox 360, PlayStation 3, Wii e PlayStation 2. Il Gioco Introduce per la prima volta nella serie la transformazione di Sonic in \"WereHog\" (porcospino mannaro), Sega us\u00f2 tale etimologia Werewolf gi\u00e0 in Altered Beast.\nIl gioco \u00e8 retrocompatibile per le console Xbox Series, e in occasione del \"Xbox 20th Anniversary\", il 15 novembre '21 Microsoft abilita la funzione \"FPS Boost\" (60Frame), che si aggiunge all'HDR, e alla risoluzione Ultra HD 4K.\nTrama.\nLa storia parte con il nostro Sonic the Hedgehog (trasformatosi in Super Sonic grazie al potere dei sette Chaos Emerald) avere la meglio su Eggman con la completa distruzione della sua astronave. Il malvagio scienziato trae in inganno Sonic implorandolo: lo incastra dunque chiudendolo in uno strano e oscuro macchinario. In questo modo Sonic perde i poteri dei Chaos Emerald e si trasforma in Sonic the Werehog (una sottospecie di licantropo). E ad un certo punto, grazie al potere risucchiato dai Chaos Emerald (divenuti neri e inutilizzabili), il potente impianto spara sul pianeta un raggio che ne separa i continenti, spaccando l'intera crosta terrestre in sette continenti fluttuanti e liberando la temuta creatura Dark Gaia, un demone primordiale che dorme nel centro della Terra. Dopo tale disastro, Eggman getta Sonic (trasformato in Werehog) sulla Terra come un meteorite. Svenuto per l'impatto, al suo risveglio Sonic fa la conoscenza di Chip, un simpatico animaletto che, a causa dello scontro con lo stesso porcospino caduto dal cielo, ha perso la memoria e si \u00e8 dimenticato completamente di se stesso e del suo passato. Sorprendentemente, Sonic si rende conto che alla luce del giorno riassume le sue solite sembianze, mentre nelle notti di luna piena e nei luoghi bui invece si tramuta nuovamente nel Werehog.\nUna notte, Sonic e Chip trovano Tails, il quale, li informa che l'unico a sapere quanto sta succedendo \u00e8 il professor Dillon Pickle, un anziano storico che \u00e8 stato catturato da Eggman. Una volta liberato, questi spiega che secondo i manoscritti di Gaia, pi\u00f9 di mille anni fa, il mondo era gi\u00e0 stato frantumato e Dark Gaia lo aveva sommerso nelle tenebre con le sue forze e mostri oscuri. L'unico modo per scongiurare tutto questo \u00e8 ripristinare il potere dei Chaos Emerald portandoli nei sette templi di Gaia, affinch\u00e9, riaccendendosi, ricompongano i continenti: Apotos, Spagonia, Mazuri, Holoska, Chun-nan, Shamar, Empire City, Adabat ed Eggmanland. Durante il viaggio, Amy Rose viene salvata dai mostri notturni per mano di Sonic the Werehog e si unisce al gruppo. Riassemblato il penultimo continente, Chip ritrova la sua memoria tramite uno spiritello verde: il suo vero nome \u00e8 Light Gaia ed \u00e8 l'opposto di Dark Gaia, suo acerrimo nemico. Il vero motivo per cui ha perso la memoria \u00e8 perch\u00e9 sia lui che Dark Gaia si sono risvegliati prima del previsto a causa di Eggman.\nIl folle scienziato rallenta Sonic e Chip combattendo contro di loro lasciando svegliare completamente Dark Gaia per controllarlo e dominare il mondo; ma non appena il demone si mostra, assorbe l'energia oscura che faceva trasformare Sonic nel Werehog, indebolendolo, e scaglia lontano Eggman. Allora Chip chiama a s\u00e9 tutti i templi di Gaia formando la sua armatura da combattimento: il Gaia Colossus. Proprio quando il professor Pickle teme che il peggio stia per compiersi, Amy lo assicura che finir\u00e0 tutto bene. Nel mentre, Sonic si trasforma in Super Sonic e, assieme al Gaia Colossus ingaggia lo scontro finale, sconfiggendo Dark Gaia. Sonic, svenuto per gli sforzi durante lo scontro, viene rilanciato a terra da Chip, il quale, torna al centro della terra assieme a Dark Gaia, riassemblando l'ultimo continente. Sonic, risvegliatosi scopre che Chip gli ha lasciato il suo collare e lo indossa come fosse un bracciale per poi seguire a piedi Tails a bordo del Tornado.\nModalit\u00e0 di gioco.\nIl gioco torna alle origini proponendo nuovi livelli e sequenze in cui Sonic, durante la fase diurna, pu\u00f2 correre a velocit\u00e0 supersonica come nella serie Adventure, introducendo la possibilit\u00e0 di usare il boost (introdotto per la prima volta in Sonic Rush), la derapata e il passo veloce, in uno scenario che cambia a seconda del caso passando dalla visuale 3D a quella 2D e viceversa. Nella fase notturna, invece, Sonic si trasforma nel Werehog (simile a un licantropo), in cui il gameplay cambia radicalmente assumendo uno stile hack 'n slash, con il compito di abbattere orde di nemici utilizzando variegate mosse di combattimento e differenti tipi di combo.\nPersonaggi.\nSebbene in realt\u00e0 Sonic sia l'unico personaggio giocabile durante le principali fasi d'azione, \u00e8 possibile incontrare i seguenti personaggi:\nAltri media.\nFumetti.\nArchie Comics ha recentemente prodotto una storia tie-in basata su \"Sonic Unleashed\". L'adattamento viene narrato in una saga chiamata \"Shattered World Crisis\".\nManga.\nDurante la campagna promozionale del gioco in Giappone \u00e8 stato creato un manga con la storia del gioco divisa in due capitoli.\nFilm.\nUn breve film d'animazione in 3D \u00e8 stato distribuito il 21 novembre 2008, intitolato Sonic: Night of the Werehog (lett. \"Sonic - la notte del porcospino mannaro\"). Il film \u00e8 stato prodotto da Sega VE Animation Studio (ora Marza Animation Planet), che ha anche realizzato gli intermezzi del gioco.\nColonna sonora.\nLa colonna sonora originale di \"Sonic Unleashed\" \u00e8 stata commercializzata in Giappone il 28 gennaio 2009. L'album \u00e8 intitolato \"Sonic World Adventure Original Soundtrack Planetary Pieces\". Il tema principale del gioco \u00e8 \"Endless Possibility\".\nAccoglienza.\n\"Sonic Unleashed\" ha ricevuto critiche miste. La critica ha giudicato ottime e accurate le fasi diurne che risultano in linea generale un perfetto mix tra il presente e il passato della saga, le ambientazioni e la grafica, ma criticando invece i livelli notturni, giudicandoli noiosi piuttosto ripetitivi. I controlli sono stati visti in modo negativo, ma a volte anche in modo esagerato, con IGN che addirittura disse che \"Sonic saltava tardi rispetto all'imput del giocatore\", anche se durante la recensione, giocarono male, ad esempio fallendo nel fare le acrobazie, e, nel livello diurno di Windmill Isle, saltando oltre la rampa anzich\u00e9 correrci sopra. In definitiva, il tentativo di riscattare lo storico brand offuscato dal criticato \"Sonic the Hedgehog\" non \u00e9 pienamente riuscito a soddisfare le aspettative.\nLa prestigiosa rivista giapponese \"Famits\u016b\" diede al gioco un ottimo voto, un 33/40 (9/9/9/7, per le versioni PlayStation 3/Xbox 360), ma il gioco \u00e8 stato comunque uno dei pi\u00f9 criticati di tutta la serie, con versioni per PS3 e Xbox 360, che usavano il nuovo Hedgehog engine, che hanno ricevuto recensioni piuttosto negative, addirittura IGN assegn\u00f2 al gioco un 4.5 alle versioni per PlayStation 3 e Xbox 360, un punteggio ancora pi\u00f9 basso di \"Sonic 2006\", ritenendolo \"un gran pezzo di spazzatura\", a causa della sua imparzialit\u00e0, il membro di IGN che recens\u00ec il gioco venne licenziato. Similmente GameSpot espresse un giudizio estremamente negativo assegnando al gioco un 3.5. Le versioni per PlayStation 2 e Wii invece furono meglio accolte, ricevendo un 7 da IGN e un 7 da GameSpot.\nLa rivista \"Play Generation\" diede alla versione per PlayStation 3 un punteggio di 65/100, apprezzando la resa grafica che trov\u00f2 piacevole soprattutto per i colori e divertenti le fasi di giorno ma noiose e spesso frustranti quelle di notte, notando anche dei rallentamenti duranti gli scontri.\nCiononostante, il gioco ha venduto ben 2,45 milioni di copie sulle varie piattaforme, diventando il terzo bestseller di SEGA nel 2008.\n\u00c8 stato depennato nel 2010, in seguito alla decisione di SEGA di rimuovere tutti i titoli Sonic con punteggi misti su Metacritic dai negozi, al fine di aumentare il valore del marchio, dopo recensioni positive per \"Sonic the Hedgehog 4 Episodio 1\" e \"Sonic Colours\". Nonostante ci\u00f2, il gioco \u00e8 stato rilanciato sul PlayStation Network di PS3 nell'aprile 2014 e su PlayStation Now nel marzo 2017 ed \u00e8 stato reso retrocompatibile con Xbox One il 29 novembre 2018."}
{"id": "2164969", "revid": "339392", "url": "https://it.wikipedia.org/wiki?curid=2164969", "title": "Cesare Sala", "text": ""}
{"id": "2164971", "revid": "1123126", "url": "https://it.wikipedia.org/wiki?curid=2164971", "title": "Diocesi di Ross", "text": "La diocesi di Ross o Rosemarkie (in latino: \"Dioecesis Rossmarkensis o Rossensis\") \u00e8 una sede soppressa e sede titolare della Chiesa cattolica.\nStoria.\nLa diocesi di Ross fu eretta nei primi decenni del XII secolo durante il regno di Davide I. Il primo vescovo conosciuto \u00e8 Macbeth, che si firma in un documento del 1131 con l'espressione \"Ego Makbeth Rosmarkensis episcopus\".\nFin verso la met\u00e0 del XIII secolo sede episcopale fu la citt\u00e0 di Rosemarkie; in seguito la sede fu trasferita a Fortrose.\nNel XII secolo la diocesi veniva chiamata \"Rosemarkie\", ma poi comunemente ha assunto il nome di Ross perch\u00e9 ricopriva quasi interamente la vecchia contea di \"Ross\" (oggi chiamata Ross-shire).\nFin dalla sua fondazione la diocesi era immediatamente soggetta alla Santa Sede; il 17 agosto 1472 entr\u00f2 a far parte della provincia ecclesiastica di Saint Andrews.\nL'ultimo vescovo cattolico di Ross fu John Lesley, deceduto nel 1596. Gli succedette David Lindesay, che ruppe la comunione con la Santa Sede. La diocesi episcopaliana di Ross fu soppressa nel 1688.\nDal 1974 Ross \u00e8 annoverata tra le sedi vescovili titolari della Chiesa cattolica con il nome di Rosemarkie (\"Rossmarkensis\"); dal 28 dicembre 2005 il vescovo titolare \u00e8 Paul Joseph Hendricks, vescovo ausiliare di Southwark."}
{"id": "2164973", "revid": "767487", "url": "https://it.wikipedia.org/wiki?curid=2164973", "title": "Il pianeta dei dinosauri (film)", "text": "Il pianeta dei dinosauri \u00e8 un film di fantascienza diretto da James K. Shea.\nTrama.\nL'equipaggio dell'astronave Odissea \u00e8 costretta a naufragare in un pianeta remoto. Qui una ragazza appartenente all'equipaggio entra in acqua per recuperare degli strumenti importanti, ma viene uccisa da un mostro simile ad un Mosasauro. L'equipaggio si render\u00e0 conto che il pianeta \u00e8 abitato dai dinosauri. Pian piano alcuni di loro moriranno a causa di un Tyrannosaurus Rex, mentre un altro, intento a rubare delle uova, viene ucciso da un Centrosaurus. Tuttavia gli ultimi superstiti organizzeranno un piano per uccidere il T-rex, che avr\u00e0 successo. Alla fine i sopravvissuti rimarranno in quel pianeta, e due di loro avranno addirittura un figlio."}
{"id": "2164980", "revid": "86341", "url": "https://it.wikipedia.org/wiki?curid=2164980", "title": "Banca Carime", "text": "Banca Carime \u00e8 stata una banca del Gruppo Bancario UBI Banca ed era presente in Puglia, Campania, Basilicata e Calabria.\nStoria.\nNacque dalla fusione di tre banche locali meridionali: \"Cassa di Risparmio di Calabria e Lucania\" (\"Carical\") fondata a Cosenza nel 1861, la \"Cassa di Risparmio di Puglia\" (\"CariPuglia\") fondata a Bari nel 1949 e la \"Cassa di Risparmio Salernitana\" (\"Carisalerno\") fondata a Salerno nel 1956.\nNel 1994 le casse erano state ricapitalizzate ed acquisite dalla Cariplo per poi confluire in Banca Intesa.\nNel 2001 era stata ceduta al gruppo Banca Popolare Commercio e Industria, poi confluita in BPU Banca e nel 2007 in UBI Banca.\nNel maggio 2007 la Banca Carime ha ceduto 15 sportelli alla Banca Popolare Pugliese.\nIl 20 febbraio 2017 Banca Carime \u00e8 stata incorporata da UBI Banca."}
{"id": "2164984", "revid": "124222648", "url": "https://it.wikipedia.org/wiki?curid=2164984", "title": "Stronzio ranelato", "text": "Il ranelato di stronzio \u00e8 un sale dello stronzio, utilizzato come farmaco nel trattamento dell'osteoporosi.\nIndicazioni.\nIl ranelato di stronzio \u00e8 indicato nella riduzione delle fratture vertebrali, non vertebrali e dell'anca in donne con osteoporosi post-menopausale. Fino al 2014 era utilizzato nella prevenzione primaria e secondaria delle fratture in tutte le forme di osteoporosi.\nIl ranelato di stronzio \u00e8 stato studiato nell'osteoporosi maschile ed \u00e8 stato autorizzato per l'utilizzo negli uomini, in Italia non \u00e8 attualmente rimborsabile dal Servizio Sanitario Nazionale per l'indicazione prevenzione delle fratture in uomini con osteoporosi ad aumentato rischio di frattura o con fratture cliniche osteoporotiche.\nIl PRAC ha raccomandato di non impiegare pi\u00f9 lo Stronzio ranelato, Protelos e Osseor, nel trattamento della osteoporosi a causa di gravi rischi cardiovascolari\nControindicazioni.\nIl ranelato di stronzio \u00e8 associato ad un aumento del rischio di malattie cardiovascolari, incluso l'infarto del miocardio. Altre controindicazioni sono rash cutanei, grave insufficienza renale, trombosi venosa profonda in atto o pregressa.\nDosaggio.\nOsteoporosi post-menopausale, senile e secondaria ad altre cause: 2 grammi al giorno per via orale, a stomaco vuoto e preferibilmente prima di coricarsi (almeno due ore dopo il pasto serale) per aumentare la quantit\u00e0 assorbita che si riduce drasticamente con il cibo,il latte e altri farmaci.\nFarmacodinamica.\nI farmaci appartenenti alla classe DABA, (acronimo inglese per Dual Action Bone Agents), sono un innovativo trattamento per l'osteoporosi in quanto agiscono sia diminuendo il riassorbimento sia aumentando la produzione di nuovo tessuto osseo. Aumentano la produzione ossea di osteoprotegerina OPG, una proteina che blocca la differenziazione e il reclutamento degli osteoclasti e quindi essa inibisce la distruzione e l'erosione dell'osso, e contemporaneamente a questo, stimolano anche la produzione e la differenziazione degli osteoblasti e quindi favoriscono la produzione di nuovo tessuto osseo. Il ranelato di stronzio \"2 g\" al giorno, dopo tre anni di terapia riduce le fratture vertebrali del 41 % ca., le fratture non vertebrali del 16 % ca. e le fratture all'anca del 36 % ca.\nEffetti indesiderati.\nFra gli effetti indesiderati nausea e diarrea sono comuni all'inizio del trattamento ma solitamente si risolvono in poco tempo, cefalea, dermatiti e eczemi, tromboembolia venosa. . Dopo dieci anni dalla commercializzazione, l'EMA ne ha ristretto il campo di prescrizione unicamente ai pazienti ad alto rischio di fratture, per i quali il trattamento con altri medicinali approvati per la terapia dell'osteoporosi non sia possibile a causa, ad esempio, di controindicazioni o intolleranza."}
{"id": "2164985", "revid": "1924342", "url": "https://it.wikipedia.org/wiki?curid=2164985", "title": "Ve\u010dernje novosti", "text": "Il Ve\u010dernje novosti () \u00e8 un quotidiano serbo stampato a Belgrado.\nStoria.\nIl \"Novosti\", come \u00e8 comunemente chiamato dai lettori serbi, \u00e8 stato fondato il 16 ottobre 1953 durante la crisi di Trieste dall'editore Slobodan Glumac che intese impostarlo come un quotidiano che riportasse le notizie in modo \u00abveloce, rapido e chiaro\u00bb, (\"brzo, kratko, jasno\").\nDivenuto presto un quotidiano a tiratura nazionale, il giornale inizi\u00f2 ad essere il pi\u00f9 popolare mezzo di comunicazione in Jugoslavia e si caratterizz\u00f2 per un'aperta propaganda a favore del presidente Slobodan Milo\u0161evi\u0107.\nDopo le dimissioni di Milo\u0161evi\u0107 seguite ai disordini popolari del 5 ottobre 2000, il caporedattore Du\u0161an Cuki\u0107 fu sostituito dal pi\u00f9 moderato Manojlo Vukoti\u0107 per rinnovare l'immagine del Novosti allora troppo conservatrice. Il 4 febbraio 2006, il cestista Vlade Divac ha espresso l'intenzione di acquistare il giornale; anche il quotidiano tedesco Westdeutsche Allgemeine Zeitung ha manifestato l'interesse, pochi giorni dopo, di entrare nel capitale del \"Ve\u010dernje novosti\"."}
{"id": "2164989", "revid": "1934238", "url": "https://it.wikipedia.org/wiki?curid=2164989", "title": "Banca Popolare Pugliese", "text": "La Banca Popolare Pugliese (in forma breve, B.P.P.) \u00e8 una Societ\u00e0 Cooperativa per Azioni, operante prevalentemente in Puglia, con sede legale a Parabita (Lecce) e sede amministrativa a Matino (Lecce).\nNasce il 2 giugno 1994, dalla fusione tra la Banca Popolare Sud Puglia e la Banca Popolare di Lecce.\nLa storia della Banca \u00e8, per\u00f2, pi\u00f9 remota, essendo il risultato della fusione di numerose Banche Popolari e Banche di Credito Cooperativo pugliesi e, in particolare, salentine.\nAll\u2019origine dei processi di aggregazione si collocano la Banca Popolare di Parabita (fondata nel 1888), la Banca Agricola di Matino (fondata nel 1899) e la Banca Popolare cooperativa di Casarano (1899) che danno luogo nel tempo a processi di integrazione con le Banche Popolari di Aradeo, Ceglie Messapica, San Lazzaro di Lecce e San Pietro Vernotico, e con le Banche di Credito Cooperativo di Taviano, Cellino San Marco, San Pancrazio Salentino, Otranto e Ruvo di Puglia.\nNegli anni successivi alla sua costituzione la Banca Popolare Pugliese acquisisce da altre aziende di credito 22 filiali nelle province di Foggia, Bari, Lecce, Matera, Campobasso e Chieti. Nel 2015 acquisisce le azioni della Banca del Lavoro e del Piccolo Risparmio di Benevento (6 sportelli in Campania e 1 a Isernia), che verr\u00e0, poi, incorporata il 19 ottobre dell\u2019anno successivo.\nLe filiali della Banca Popolare Pugliese al 31 dicembre 2017 sono 106.\nStoria.\nLe origini\nLa Banca Popolare di Parabita\nLa Banca Popolare di Parabita, Societ\u00e0 Anonima Cooperativa, fu fondata il 15 settembre 1888 ad opera di un gruppo di soci tra i quali Giuseppe Ferrari, a lungo sindaco del suo paese, che ne divenne il primo Presidente. Alla direzione della neonata Banca fu chiamato Francesco Marzano, di cui diremo pi\u00f9 avanti. Lo statuto della Banca indicava due obiettivi fondamentali, quello di: 1) procacciare il credito ai soci col mezzo della mutualit\u00e0 e del risparmio; 2) sviluppare le industrie, il commercio e l'agricoltura e specialmente le operazioni che contribuiscono al miglioramento delle classi lavoratrici. Con questi intendimenti, e sotto la guida sagace dei suoi amministratori e del suo direttore, i risultati della Banca furono sorprendenti.\nNei primi decenni di attivit\u00e0, i clienti della Banca erano quasi esclusivamente costituiti da contadini locali, ai quali, a partire dal 1900, la Banca inizi\u00f2 a somministrare beni in natura, quali il solfato di rame e lo zolfo ramato. Il relativo costo era pagato a fine raccolto. Questo servizio era doppiamente vantaggioso per i soci: non li assoggettava alla speculazione privata con l'inevitabile aumento esorbitante dei prezzi; li metteva nella condizione di estinguere il debito nel momento in cui avevano la possibilit\u00e0 di farlo.\nLa Banca aveva ben recepito ed applicato nella realt\u00e0 economica in cui operava i principi della cooperazione e della mutualit\u00e0 propugnati da Luigi Luzzatti, il capostipite del \u201ccredito popolare\u201d in Italia. Proseguendo su questa strada, i risultati conseguiti negli anni successivi furono lusinghieri ed i consensi verso la Banca aumentarono sempre pi\u00f9.\nIl personaggio pi\u00f9 rappresentativo della Banca in quegli anni fu certamente l\u2019economista parabitano Francesco Marzano, che pubblic\u00f2, ben prima di De Viti De Marco, un \u201cCompendio di Scienza delle Finanze\u201d, una delle prime composizioni del genere in Europa data alle stampe prima dalla Camera dei Deputati e, poi, dalla Utet.\nFu autore anche di molti testi di Economia Politica sia di carattere locale sia di carattere generale. Fondamentali i suoi studi sull\u2019Economia del Salento, nonch\u00e9 le sue pubblicazioni sull\u2019agricoltura pugliese prima e nazionale poi. Fu il primo Segretario Generale della Camera di Commercio di Lecce, animatore del Circolo Democratico i cui protagonisti avevano pubblicato a Parabita un settimanale, \u201cL\u2019Alba\u201d, dal 1884 al 1886. Successivamente, si spost\u00f2 nel capoluogo, dove ebbe ancora modo di farsi apprezzare per le sue doti di consulente e docente di Economia.\nLa Banca Agricola di Matino\nIl 5 novembre 1899, per atto notar Salvatore Ponzetta, fu costituito il Consorzio Agrario Cooperativo di Matino, per alleviare le difficolt\u00e0 degli agricoltori del posto, chiamati a fronteggiare i danni provocati dall\u2019imperversare della fillossera, che colp\u00ec in quegli anni i vigneti del Salento.\nNacque con l\u2019intento di \u201cacquistare per conto proprio e distribuire ai propri soci e possibilmente agli agricoltori in genere, merci, prodotti, attrezzi, macchine, scorte vive e morte occorrenti all\u2019esercizio dell\u2019agricoltura ed al consumo delle famiglie contadine; vendere per conto dei soci e possibilmente per conto dei terzi i prodotti agrari in genere; acquistare macchine, attrezzi, ecc. per darli in prestito o in affitto; facilitare le operazioni di Credito Agrario del propri soci\u201d.\nDopo la Grande Guerra giunge la grande crisi e il Sud, sempre strutturalmente debole, ne risente pesantemente. Le societ\u00e0 cooperative tentano, come possono, di arginare i pesanti disagi di larghi strati della popolazione, primi fra tutti quelli degli agricoltori.\nGiunge, cos\u00ec, anche per il Consorzio di Matino un momento difficile.\nSono gli anni in cui le parole e le dichiarazioni d\u2019intenti non bastano a sfamare la gente, accorrono aziende che sanno stare sui mercati, occorrono azioni concrete e flessibilit\u00e0 di adattamento alle mutevoli condizioni, occorre infine il coraggio di agire, anche rischiando in proprio.\nPer risollevare le sorti del Consorzio, il primo gennaio 1926 \u00e8 chiamato a dirigerlo un giovane del posto: Giorgio Primiceri, che l\u2019anno prima si era laureato in Economia e Commercio presso l\u2019Universit\u00e0 Commerciale Luigi Bocconi.\nGiorgio Primiceri mise a disposizione del Consorzio le sue doti, prima fra tutte la capacit\u00e0, che lo accompagner\u00e0 per tutta la sua vita professionale, di utilizzare la sua posizione, nella salvaguardia degli interessi dei soci e dei depositanti, come strumento di promozione economica e sociale e come mezzo per consentire a chi avesse dimostrato di averne le capacit\u00e0, di lanciarsi nel mare aperto dell\u2019attivit\u00e0 imprenditoriale.\nLo strumento di cui disponeva, il Consorzio, rischi\u00f2 per un Decreto Legge dell\u2019autunno del 1938 di scomparire, confluendo nei neonati Consorzi Agrari Provinciali. A quel punto, con molto coraggio, Giorgio Primiceri difese l\u2019autonomia del Consorzio scindendolo in due aziende, la Cooperativa fra Produttori Agricoli di Matino, che assunse la gestione delle attivit\u00e0 commerciali ed industriali legate all\u2019agricoltura, e la Banca Agricola di Matino, che assunse la gestione delle attivit\u00e0 di raccolta del risparmio e di concessione del credito.\nDopo il secondo conflitto mondiale la piccola Banca Agricola di Matino svolse appieno il proprio ruolo: oper\u00f2 con coraggio e lungimiranza nel Salento per incoraggiare il risparmio e promuovere le iniziative imprenditoriali.\nCominci\u00f2 da l\u00ec la crescita accentuata dell\u2019Azienda, che Giorgio Primiceri continu\u00f2 a dirigere sino al 1\u00ba gennaio 1972, quando fu nominato all\u2019unanimit\u00e0 Presidente, carica che conserv\u00f2 fino al 1\u00ba marzo 1984.\nGli sviluppi successivi: la costituzione della \u201cPopolare Pugliese\u201d\nLe due Banche, che abbiamo visto nascere, crescono e si sviluppano, non solo per linee interne, ma anche per linee esterne, aggregando nel tempo altre Banche Popolari o di Credito Cooperativo.\nLa Banca Popolare di Parabita si fonde con la Banca Agricola Popolare di Aradeo e assume la ragione sociale di Banca Popolare di Parabita ed Aradeo [29.12.1981]. Successivamente integra la Banca Popolare di Ceglie Messapica e diventa Banca Popolare di Lecce [29.12.1988].\nLa Banca Agricola di Matino, dapprima incorpora la Cassa Rurale di Taviano e poi la Banca Popolare San Lazzaro di Lecce, modificando la propria denominazione in Banca Agricola Popolare di Matino e Lecce [06.08.1971]. Dopo la fusione con la Banca Popolare di San Pietro Vernotico assume la ragione sociale di Banca Popolare Sud Puglia [28.12.1982].\nLe due Banche, come risultanti dai processi di fusione per unione o per incorporazione di cui si \u00e8 fatto cenno, si uniscono a loro volta, dando vita il 2 giugno 1994 all\u2019odierna Banca Popolare Pugliese.\nLa Storia recente\nLa Banca Popolare Pugliese fu costituita in un tempo di grandi trasformazioni, quando le Autorit\u00e0 monetarie nazionali, sotto la spinta della legislazione comunitaria, liberalizzarono l'apertura degli sportelli bancari e, pi\u00f9 in generale, sancirono la libert\u00e0 d'insediamento delle Banche.\nLe difficolt\u00e0 derivanti dalla liberalizzazione indussero l\u2019Autorit\u00e0 di Vigilanza a suggerire alle realt\u00e0 bancarie di minori dimensioni di confluire in banche pi\u00f9 grandi o di integrarsi fra loro, al fine di crescere, diventando, cos\u00ec, pi\u00f9 resilienti.\nE fu cos\u00ec che in quel periodo i grandi Istituti di Credito nazionali estesero la loro presenza sul territorio pugliese aprendo propri sportelli, ma soprattutto incorporando molte Banche locali.\nTutto questo port\u00f2 alla profonda trasformazione del sistema locale del credito, che vide la scomparsa di quasi tutte le Banche private della Regione, di cui ben nove nel Salento, retaggio storico delle grandi famiglie agrarie del luogo.\nLa Banca Popolare Pugliese nacque grazie alla scelta lungimirante degli uomini che in quegli anni guidavano le due Popolari pi\u00f9 importanti del Salento: la Banca Popolare di Lecce e la Banca Popolare Sud Puglia.\nCon questa operazione, essi vollero preservare l'autonomia e l'indipendenza del credito nella terra d'origine, consapevoli che solo la conoscenza diretta della realt\u00e0 sociale ed imprenditoriale del territorio pu\u00f2 dare valore aggiunto alle leggi spesso impersonali che regolano la materia.\nLa nuova Banca ha le sue radici nel Salento, ma guarda a nord, volendo assumere un ruolo regionale, senza rinnegare, per\u00f2, i principi del credito cooperativo: mutualit\u00e0 e voto capitario.\nIl credito cooperativo, non ha veri padroni, chi lo possiede \u00e8 una moltitudine di uomini che con il loro piccolo contributo si associano per raggiungere una finalit\u00e0 comune. Nelle assemblee ogni socio ha un voto, a prescindere dal numero di azioni possedute.\nCon questo spirito, la \u201cPopolare Pugliese\u201d negli anni successivi alla sua costituzione:\nLa Banca \u00e8, attualmente, partecipata da circa trentatremila soci, un vero e proprio bene comune, chiamato a rinnovarsi nel tempo senza tradire le proprie origini. I principi etici dichiarati, come appare sul sito e sulle pubblicazioni della Banca, sono la trasparenza e l'orientamento al territorio. Per dare maggior concretezza a questi principi, la Banca pubblic\u00f2 nel 2000, tra le prime aziende in Italia:\n\u2022 il Codice Etico, compendio dei diritti e doveri morali, presidio essenziale per l'idoneit\u00e0 del sistema dei controlli interni e del modello organizzativo;\n\u2022 il Bilancio Sociale, al fine di rendere trasparenti e comprensibili all'interno e all'esterno i programmi, le attivit\u00e0 e i risultati raggiunti.\nL'avvento di Internet, ha rivoluzionato il sistema delle relazioni ed imposto il varo di servizi fruibili in maniera virtuale. Nasce cos\u00ec, nel 2001, Digibank, la Banca Telematica di Banca Popolare Pugliese, che tramite il canale Internet offre il trading on line (Digiborsa) e l\u2019operativit\u00e0 banking (Digiweb) e attraverso il canale phone banking offre gli stessi servizi tramite telefono (Digicall).\nLa Banca nel 2001 diede vita, altres\u00ec, alla Rete dei Promotori Finanziari e dei Gestori Imprese, individuati all\u2019interno dei propri dipendenti, con l'obiettivo di assistere al meglio la clientela con esigenze pi\u00f9 complesse e diversificate.\nQuesti passaggi storici segnarono nell\u2019Azienda la linea di confine fra il passato e la nuova era, quella della multicanalit\u00e0.\nNel 2002 fu costituita BPP Service SpA, la societ\u00e0 chiamata a salvaguardare i crediti del Gruppo, anche attraverso l'acquisto di immobili o di diritti reali immobiliari di qualunque tipo.\nNel 2003 il progetto di multicanalit\u00e0, gi\u00e0 molto avanzato, port\u00f2 alla costituzione della Bpp Sviluppo Spa, la societ\u00e0 del Gruppo che operer\u00e0 attraverso una Rete di Agenti in Attivit\u00e0 Finanziaria non solo in Puglia, ma anche in Campania, Sicilia, Lazio, Basilicata, Molise, Abruzzo, Toscana, Piemonte, Lombardia e Sardegna, per la promozione e il collocamento di prodotti di credito destinati a Clientela retail.\nLo sforzo di accorciare costantemente la distanza con i propri clienti e l'impegno di accrescere le conoscenze in campo economico-finanziario port\u00f2 alla nascita, nel 2004, di \"BPP Educational\", un progetto integrato di educazione finanziaria destinato a diversi target: dai clienti top agli studenti, dai professionisti alle imprese.\n\u201cBPP Educational\u201d dal 2008 \u00e8 stato affiancato da un'altra iniziativa, quella del \u201cProgetto di Educazione Finanziaria \u2013 Play Bpp\u201d, un modulo didattico innovativo, indirizzato a giovani maturandi, con l\u2019obiettivo di favorire la migliore conoscenza dei prodotti bancari di base.\nIl progetto continua ancora oggi a riscuotere successo, attraverso convegni, work shop ed incontri con le scolaresche. L'attivit\u00e0 divulgativa avvicina la Banca agli utenti di oggi e di domani, ai clienti attuali e potenziali attraverso linguaggi mirati. I maggiori risultati si sono registrati nelle scuole superiori, dove una moltitudine di maturandi, in procinto di entrare nelle Universit\u00e0 o nel mondo del lavoro, \u00e8 stata informata e formata ai principali servizi bancari.\nSono numerosissime le iniziative a sfondo sociale e culturale che la Banca intraprende a favore del territorio in cui opera. Fra queste ricordiamo le seguenti:\nDalla pubblicazione ufficiale del \"Ventennale BPP\" si legge:\n\"In questi anni di forte turbolenza e deterioramento delle condizioni di mercato, la Banca ha saputo distinguersi perseguendo i propri obiettivi di stabilit\u00e0 e di sviluppo, e tanto ha potuto fare, perch\u00e9 ha potuto contare sulla validit\u00e0 dei propri uomini, sulla solidit\u00e0 dei rapporti con la clientela, restando sempre fedele ai principi del cooperativismo, che vuole il cliente e il socio in primo piano nella definizione delle strategie aziendali.\nIn una Banca fatta principalmente di persone e di rapporti umani, il valore della relazione \u00e8 prioritario, questo si legge quotidianamente negli occhi dei circa 1.000 fra Dipendenti e Agenti, degli oltre 230.000 Clienti e degli oltre 30.000 Soci\u201d.\nEcco alcuni numeri della BPP, riferiti al 31 dicembre 2017, per dare il senso della crescita e della dimensione:\n\u2022 la Rete distributiva della Banca \u00e8 passata da 54 sportelli iniziali agli attuali 106;\n\u2022 la Rete di Agenti in Attivit\u00e0 Finanziaria \u00e8 forte di 129 Agenti che operano in 9 Regioni d\u2019Italia;\n\u2022 la raccolta da clientela diretta e indiretta \u00e8 di 4 miliardi e 231 milioni di euro;\n\u2022 i finanziamenti netti alle imprese e alle famiglie si attestano a 2 miliardi e 286 milioni di euro;\n\u2022 Il patrimonio netto \u00e8 pari a 366 milioni di euro.\nRegole statutarie.\nIn stretto ossequio degli originari principi delle banche popolari, la Banca Popolare Pugliese ha nel suo statuto le seguenti regole:\nDati legali.\nCodice ABI 05262\nSede Legale: Parabita (Le), via Provinciale per Matino, 5\nSede Amministrativa e Direzione Generale: Matino (Le), Via Luzzatti, 8"}
{"id": "2164990", "revid": "1573940", "url": "https://it.wikipedia.org/wiki?curid=2164990", "title": "Dasycercus", "text": "Dasycercus \u00e8 un genere di marsupiali della famiglia dei Dasiuridi che comprende due specie note col termine generico di mulgara, diffuse nei deserti e negli arbusteti di \"spinifex\" (\"Triodia\" spp.) dell'Australia centrale. Sono carnivori strettamente imparentati con il diavolo della Tasmania e i quoll.\nDescrizione.\nSono lunghi 12,5\u201322\u00a0cm ed hanno una coda di 7\u201313\u00a0cm. Il nome del genere, \"Dasycercus\", significa \u00abcoda pelosa\u00bb.\nBiologia.\nSono tendenzialmente notturni, ma all'occorrenza prendono \u00abbagni di sole\u00bb sulla soglia della tana che si sono scavati. Tendono a rimanere in luoghi posti all'ombra. Dato che non bevono mai, i loro reni producono un'urina estremamente concentrata allo scopo di preservare l'acqua di cui necessitano. Si nutrono soprattutto di insetti, ma catturano anche lucertole e serpenti neonati. Si riproducono in giugno-settembre e danno alla luce nidiate di 6-7 piccoli. Il marsupio \u00e8 costituito da due pieghe di pelle laterali.\nTassonomia.\nIn passato, all'interno di questo genere venivano classificate altre specie, ma quasi tutte sono state successivamente poste in altri generi, lasciandovi solamente \"D. cristicauda\". Recenti ricerche hanno dimostrato che ne esistano in realt\u00e0 due specie. Esse sono molto simili tra loro e sono state distinte solo da pochi anni. Il mulgara dalla coda a spazzola (\"D. blythi\") non ha una coda crestata e possiede due premolari superiori e sei capezzoli. Il mulgara dalla coda crestata (\"D. cristicauda\"), invece, come indica il nome, ha la coda crestata, tre premolari superiori e otto capezzoli."}
{"id": "2164994", "revid": "80339", "url": "https://it.wikipedia.org/wiki?curid=2164994", "title": "K\u0117nk\u0117m\u0117", "text": ""}
{"id": "2164995", "revid": "287204", "url": "https://it.wikipedia.org/wiki?curid=2164995", "title": "San Giovanni non vuole inganni", "text": "San Giovanni non vuole inganni \u00e8 un proverbio popolare a sfondo religioso, diffuso in molte zone d'Italia e la cui spiegazione varia da regione a regione.\nSan Giovanni e gli inganni.\nIn Toscana il proverbio viene spiegato con il comportamento inflessibile di Giovanni, anche se in realt\u00e0 fu Daniele a denunciare inganni.\nIn alcune zone del meridione si scorgono significati se lo si collega all'usanza del comparatico, che \u00e8 quel vincolo di quasi parentela spirituale che lega compari e comari di battesimo e i loro figliocci, ma anche compari e comari di matrimonio e i due sposi. Questo legame, a seconda della zona, prevede una serie di regole da rispettare e di obblighi. In Sicilia il comparatico \u00e8 quasi pi\u00f9 importante della parentela perch\u00e9 sfocia nella sacralit\u00e0. San Giovanni Battista punisce, secondo la tradizione meridionale, chi non rispetta la fede del compare e soprattutto chi tradisce il compare.\nAnche in Romagna vi \u00e8 l'usanza per San Giovanni di regalare alla fidanzata un mazzo di fiori che viene contraccambiato nel giorno di San Pietro e i due vengono chiamati compare e comare di San Giovanni e in qualche modo ufficializzano il loro amore.\nIl Battista viene invocato nei rituali e nelle usanze fra compari e comari che tendono a tranquillizzarsi della loro fedelt\u00e0 reciproca.\nVi \u00e8 un'altra versione dell'origine del detto ed \u00e8 legata al fatto che, soprattutto nell'Emilia centrale, venivano eseguite delle scanalature sulla facciata o su un fianco dei Battisteri, dedicati generalmente a San Giovanni Battista, pari alle unit\u00e0 di misura di lunghezza utilizzate nelle zone. Cos\u00ec se i contadini dovevano, ad esempio, misurare la lunghezza di un campo in \"pertiche\", verificavano lo strumento di misurazione che utilizzavano con il \"campione\" scanalato sul Battistero di San Giovanni Battista, che, non avrebbe fatto inganni sulla dimensione corretta. \nA Reggio Emilia se sorgevano delle dispute, ad esempio tra commercianti per stoffe vendute a \"braccia\", il magistrato cittadino verificava la correttezza della misura sulla colonna del Battistero. Le aste graduate utilizzate dai mercanti, venivano marcate a fuoco con un simbolo di una chiave (oggi visibile ancora su una pietra in facciata del Battistero)\nAlcuni disonesti usavano tuttavia delle marchiature contraffatte, da cui, per i malcapitati clienti, il detto reggiano \u201cCiap\u00ear 'na ciav\u00e8da\u201d (rimanere fregato)."}
{"id": "2165002", "revid": "116599364", "url": "https://it.wikipedia.org/wiki?curid=2165002", "title": "Non menzione della condanna nel certificato del casellario giudiziale", "text": "La non menzione della condanna nel certificato del casellario giudiziale \u00e8 un istituto giuridico del diritto penale italiano che ha lo scopo di evitare che la pena possa essere resa nota a privati che fanno richiesta del casellario giudiziale, non per ragioni di uso elettorale.\nDisciplina.\nLa sua disciplina \u00e8 regolata dall'art. 175 del Codice penale italiano, il quale stabilisce i requisiti per la concessione del beneficio:\nPresupposti per l'applicazione.\nLa sua applicazione \u00e8 soggetta alla valutazione discrezionale del giudice, secondo quanto indicato dall'art. 133 c.p. Il giudice non deve decidere sulla concessione del beneficio in caso di sentenza di condanna che \"ope legis\" non \u00e8 soggetta a iscrizione nel casellario giudiziale.\nIl beneficio della non menzione della condanna \u00e8 revocato di diritto in caso in cui il condannato commetta un altro delitto (non una contravvenzione). Non \u00e8 fissato un termine massimo entro il quale debba operare tale revoca.\nApplicazione \"ope legis\".\nL'effetto della non menzione della condanna \u00e8 previsto anche da altre norme sul casellario giudiziale (artt. 24 e 25, D.P.R. 14.11.2002, n. 313): infatti, nel certificato richiesto dall'interessato non sono riportate le iscrizioni relative, fra l'altro,"}
{"id": "2165009", "revid": "110157", "url": "https://it.wikipedia.org/wiki?curid=2165009", "title": "Passato presente e futuro (album)", "text": "Passato presente e futuro \u00e8 il primo album di Umberto Balsamo, pubblicato nel 1974.\nTracce.\nArrangiamenti e direzione d'orchestra di Gian Piero Reverberi."}
{"id": "2165011", "revid": "362260", "url": "https://it.wikipedia.org/wiki?curid=2165011", "title": "Pwd (Unix)", "text": "pwd (abbreviazione dalla lingua inglese di \"print working directory\", \"stampa la directory corrente\") \u00e8 un comando dei sistemi operativi Unix e Unix-like, e pi\u00f9 in generale dei sistemi POSIX, che mostra sullo \"standard output\" il \"pathname\" assoluto della directory corrente.\nSintassi.\nLa sintassi generale di \"pwd\" \u00e8 la seguente:\n pwd [\"opzioni\"]\nTra le opzioni vi sono:\nLa versione GNU di \"pwd\" non supporta le opzioni -L e -P, ma occorre tener presente che in tali sistemi viene in realt\u00e0 eseguito l'omonimo comando interno della \"shell\" testuale, che invece supporta tali opzioni.\nEsempi.\nMostra il \"pathname\" assoluto della directory corrente:\n $ pwd\n /home/utente/documenti\nMostra il \"pathname\" assoluto della directory corrente, evitando di indicare collegamenti simbolici (documenti era un collegamento simbolico a doc):\n $ pwd -P\n /home/utente/doc"}
{"id": "2165012", "revid": "666668", "url": "https://it.wikipedia.org/wiki?curid=2165012", "title": "Sergej Slemzin", "text": "Carriera.\nCome portiere \u00e8 stato convocato nella Nazionale Under-21 di calcio a 5 della Russia per il vittorioso campionato europeo di categoria."}
{"id": "2165015", "revid": "110157", "url": "https://it.wikipedia.org/wiki?curid=2165015", "title": "Natal\u00ec", "text": "Natal\u00ec \u00e8 il secondo album di Umberto Balsamo, pubblicato nel 1975 dalla Polydor con il numero di catalogo 2448 039. Produzione curata da Umberto Balsamo. Arrangiamenti e direzione d'orchestra: Gian Piero Reverberi. Registrazione effettuata presso gli studi della Ricordi e della Phonogram. Tecnici di studio: Gaetano Ria e Davide Marinone. Mixage di G.P. Reverberi e D, Marinone. Copertina di Cesare e Wanda Monti."}
{"id": "2165021", "revid": "481349", "url": "https://it.wikipedia.org/wiki?curid=2165021", "title": "Alfred Hitchcock presenta (serie televisiva 1985)", "text": "Alfred Hitchcock presenta (\"Alfred Hitchcock Presents\") \u00e8 una serie televisiva statunitense andata in onda dal 1985 al 1989 che riprende, aggiornandola, la serie classica creata da Alfred Hitchcock esattamente trent'anni prima (\"Alfred Hitchcock presenta\" del 1955). Il regista mor\u00ec prima della messa in onda. \nLa serie fu preceduta da un pilot formato da 4 episodi, tutti remake della serie classica. Ogni segmento era introdotto da un filmato colorizzato di Alfred Hitchcock, tratto dalla serie originale. \nEpisodi.\nIn Italia la serie and\u00f2 in onda a partire dal 3 ottobre 1986 su Rai 1.\nGuest star.\nMolti attori famosi hanno recitato nei vari episodi. Alcuni di essi sono:\nJohn Huston, David Soul, Ned Beatty, Kim Novak, Tippi Hedren, Melanie Griffith, Annette O'Toole, Martin Sheen, Marion Ross, Robert Loggia, Yaphet Kotto, George Lazenby, Tom Atkins, Karen Allen, Mark Hamill, Michael Ironside, Jessica Steen, Peter Spencer, Dean Hamilton, Pamela Sue Martin, Kathleen Quinlan, Melissa Sue Anderson, E.G. Marshall, John Saxon, Ronny Cox, Joaquin Phoenix, Burt Young, Erik Estrada, Martin Landau, Eli Wallach."}
{"id": "2165022", "revid": "767487", "url": "https://it.wikipedia.org/wiki?curid=2165022", "title": "Danil Kutuzov", "text": "Carriera.\nLaterale nato in Kazakistan, nella stagione 2008 difende i colori del MFK Lipetsk impegnato nel campionato russo di Superliga. Con la Nazionale Under-21 di calcio a 5 della Russia prende parte al campionato europeo di calcio a 5 Under-21 2008, laureandosi campione d'Europa Under-21."}
{"id": "2165023", "revid": "121837", "url": "https://it.wikipedia.org/wiki?curid=2165023", "title": "Alpha Hydri", "text": ""}
{"id": "2165027", "revid": "486946", "url": "https://it.wikipedia.org/wiki?curid=2165027", "title": "Edoardo l'Esule", "text": ""}
{"id": "2165032", "revid": "100632638", "url": "https://it.wikipedia.org/wiki?curid=2165032", "title": "Malgrado tutto... l'angelo azzurro", "text": "Malgrado tutto... l'angelo azzurro, \u00e8 il terzo lavoro di Umberto Balsamo, pubblicato nel 1977. Contiene un grande successo inserito in molte raccolte dell'artista catanese, \"L'angelo azzurro\"."}
{"id": "2165034", "revid": "33138098", "url": "https://it.wikipedia.org/wiki?curid=2165034", "title": "Minilla", "text": ""}
{"id": "2165035", "revid": "161374", "url": "https://it.wikipedia.org/wiki?curid=2165035", "title": "Governatorato di Deir al-Balah", "text": ""}
{"id": "2165037", "revid": "93685", "url": "https://it.wikipedia.org/wiki?curid=2165037", "title": "Governorato di Gaza", "text": ""}
{"id": "2165040", "revid": "63727", "url": "https://it.wikipedia.org/wiki?curid=2165040", "title": "Daimler Rennwagen", "text": ""}
{"id": "2165042", "revid": "59912", "url": "https://it.wikipedia.org/wiki?curid=2165042", "title": "L'ora di Hitchcock", "text": "L'ora di Hitchcock (\"The Alfred Hitchcock Hour\") \u00e8 una serie televisiva statunitense creata da Alfred Hitchcock, andata in onda dal 1962 al 1965, che prese il posto della precedente \"Alfred Hitchcock presenta\".\nLa serie fu cos\u00ec chiamata poich\u00e9 la durata di ciascun episodio era di cinquanta minuti anzich\u00e9 solo venticinque come nelle precedenti sette stagioni.\nLa serie vanta autori quali Charles Beaumont, Richard Matheson, Robert Bloch, James Bridges, Ray Bradbury e registi come William Friedkin e Sydney Pollack. Tra i compositori si ricorda Bernard Herrmann, responsabile per le musiche nelle ultime due stagioni.\nEpisodi.\nCome nella serie precedente, ogni episodio \u00e8 presentato da Hitchcock.\nIn totale furono trasmessi 93 episodi.\nGli episodi sono caratterizzati da elementi e soggetti tipici della letteratura di genere, con spunti a volte soprannaturali e comunque sempre incentrati sul mistero e l'imprevisto.\nGuest star.\nMolti attori famosi hanno recitato nei vari episodi; alcuni di essi sono:\nRobert Redford, Vera Miles, John Cassavetes, Christopher Lee, Jeffrey Hunter, James Mason, Michael Parks, Alan Napier, Anne Francis, James Gregory, Richard Kiley, Henry Silva, Charles McGraw, Angie Dickinson, Roddy McDowall, Robert Loggia, Bruce Dern, David Carradine, Peter Falk, Dean Stockwell, Joan Fontaine, Peter Graves, Martin Landau, Leslie Nielsen, David White, John Gavin, Anne Baxter, James Caan, Peter Fonda, Dan O'Herlihy, Frank Gorshin, Kevin McCarthy, Elsa Lanchester, Telly Savalas, Gloria Swanson, Kim Hunter."}
{"id": "2165044", "revid": "767487", "url": "https://it.wikipedia.org/wiki?curid=2165044", "title": "Crepuscolo d'amore (album)", "text": "Crepuscolo d'amore \u00e8 il quarto album del cantante italiano Umberto Balsamo, pubblicato nel 1978.\nDa esso venne estratto un 45 giri: \"Crepuscolo/Amore\"."}
{"id": "2165048", "revid": "6923", "url": "https://it.wikipedia.org/wiki?curid=2165048", "title": "Aeroporto di Monastir-Habib Bourguiba", "text": "L'aeroporto di Monastir-Habib Bourguiba (in arabo: \u0645\u0637\u0627\u0631 \u0627\u0644\u0645\u0646\u0633\u062a\u064a\u0631 \u0623\u0644\u062d\u0628\u064a\u0628 \u0628\u0648\u0631\u0642\u064a\u0628\u0629) \u00e8 un aeroporto internazionale della Tunisia, intitolato ad Habib Bourguiba (1903-2000), primo Presidente della Repubblica di Tunisia dal 1957 fino al 1987. Il codice IATA \u00e8 MIR, il codice ICAO \u00e8 DTMB. \u00c8 utilizzato soprattutto da compagnie di voli charter per portare i turisti nelle localit\u00e0 marine della costa orientale della Tunisia. Inoltre, \u00e8 il principale aeroporto della citt\u00e0 di Susa. Tutti i principali servizi di terra sono forniti da Nouvelair.\nNel 2007, l'aeroporto ha gestito 4.279.802 passeggeri.\nL'aeroporto \u00e8 il decimo pi\u00f9 grande dell'Africa."}
{"id": "2165059", "revid": "287204", "url": "https://it.wikipedia.org/wiki?curid=2165059", "title": "Il battesimo del diavolo", "text": "Il battesimo del diavolo \u00e8 un romanzo horror scritto da Dennis Wheatley, dallo scritto \u00e8 stato tratto un film, \"The Devil Rides Out\", diretto da Terence Fisher ed interpretato da Christopher Lee.\nTrama.\nAmbientato nella Londra degli anni trenta e nel sud dell'Inghilterra, il romanzo narra del salvataggio ad opera di due amici di un terzo del gruppo rapito dai membri di un culto satanico. Una volta fuggiti il gruppo li insegue e Mocata, il loro capo, utilizza i suoi sinistri poteri per ritrovarli."}
{"id": "2165069", "revid": "767487", "url": "https://it.wikipedia.org/wiki?curid=2165069", "title": "Bagoas (Artaserse III)", "text": "Biografia.\nBagoas costru\u00ec la sua fortuna con l'aiuto del condottiero greco Mentore di Rodi. Insieme furono tra gli artefici della vittoria persiana contro l'Egitto nel 342 a.C., vittoria che comport\u00f2 il ritorno dell'Egitto sotto il dominio achemenide. Mentore divenne governatore delle province costiere dell'Asia Minore, mentre Bagoas govern\u00f2 le satrapie superiori diventando uno dei pi\u00f9 potenti ministri della corte di Persepoli.\nBagoas si arricch\u00ec confiscando i libri sacri dei templi dell'Egitto e restituendoli ai sacerdoti dietro il pagamento di pesanti riscatti.\nNel 338 a.C. avvelen\u00f2 Artaserse III e tutti i suoi figli tranne il pi\u00f9 giovane, Arses che mise sul trono. Due anni dopo avvelen\u00f2 anche Arses e mise al suo posto Dario III che presto si liber\u00f2 della presenza del pericoloso ministro avvelenandolo a sua volta.\nLa principale fonte di notizie su Bagoas \u00e8 lo storico Diodoro Siculo.\nUna tradizione posteriore affermerebbe che Bagoas era un egizio che uccise Artaserse per vendicare l'affronto fatto da questi di aver ucciso un sacro toro Apis. Tale tradizione \u00e8 per\u00f2 priva di fondamenti storici.\nSecondo lo storico greco Plutarco la casa di Bagoas a Susa venne indicata ad Alessandro da Parmenione come esempio di ricchezza; i suoi giardini decorati con rare specie di palme sono menzionati da Teofrasto nella sua opera sulla botanica.\nPlutarco riporta di una dura lettera di Alessandro a Dario, lettera in cui Bagaos veniva indicato come l'organizzatore dell'uccisione di suo padre Filippo.\nIl nome Bagoa \u00e8 anche quello di un altro eunuco di Dario III che trov\u00f2 rifugio presso la corte di Alessandro. Bagoas non \u00e8 un nome personale poich\u00e9 \u00e8 il termine persiano per indicare l'eunuco."}
{"id": "2165074", "revid": "287204", "url": "https://it.wikipedia.org/wiki?curid=2165074", "title": "Jean-Luc Cretier", "text": ""}
{"id": "2165088", "revid": "198326", "url": "https://it.wikipedia.org/wiki?curid=2165088", "title": "Polpa di cellulosa", "text": ""}
{"id": "2165092", "revid": "767487", "url": "https://it.wikipedia.org/wiki?curid=2165092", "title": "\u00a1Cia\u00fctistico!", "text": "\u00a1Cia\u00fctistico! \u00e8 l'album di debutto di XXL la collaborazione fra la band italiana di rock sperimentale Larsen e Xiu Xiu. Venne registrato a Torino. Sebbene largamente strumentale, l'album ospita vocalismi di Caralee McElroy in \"Minne Mouseistic\" e di Jamie Stewart in \"Paw Paw Paw Paw Paw Paw Paw\" \"(Pokey In Your) Gnocchi\" e \"Prince Charming.\""}
{"id": "2165094", "revid": "287204", "url": "https://it.wikipedia.org/wiki?curid=2165094", "title": "Deutsche Versuchsanstalt f\u00fcr Luftfahrt", "text": "Il Deutsche Versuchsanstalt f\u00fcr Luftfahrt , abbreviato DVL (in italiano \"Istituto tedesco per le ricerche sul volo\") era un istituto tedesco di ricerca aerodinamica con sede a Berlino fondato nell'aprile 1912, nell'allora Prussia (Impero tedesco).\nStoria.\nLa sede principale del DVL era il \"Motorflugplatz Johannisthal-Adlershof\", oggi \"Flugplatz Johannisthal\", uno dei primi aeroporti tedeschi, costruito nei pressi di Berlino e rimpiazzato nel 1952 dall'aeroporto di Berlino-Tempelhof. Il Johannisthal pass\u00f2 sotto il controllo della DLR che lo chiuse definitivamente il 9 settembre 1995 a causa dell'incidente mortale capitato all'astronauta tedesco \"Reinhard Furrer\" e che ne fece, fra l'altro, la sede del \"Aerodynamischer Park\", il Parco Aerodinamico, della Humboldt Universit\u00e4t.\nDal 1945, a causa della Seconda guerra mondiale, il Johannisthal si trov\u00f2 nella zona di controllo sovietica. Per tale ragione, dal 1953 al 1958 l'istituto si trasfer\u00ec presso l'aeroporto Essen/M\u00fclheim, oggi aeroporto nazionale, che si trova nei pressi delle citt\u00e0 di Essen e M\u00fclheim an der Ruhr nella Renania Settentrionale-Vestfalia.\nNel 1955 venne annesso al DVL il \"Flugfunkforschungsinstitut Oberpfaffenhofen\" (FFO, in italiano Istituto Oberpfaffenhofen per lo Studio delle Radiotrasmissioni Aeree), fondato nel 1937.\nNel 1958 l'istituto venne trasferito nella propria sede definitiva presso l'aeroporto di Colonia/Bonn per motivi logistici.\nOggi.\nIl DVL, assieme al \"Aerodynamische Versuchsanstalt\" (AVA, in italiano Laboratorio di Ricerca Aerodinamica), fondato a Gottinga nel 1907 da Ludwig Prandtl e al \"Deutsche Forschungsanstalt f\u00fcr Luftfahrt\" (DFL, Istituto Tedesco di Ricerca sul Volo), fondato nel 1936 e chiamato \"Luftfahrtforschungsanstalt Hermann G\u00f6ring\" (LFA, Istituto Hermann G\u00f6ring per la Ricerca sul Volo) dal 1938 al 1945, \u00e8 confluito nel DLR, Deutsches Zentrum f\u00fcr Luft- und Raumfahrt, l'agenzia spaziale tedesca. Pi\u00f9 precisamente, nel 1969 i tre enti vennero fatti confluire nel \"Deutschen Forschungs- und Versuchsanstalt f\u00fcr Luft- und Raumfahrt\" (DFVLR, in italiano Centro Tedesco per lo Studio e la Sperimentazione del Volo e del Volo Spaziale) ed assunsero solo nel 1989 l'attuale denominazione di DLR. Contestualmente alcuni compiti del DFVLR vennero assegnati alla \"Deutsche Agentur f\u00fcr Raumfahrtangelegenheiten\" (DARA, in italiano Agenzia per gli Affari del Volo Spaziale Tedesca).\nNel 1997, dopo l'unificazione col DARA, l'istituto assunse il suo nome attuale, DLR."}
{"id": "2165105", "revid": "510847", "url": "https://it.wikipedia.org/wiki?curid=2165105", "title": "Fabricius", "text": "Per Fabricius si pu\u00f2 intendere:"}
{"id": "2165107", "revid": "729019", "url": "https://it.wikipedia.org/wiki?curid=2165107", "title": "Deficit di Fruttosio 1,6-difosfatasi", "text": "Specialit\u00e0: malattie metaboliche gentiche\nIl deficit di fruttosio 1,6-difosfatasi \u00e8 un grave difetto della gluconeogenesi. Questa disfunzione metabolica comporta gravi ipoglicemie e acidosi lattica in occasione di digiuni prolungati o a seguito dell'ingestione di cibo, medicinali o altro contenente fruttosio, saccarosio (zucchero), sorbitolo, xilitolo e altri.\nIl deficit di fruttosio-1,6-difosfatasi viene spesso chiamato come Intolleranza Ereditaria al Fruttosio (deficit della fruttosio-1-fosfato-aldolasi) o Fruttosemia (deficit di fruttochinasi) in quanto tutte malattie a carattere autosomico recessivo che hanno diagnosi e trattamenti simili. In inglese HFI (\"Hereditary Fructose Intolerance\").\nSintomatologia.\nIl paziente \u00e8 asintomatico se non ingerisce fruttosio. A seguito di digiuni prolungati o all'assunzione di fruttosio, sorbitolo, saccarosio si possono verificare:\nTrattamento d'emergenza.\nIn caso di crisi acute si raccomanda l'immediata infusione endovenosa di soluzione glucosata e bicarbonato per correggere l'ipoglicemia e l'acidosi.\nTrattamento.\nIl trattamento consiste nell'evitare digiuni prolungati e nell'osservare una dieta priva degli zuccheri in questione, non sono necessari medicinali. La tolleranza al digiuno e all'assunzione di fruttosio migliora con la crescita nei bambini fino all'et\u00e0 adulta.\nDiagnosi.\nIn genere la diagnosi avviene in et\u00e0 pediatrica durante il periodo di svezzamento a seguito di gravi crisi ipoglicemiche nel bambino, causate da digiuni prolungati o dall'ingestione di frutta o zucchero.\nLa diagnosi \u00e8 possibile mediante test del DNA e richiede una minima quantit\u00e0 di sangue. Metodi alternativi invasivi sono la biopsia epatica e il test da carico di fruttosio (molto pericoloso per i fruttosemici).\nFrequenza.\nInternazionale, l'incidenza \u00e8 stimata in 1 su 20.000 negli USA, 1 su 26.000 in Europa occidentale, equamente distribuita tra i sessi.\nEducazione dei pazienti.\nI pazienti o i genitori dovrebbero essere consigliati da un dietologo riguardo ai tipi di zuccheri contenuti in frutta, verdura e cibo in genere. L'esclusione del fruttosio dalla dieta del paziente comporta una vita normale e senza particolari limitazioni.\nCollegamenti esterni.\nAssociazione Intolleranza Fruttosemia"}
{"id": "2165111", "revid": "33689", "url": "https://it.wikipedia.org/wiki?curid=2165111", "title": "Decompilatore", "text": ""}
{"id": "2165112", "revid": "1305772", "url": "https://it.wikipedia.org/wiki?curid=2165112", "title": "Raunchy", "text": ""}
{"id": "2165123", "revid": "729019", "url": "https://it.wikipedia.org/wiki?curid=2165123", "title": "Sherford", "text": "Sherford \u00e8 una new town in costruzione nella contea del Devon, in Inghilterra."}
{"id": "2165124", "revid": "320578", "url": "https://it.wikipedia.org/wiki?curid=2165124", "title": "Deficit 1-6-difosfatasi", "text": ""}
{"id": "2165125", "revid": "61051", "url": "https://it.wikipedia.org/wiki?curid=2165125", "title": "Caproni Ca.74", "text": ""}
{"id": "2165126", "revid": "287204", "url": "https://it.wikipedia.org/wiki?curid=2165126", "title": "Angelo Pennoni", "text": "\u00c8 stato uno dei pi\u00f9 grandi fotografi di scena del cinema italiano.\nHa lavorato sul set di innumerevoli film, conosciuto soprattutto per essere stato il fotografo di scena di molti film \"storici\" del cinema italiano tra cui \"Miracolo a Milano\", di Vittorio De Sica e \"Accattone\", di Pier Paolo Pasolini. Le sue foto sono state pubblicate in riviste di tutto il mondo e con molte di queste, considerate vere e proprie opere, sono state allestite numerose mostre dedicate. Una di queste \u00e8 stata allestita nel 2006 presso il Museo di Roma in Trastevere per il film \"Accattone\". Muore nel febbraio 1993 a Roma, subito dopo avere fotografato sul set di \"Diario di un vizio\", di Marco Ferreri."}
{"id": "2165127", "revid": "119786240", "url": "https://it.wikipedia.org/wiki?curid=2165127", "title": "Lud, zbunjen, normalan", "text": "Lud, zbunjen, normalan (\"Pazzo, Confuso, Normale\") \u00e8 una commedia bosniaca per la tv. Venne trasmessa per la prima volta nel settembre del 2007 ed \u00e8 tuttora in produzione.\nA partire dal suo debutto ha avuto molto successo in Bosnia ed Erzegovina e Croazia.\n\u00c8 stata molto diffusa anche attraverso internet.\nDal settembre 2008 viene trasmessa anche dal canale televisivo serbo RTS in settembre 2008. Vi sono ancora 30 episodi da registrare e diffondere.\nTrama.\nTre generazioni della famiglia Fazlinovi\u0107 vivono in un appartamento di Sarajevo.\nIl pi\u00f9 anziano \u00e8 Izet Fazlinovi\u0107, che ha un figlio di nome Faruk Fazlinovi\u0107, che a sua volta ha un figlio di nome Damir Fazlinovi\u0107.\nIl titolo si riferisce ai tre principali personaggi della serie, essendo appunto Izet pazzo (Lud), Faruk confuso (Zbunjen) e Damir normale (Normalan).\nLa sitcom si sviluppa attorno a situazioni buffe e ricche di umorismo, coinvolgendo il clan Fazlinovi\u0107 con amici e collaboratori.\nPersonaggi ed Interpreti.\nIzet Fazlinovi\u0107 (Mustafa Nadarevi\u0107) -Orfano e vedovo, di circa 60 anni Izet \u00e8 un fervente comunista con tendenze al titoismo dettate dal fatto che invoca l'aiuto del maresciallo Tito guardandone la sua immagine, ma, \u00e8 infinitamente avido e preferisce truffare le persone.\nIzet spesso vorrebbe uccidere la gente come se \"uccidesse conigli\"(cosa che fece quando credette erroneamente che il figlio Damir fosse gay o quando Faruk scialacqu\u00f2 il suo stipendio per comprarsi la Maksuzija rakija.) Izet costantemente urla e batte i pugni, con qualsiasi persona si trovi davanti ed \u00e8 questo suo modo di fare a renderlo comico.\nIn aggiunta egli si autoelogia impropriamente (riguardo alla sua vita sentimentale trascorsa, e riguardo ai suoi combattimenti durante la Seconda guerra mondiale in Germania; cosa impossibile in quanto era un bambino in quegli anni. \u00c8 considerato il centro dello show.\nFaruk Fazlinovi\u0107 (Senad Ba\u0161i\u0107) - Faruk \u00e8 figlio di Izet ed \u00e8 figlio unico.\n\u00c8 un produttore musicale e lavora autonomamente nel suo studio. Solitamente lo si vede dormire tutto il giorno e stare sveglio la notte. Deve fare i conti con la nevrosi del padre.\nDamir Fazlinovi\u0107 (Moamer Kasumovi\u0107) - Damir \u00e8 il figlio unico di Faruk e unico nipote di Izet.\n\u00c8 il frutto di una notte d'amore al Cafe San Remo durante la sua inaugurazione nel 1985. Abbandonato dalla madre ritornata brevemente nel 2008. \u00c8 l'unico membro normale della famiglia. Studia medicina a Sarajevo. Una gag ricorrente \u00e8 il tentare una vita normale in mezzo alla sua strana famiglia.\nComparse.\nLa prima stagione inizia il 2 settembre 2007 con 24 episodi.\nLa seconda conta 16 episodi.\nUn'ulteriore terza serie si sta girando a partire da settembre 2008 con il primo episodio della durata di 39 minuti."}
{"id": "2165128", "revid": "61051", "url": "https://it.wikipedia.org/wiki?curid=2165128", "title": "Caproni Ca.80", "text": ""}
{"id": "2165129", "revid": "481666", "url": "https://it.wikipedia.org/wiki?curid=2165129", "title": "Edward Small", "text": "Small inizi\u00f2 la sua carriera a New York. Nel 1917, si trasfer\u00ec a Los Angeles, California. Inizi\u00f2 a produrre film nel 1920, e a lui \u00e8 dedicata una stella nella Hollywood Walk of Fame per il suo lavoro televisivo situato "}
{"id": "2165130", "revid": "61051", "url": "https://it.wikipedia.org/wiki?curid=2165130", "title": "Caproni Ca.88", "text": ""}
{"id": "2165131", "revid": "1442080", "url": "https://it.wikipedia.org/wiki?curid=2165131", "title": "Settenario trocaico", "text": "Il settenario trocaico \u00e8 un verso della poesia latina formato da sei \"metra\" trocaici, ciascuno formato a sua volta da un piede trocaico, e da un \"metron\" trocaico catalettico.\nFu utilizzato in et\u00e0 arcaica per le opere teatrali, dove veniva inserito in cantiche e in parti recitate. Il penultimo piede \u00e8 di norma puro. \u00c8 sottoposto a tutte le sostituzioni possibili nei versi trocaici. Solitamente presenta la cesura dopo l'ottavo elemento. \nPer la sua presenza nella poesia teatrale e per la sua struttura si pu\u00f2 considerare l'adattamento del Tetrametro trocaico greco alle peculiarit\u00e0 della versificazione latina.\nLo schema metrico \u00e8 il seguente:\n\u2014 x | \u2014 x | \u2014 x | \u2014 x || \u2014 x | \u2014 x | \u2014 \u222a \u222a"}
{"id": "2165132", "revid": "61051", "url": "https://it.wikipedia.org/wiki?curid=2165132", "title": "Caproni Ca.89", "text": ""}
{"id": "2165133", "revid": "729019", "url": "https://it.wikipedia.org/wiki?curid=2165133", "title": "South Molton", "text": "South Molton \u00e8 un paese di 4.093 abitanti della contea del Devon, in Inghilterra."}
{"id": "2165136", "revid": "729019", "url": "https://it.wikipedia.org/wiki?curid=2165136", "title": "Bovey Tracey", "text": "Bovey Tracey \u00e8 un paese di 6.929 abitanti della contea del Devon, in Inghilterra."}
{"id": "2165139", "revid": "729019", "url": "https://it.wikipedia.org/wiki?curid=2165139", "title": "Colyford", "text": "Colyford \u00e8 un paese della contea del Devon, in Inghilterra."}
{"id": "2165142", "revid": "1305772", "url": "https://it.wikipedia.org/wiki?curid=2165142", "title": "Italianistica (rivista)", "text": "Italianistica \u00e8 una rivista quadrimestrale di letteratura italiana nata nel contesto dell'Universit\u00e0 di Milano nel 1972 diretta da Renzo Negri e da Felice Del Beccaro.\nIl programma culturale, chiaramente espresso nel n. 1 della rivista sotto il titolo di \"Propositi\", verr\u00e0 portato avanti per tutti gli anni settanta e sar\u00e0 aperto alle diverse scuole critiche.\nLa rivista, che si divide in diverse sezioni, accoglie in \"Saggi e note\" saggi e articoli di scuole critiche differenti e apre nella rubrica \"Incontri\" i vari dibattiti di quegli anni, come quello \"Sulla letteratura europea degli anni '70\" tra Heinrich B\u00f6ll, Alfonso Gatto, Eugenio Montale e Geno Pampaloni o quello su \"L'insegnamento dell'italiano all'Universit\u00e0\" tra Giuseppe Petronio, Enzo No\u00e8 Girardi e Mario Pazzaglia.\nAppaiono anche i primi inediti come il \"Sequestro a Milano\" di Luigi Malerba e \"Et in arcadia ego\" di Giuseppe Raimondi e si aggiungono le rubriche \"Scrittori d'oggi\" e \"Critica e metodologia\". Nel 1976 nasce poi l'idea di pubblicare uno \"Schedario bibliografico annuale\".\nVengono inoltre pubblicati numeri monografici in occasione dei centenari, come quello dedicato a Ludovico Ariosto nel 1974 e quello ad Alessandro Manzoni nel 1973 che comprende saggi diventati poi noti, come quello di Mario Sansone su \"La critica estetica e il Manzoni\", quello di Gianni Scalia intitolato \"Manzoni a sinistra\", oltre ad una inchiesta riguardo a \"Gli scrittori e il Manzoni\", alla quale rispondono molti letterati come Leonardo Sciascia, Piero Chiara, Alberto Moravia, Mario Moretti, Mario Luzi, Andrea Zanzotto. Il fascicolo monografico sul Manzoni viene chiuso da due nuovi studi riguardo alla fortuna ottenuta dal Manzoni in America e in Russia.\nQuando nel 1978 muore Negri i suoi collaboratori continuano la pubblicazione della rivista con il medesimo spirito sotto la direzione di Del Beccaro che si era allontanato solamente per breve tempo nel 1976.\nIn seguito la direzione verr\u00e0 presa da Giorgio Varanini e Michele Dell'Aquila per poi passare a quella di Davide De Camilli e Bruno Porcelli, che hanno continuato a seguire le linee guida e i propositi espressi nei \"Propositi\" apparsi nel 1\u00b0 numero del 1972. Dopo aver festeggiato i suoi quarant'anni di attivit\u00e0, in seguito alla scomparsa di Bruno Porcelli, dal 2012 la rivista \u00e8 stata diretta da Alberto Casadei, Marcello Ciccuto, Davide De Camilli (scomparso nel 2017) e in seguito Giorgio Masi, che hanno ampliato il comitato di consulenza, invitando a farne parte molti docenti di letteratura italiana in Italia e all'estero. Sono stati rinnovati i campi di indagine, dando spazio ancora pi\u00f9 spazio alla comparatistica e al rapporto fra la letteratura e i nuovi media. La rivista comprende una Giunta di Direzione, un ampio Comitato scientifico internazionale, una Redazione. Viene indicizzata in Scopus e WebOfScience."}
{"id": "2165143", "revid": "729019", "url": "https://it.wikipedia.org/wiki?curid=2165143", "title": "Chulmleigh", "text": "Chulmleigh \u00e8 un paese di 1.308 abitanti della contea del Devon, in Inghilterra."}
{"id": "2165144", "revid": "61051", "url": "https://it.wikipedia.org/wiki?curid=2165144", "title": "Caproni Ca.82", "text": ""}
{"id": "2165146", "revid": "767487", "url": "https://it.wikipedia.org/wiki?curid=2165146", "title": "Appledore (Devon)", "text": "Appledore \u00e8 un paese della contea del Devon, in Inghilterra."}
{"id": "2165147", "revid": "287204", "url": "https://it.wikipedia.org/wiki?curid=2165147", "title": "Federazione cestistica della Corea del Nord", "text": "La Federazione cestistica della Corea del Nord \u00e8 l'ente che controlla e organizza la pallacanestro in Corea del Nord.\nLa federazione controlla inoltre la nazionale di pallacanestro della Corea del Nord. Ha sede a Pyongyang e l'attuale presidente \u00e8 Paek Nam Sun.\n\u00c8 affiliata alla FIBA dal 1947 e organizza il campionato di pallacanestro della Corea del Nord."}
{"id": "2165152", "revid": "767487", "url": "https://it.wikipedia.org/wiki?curid=2165152", "title": "Acido undecilenico", "text": "L'acido undecilenico (nome IUPAC: acido 10-undecenoico) \u00e8 un acido grasso composto da 11 atomi di carbonio e con una insaturazione etilenica terminale. \u00c8 un composto derivato dall'olio di ricino per processo di cracking sfruttando l'azione del vapore sotto pressione sull'olio. \nUsi.\n\u00c8 usato in profumeria, in cosmetica ed in farmacia. Possiede attivit\u00e0 antifungina ed antimicrobica. \u00c8 anche usato come composto attivo in formulati per l'abbattimento dei cattivi odori a livello industriale."}
{"id": "2165156", "revid": "125685270", "url": "https://it.wikipedia.org/wiki?curid=2165156", "title": "Campionato mondiale di calcio femminile 2011", "text": "Il campionato mondiale di calcio femminile 2011, sesta edizione ufficiale della manifestazione, si \u00e8 giocato dal 26 giugno al 17 luglio 2011 in Germania, che ha vinto il diritto di ospitare l'evento nell'ottobre del 2007.\nLa FIFA ha mantenuto il numero di nazionali partecipanti a 16, respingendo la proposta di allargamento a 24. La nazionale tedesca, che ha affrontato il torneo come campione in carica per la seconda volta consecutiva, \u00e8 stata automaticamente qualificata come Paese ospitante, mentre le altre Nazioni hanno iniziato le fasi continentali di qualificazione nel corso del 2009 e del 2010.\nIl torneo si \u00e8 aperto con l'incontro tra Nigeria e Francia terminato 1-0 per la nazionale transalpina, e si \u00e8 chiuso con la finale vinta dal Giappone sugli Stati Uniti per 3-1 dopo i tiri di rigore; per il Giappone si \u00e8 trattato del primo titolo in questa competizione.\nSelezione della nazione ospitante.\nSei nazioni, Australia, Canada, Francia, Germania, Per\u00f9 e Svizzera, si dichiararono inizialmente interessate ad ospitare il campionato mondiale di calcio femminile 2011. Prima della consegna definitiva degli incartamenti per offrire alla FIFA la disponibilit\u00e0, datata 1\u00ba agosto 2007, si ritirarono la Svizzera, ritenendo una terza candidatura europea inutile di fronte anche alla maggior attenzione data a Francia e Germania, e la Francia stessa, in cambio dell'appoggio dei tedeschi nell'assegnazione del campionato europeo di calcio 2016. Successivamente, anche l'Australia (12 ottobre) e il Per\u00f9 (17 ottobre) si ritirarono volontariamente dalla corsa, lasciando solo Canada e Germania come uniche candidate. Il 30 ottobre 2007 la commissione esecutiva della FIFA a Zurigo vot\u00f2 l'assegnazione del torneo alla Germania.\nCitt\u00e0 e stadi.\nDopo che la federazione tedesca (DFB) espresse l'intenzione di ospitare il torneo, 23 citt\u00e0 tedesche furono prese in considerazione per ospitare le gare mondiali e solo 12 di queste vennero inserite nel dossier definitivo consegnato alla FIFA nell'agosto 2007. Il 30 settembre 2008 la commissione esecutiva della DFB decise di utilizzare solo nove delle dodici citt\u00e0, scartando Essen, Magdeburgo e Bielefeld.\nLa gara di apertura fu disputata all'Olympiastadion di Berlino, il luogo della finale del campionato mondiale di calcio 2006 e fu l'unica gara che si gioc\u00f2 nella capitale tedesca. Infatti, per decisione del segretario generale della DFB, Wolfgang Niersbach, la Coppa del Mondo femminile ebbe inizio nello stadio dove quella maschile termin\u00f2 nel 2006. La finale del torneo fu giocata alla Commerzbank-Arena di Francoforte sul Meno, sede della finale della FIFA Confederations Cup 2005. Ogni citt\u00e0 ospit\u00f2 un massimo di quattro gare e, approssimativamente, furono resi disponibili un milione di biglietti.\nQualificazioni.\nIl 14 novembre 2008 la FIFA ha annunciato la distribuzione dei posti per le sei federazioni per la definizione delle 16 squadre nazionali partecipanti al campionato mondiale 2011.\nInoltre, il campionato mondiale 2011 rappresentava per la UEFA il torneo di qualificazione delle sue due rappresentanti ai Giochi Olimpici di Londra 2012, oltre alla selezione del Regno Unito, automaticamente qualificata alle Olimpiadi.\nSorteggio.\nIl sorteggio dei gruppi si \u00e8 svolto il 29 novembre 2010 a Francoforte sul Meno. Le quattro teste di serie sono state determinate in base alla classifica mondiale femminile della FIFA e assegnate ai quattro gironi. In un girone non potevano affrontarsi squadre della stessa confederazione, escluse quelle della UEFA che potevano essere al massimo due per ogni gruppo."}
{"id": "2165158", "revid": "599013", "url": "https://it.wikipedia.org/wiki?curid=2165158", "title": "Pablo Cardozo", "text": "Carriera.\nHa giocato quasi sempre in Australia, con qualche esperienza in Europa e in Nuova Zelanda con il Waitakere United.\nHa giocato 4 partite con la Nazionale australiana.\nNel settembre 2015 era stato nominato allenatore della formazione Under-15 del Sydney Olympic Football Club."}
{"id": "2165159", "revid": "180559", "url": "https://it.wikipedia.org/wiki?curid=2165159", "title": "Federazione cestistica della Corea del Sud", "text": "La Federazione cestistica della Corea del Sud (\ub300\ud55c\ub18d\uad6c\ud611\ud68c) \u00e8 l'ente che controlla e organizza la pallacanestro in Corea del Sud.\nLa federazione controlla inoltre la nazionale di pallacanestro della Corea del Sud. Ha sede a Seul e l'attuale presidente \u00e8 Jaemin Lee.\n\u00c8 affiliata alla FIBA dal 1955 e organizza il campionato di pallacanestro della Corea del Sud."}
{"id": "2165162", "revid": "339392", "url": "https://it.wikipedia.org/wiki?curid=2165162", "title": "Cantiere Navale Breda di Marghera", "text": ""}
{"id": "2165164", "revid": "84528", "url": "https://it.wikipedia.org/wiki?curid=2165164", "title": "Tasso Ufficiale di Sconto", "text": ""}
{"id": "2165167", "revid": "212348", "url": "https://it.wikipedia.org/wiki?curid=2165167", "title": "Bartolomeo Biscaino", "text": "Vita.\nNativo di Genova, secondo alcune fonti nella zona della chiesa di Santa Maria Maddalena, cos\u00ec come attesta la datazione nell'archivio parrocchiale, inizi\u00f2 la primaria formazione nell'arte pittorica grazie agli insegnamenti del padre Giovanni Andrea Biscaino, quest'ultimo paesaggista e pittore storico. Alla formazione paterna si affianc\u00f2 quella pi\u00f9 professionale della bottega di Valerio Castello negli anni quaranta del XVII secolo forse grazie al diretto contatto con Domenico Fiasella.\nUna ricerca di Raffaele Soprani - quest'ultimo personaggio seicentesco della nobilt\u00e0 genovese e conoscitore di molti artisti liguri - afferma nei suoi scritti che Bartolomeo Biscaino era solito esercitarsi con fedeli riproduzioni dei pittori Guido Reni e Giulio Romano nelle rispettive chiese del Ges\u00f9 e di Santo Stefano a Genova. Inoltre \u00e8 possibile che Bartolomeo abbia avuto direttamente da Valerio Castello, di ritorno in quegli anni da un viaggio di formazione a Milano e Parma, \"influenze pittoriche\" con esempi dei pittori Camillo Procaccini, Correggio e del Parmigianino.\nDa Castello per\u00f2 Bartolomeo si distacc\u00f2 in una sua personale interpretazione della pittura, dedicandosi infatti all'incisione anzich\u00e9 all'affresco come fece il Castello - seguendo forse la scia del noto pittore Grechetto - e con altre evidenti differenze grafiche e di stile che porteranno i critici dell'arte a separare nettamente le opere pittoriche del maestro e del suo allievo.\nBartolomeo Biscaino morir\u00e0 nel capoluogo ligure nel 1657, a soli 28 anni, nella tremenda epidemia di peste che colp\u00ec la citt\u00e0 e l'intera regione.\nVoci correlate.\nBarocco genovese"}
{"id": "2165169", "revid": "110157", "url": "https://it.wikipedia.org/wiki?curid=2165169", "title": "Federazione cestistica degli Emirati Arabi Uniti", "text": "La Federazione cestistica degli Emirati Arabi Uniti \u00e8 l'ente che controlla e organizza la pallacanestro in Emirati Arabi Uniti.\nLa federazione controlla inoltre la nazionale di pallacanestro degli Emirati Arabi Uniti. Ha sede a Dubai e l'attuale presidente \u00e8 Ismail Al Gergawi.\n\u00c8 affiliata alla FIBA dal 1976 e organizza il campionato di pallacanestro degli Emirati Arabi Uniti."}
{"id": "2165175", "revid": "585241", "url": "https://it.wikipedia.org/wiki?curid=2165175", "title": "I Saw Three Ships", "text": " \nI Saw Three Ships (Come Sailing In) (it: \u201cHo visto tre navi\u201d), conosciuto anche come \"On Christmas Day In The Morning\" \u00e8 una tradizionale carola natalizia, il cui testo \u00e8 originario dell'Inghilterra (forse del Derbyshire) e databile tra il XVI e il XVII secolo.\nL'arrangiamento \u00e8 di John Stainer (1840 - 1901).\nTesto.\nIl testo parla di tre navi che, il giorno di Natale, viaggiano verso Betlemme, citt\u00e0 che, peraltro, non ha sbocchi sul mare.\nQualcuno ha paragonato questo viaggio a quello fatto dalle spoglie dei tre Re Magi verso la citt\u00e0 tedesca di Colonia nel 1162."}
{"id": "2165184", "revid": "2134764", "url": "https://it.wikipedia.org/wiki?curid=2165184", "title": "Nazionale di pallacanestro della Svizzera", "text": "La nazionale di pallacanestro svizzera, selezione dei migliori cestisti di nazionalit\u00e0 svizzera, rappresenta la Svizzera nelle competizioni internazionali di pallacanestro organizzate dalla FIBA ed \u00e8 gestita dalla \"Federazione Svizzera di Basket-ball\".\nStoria.\nLa nazionale svizzera partecipa alle competizioni FIBA dal 1932.\nHa preso parte a 5 europei e 3 Olimpiadi."}
{"id": "2165187", "revid": "399", "url": "https://it.wikipedia.org/wiki?curid=2165187", "title": "Derrick (petrolio)", "text": "Il derrick o torre di perforazione, \u00e8 una torre d'acciaio utilizzata negli impianti di perforazione del sottosuolo.\nIl suo scopo \u00e8 strutturale, perch\u00e9 serve a stoccare le aste di perforazione durante la stessa, ma anche reggere le sollecitazioni dell'impianto di iniezione del fango di perforazione, le tensioni dell'argano e il peso del top drive.\nIl principale e quasi esclusivo impiego, lo si ha negli impianti di perforazione petrolifera, ma pu\u00f2 essere adoperata anche in impianti (sempre di grossa caratura) che si occupano della perforazione, per fini geotermici o per la realizzazione di pozzi d'acqua.\nNormativa.\nLa costruzione delle torri di perforazione \u00e8 regolamentata dalle norme API (American Petroleum Institute), e vale in tutto il mondo.\nLe norme API sanciscono i materiali da costruzione che devono essere adoperati in funzione dell'impiego, i criteri costruttivi e progettuali, ma anche l'applicazione su ogni torre di una targhetta identificativa, che riporti il suo numero di serie, l'anno di costruzione, il nome del costruttore, le metodologie di reperibilit\u00e0 del costruttore, il luogo di costruzione, le caratteristiche tensili dell'acciaio adoperato per realizzarla e il numero della norma che rispetta.\nTipologie.\nLe torri di perforazione sono di diverse tipologie, in funzione dell'impianto in cui devono lavorare. Possono essere anche semplici tubi telescopici, nel caso di impianti \"fast moving\", ossia impianti di perforazione che sono facilmente e rapidamente spostabili da un cantiere all'altro.\nDi norma i \"fast moving\", sono costituiti da mezzi commerciali ossia autocarri con pianale modificato per ospitare la torre di perforazione, che come detto \u00e8 di tipo telescopico.\nIn questo caso la torre non viene montata, ma solo comandata con un sistema di martinetti idraulici che le permettono di estendersi al massimo della sua lunghezza.\nPrima di eseguire quest'operazione per\u00f2, l'autocarro deve essere stato ben fissato al terreno, e la torre deve trovarsi in posizione perfettamente verticale, nonch\u00e9 vincolata.\nMast.\nNel caso di impianti di terra di grosse dimensioni, oppure di piattaforme petrolifere, la torre di perforazione \u00e8 costituita da una travatura reticolare di profili d'acciaio stampato. Negli impianti meno moderni, la torre ha la cosiddetta configurazione mast.\n\u00c8 molto adoperata sugli impianti di terra, perch\u00e9 molto pratica e nonostante la torre sia di dimensioni ragguardevoli, pu\u00f2 essere facilmente smontata.\nIl \"mast\" infatti, \u00e8 studiato per gli impianti di terra, perch\u00e9 se anche di grosse dimensioni, sono impianti che possono essere spostati da un punto a un altro. Pu\u00f2 essere di due tipi, ossia \"box in box\", oppure avere una conformazione classica.\nIl \"mast box in box\", si presenta come un parallelepipedo molto alto, formato da una serie di scatole. Ogni scatola \u00e8 realizzata con delle travature di acciaio e una volta montata tramite bulloni e controdadi, viene accoppiata con un'altra scatola.\nSovrapponendo una scatola sull'altra, si realizza il parallelepipedo.\nIl \"mast\" classico non pu\u00f2 essere smontato ma solo abbattuto. Viene trasportato in posizione orizzontale, dopodich\u00e9 si vincolano al terreno i due punti della base che servono come perno. Una volta eseguita quest'operazione, lo si spinge dal lato opposto ai punti perno, cos\u00ec da erigerlo al massimo della sua altezza, e poi si vincolano anche gli altri due punti della base. La particolarit\u00e0 sta nel fatto che non ha tutti i lati chiusi dalla travatura, ma solo tre.\nDerrick.\nIn realt\u00e0 il \"derrick\", \u00e8 una particolare tipologia di torre di perforazione ma dato che nel campo petrolifero, tutti i termini sono fortemente legati all'inglese, ed in inglese il termine torre di perforazione non esiste, si utilizza \"derrick\" generalizzando, anche per riferirsi ad altre tipologie di torre.\nIl \"derrick\" \u00e8 la pi\u00f9 imponente tra le varie tipologie di torre, ed \u00e8 utilizzata soprattutto nelle piattaforme.\nQuesto perch\u00e9 le piattaforme, a differenza degli impianti di terra, sono soggette al moto ondoso e alle correnti di superficie, perci\u00f2 la torre subisce delle sollecitazioni flessionali abbastanza sostenute e quindi \u00e8 necessario utilizzare una struttura pi\u00f9 rigida.\nIl \"derrick\" ha andamento piramidale, e rispetto alle altre torri ha una base molto pi\u00f9 larga quindi la sua capacit\u00e0 di stoccaggio delle aste \u00e8 decisamente superiore.\nTuttavia non \u00e8 possibile stoccare le aste in condizioni di crociera della piattaforma, oppure di forte vento perch\u00e9 queste subirebbero il cosiddetto \"effetto vela\".\nIn pratica offrirebbero al vento una superficie tale, da poter generare una forza sulla torre molto elevata che potrebbe addirittura rovesciare la piattaforma.\nIn realt\u00e0 esistono dei \"derrick\" usati anche negli impianti a terra, ma sono differenti da quelli delle piattaforme e sono detti \"derrick\" statici, perch\u00e9 non subiscono sollecitazioni dinamiche.\nI \"derrick\" dinamici infatti, si usano solo nelle piattaforme o nelle navi di perforazione, e hanno caratteristiche costruttive pi\u00f9 specifiche, in particolare sono pi\u00f9 resistenti.\nUno dei principali parametri di queste torri, \u00e8 il \"carico statico al gancio\" che esprime il massimo carico sopportabile dalla torre in condizioni statiche.\nDato che la piattaforma \u00e8 sempre soggetta a movimento, il carico statico al gancio non deve essere assolutamente mai superato, perci\u00f2 esiste un coefficiente che moltiplicato per il carico statico al gancio, esprime il limite di carico del \"derrick\" in particolari condizioni meteo marine.\nOvviamente il coefficiente varia in base alle condizioni di lavoro della piattaforma, ma di norma il limite massimo di lavoro \u00e8 pari al carico statico al gancio diminuito del 30%.\nAnche le torri \"derrick\" possono essere smontate, ma occorre molto pi\u00f9 tempo rispetto alle strutture tradizionali. \u00c8 chiaro che tutta la bulloneria (sia che la struttura sia un \"derrick\" o un \"mast\") va serrata alla giusta coppia di serraggio."}
{"id": "2165192", "revid": "1005847", "url": "https://it.wikipedia.org/wiki?curid=2165192", "title": "Consiglio legislativo palestinese", "text": "Il Consiglio legislativo palestinese (PLC) \u00e8 l'organo legislativo istituito dall'Autorit\u00e0 Nazionale Palestinese, ovvero \u00e8 il Parlamento Palestinese ed \u00e8 anche cos\u00ec chiamato.\nFormalmente \u00e8 l'organo con i pi\u00f9 alti poteri politici nei vertici statuali dell'ANP. \u00c8 costituito da un'unica camera eletta su base nazionale, ha sede ufficiale a Ramallah in un moderno edificio appositamente costruito. Le ultime elezioni sono state quelle legislative del 2006.\nComposizione.\nSi compone di 132 membri eletti in 16 circoscrizioni elettorali in Cisgiordania e Striscia di Gaza con alcune rappresentanze aggiunte.\nMet\u00e0 dei membri viene eletto con un sistema di liste proporzionale, l'altra met\u00e0 \u00e8 eletta con meccanismi territoriali associativi diversi, ci\u00f2 in parte pu\u00f2 mostrare, simbolicamente, la rappresentativit\u00e0 di un altissimo numero di profughi che sono privi di ogni cittadinanza e politicamente invisibili.\nStoria.\nLe prime elezioni legislative si sono tenute nel 1996. La nuova legge elettorale, varata nel 2005, ha ampliato il numero dei membri portandolo dagli originari 88 agli attuali 132. \nL'assemblea dell'attuale legislatura (la II) si \u00e8 insediata in seguito alle elezioni legislative del 2006, poi a seguito del conflitto Fatah-Hamas del 2007 non si sono pi\u00f9 tenute, e le convocazioni dell'assemblea sospese.\nLe elezioni generali, conformemente all'accordo di Fatah \u2013 Hamas a Gaza dell'aprile 2014, si sarebbero dovute tenere nello stato di Palestina tra aprile e ottobre 2014. Tuttavia, le elezioni sono state poi rinviate a tempo indeterminato.\nIl 15 gennaio 2021 il presidente dell'ANP Abu Mazen ha firmato un decreto che fissava le elezioni legislative al 22 maggio, ma il 29 aprile le ha ulteriormente rinviate."}
{"id": "2165193", "revid": "110157", "url": "https://it.wikipedia.org/wiki?curid=2165193", "title": "Harlowton", "text": "Harlowton \u00e8 una cittadina e capoluogo della Contea di Wheatland, Montana, Stati Uniti. Al censimento del 2000, la popolazione residente era di abitanti. Harlowton venne fondata nel 1900 come fermata ferroviaria e prende il nome da Richard A. Harlow, l'allora presidente delle ferrovie del Montana.\nGeografia fisica.\nLe esatte coordinate di Harlowton sono .\nL'area totale della cittadina \u00e8 di 0,6 miglia quadrate (1,5\u00a0km\u00b2), senza fiumi o laghi che attraversino il territorio.\nDemografia ed etnie.\nSempre secondo i dati dell'ultimo censimento effettuato dalla contea nel 2000, l'et\u00e0 media degli abitanti di Harlowton \u00e8 di 47 anni.\nIl 20,9% della popolazione \u00e8 inferiore ai 18 anni, il 5,3% \u00e8 compreso fra i 18 ed i 24, il 20% fra i 25 ed i 44, il 26,4% va dai 45 ai 64 ed infine il 27,5 % ha una et\u00e0 maggiore dei 65 anni. Sempre secondo le statistiche ufficiali raccolte dall'amministrazione locale, ogni 100 femmine vi sono 91,7 maschi a Harlowton. Passando alla componente razziale, il 97,08% della popolazione \u00e8 bianca, lo 0,75% \u00e8 composto da nativi americani, l'1,98% \u00e8 invece di latino-americani ed infine lo 0,19% \u00e8 composto da asiatici.\nEconomia.\nIl reddito medio pro capite annuale per un capofamiglia di Harlowton \u00e8 di $ 23,636 mentre il reddito complessivo di una famiglia raggiunge in media $ 34,205. Statisticamente, ad Harlowton il 4,7% delle famiglie e dunque il 10,3% della popolazione totale della citt\u00e0 vive, anche se di poco, sotto la soglia della povert\u00e0. Ci\u00f2 \u00e8 dovuto all'isolamento, sia fisico che economico, della cittadina dal resto dello Stato e dalla crisi che ha colpito il settore ferroviario dello Stato. Tuttavia, negli anni si ha avuto un buon impulso dal settore del turismo: ogni anno durante il \"Wind Festival\" (festival del vento) si svolgono ad Harlowton corse, gare di aquiloni e di pesca che richiamano un discreto numero di curiosi visitatori dallo Stato. Sebbene siano sorti piccoli negozi locali e alcune attivit\u00e0 nel paese, la principale fonte di ricchezza \u00e8 l'agricoltura: numerosi sono infatti i ranch presenti nel territorio locale e limitrofo. L'unica banca in citt\u00e0 \u00e8 uno sportello della Continental National Bank che dispone comunque di personale ben qualificato ed \u00e8 attiva dal 1917.\nInformazioni utili.\nI turisti di passaggio possono trovare alloggio ad Harlowton presso il \"Corral Motel\" o presso il \"Country Side Inn\". L'unica tavola calda in citt\u00e0 \u00e8 il \"Cornerstone Family Restaurant\" gestito dalla famiglia Muller. Sempre aperta nei mesi estivi vi \u00e8 anche una piscina municipale in citt\u00e0, con tanto di certificato della Croce Rossa e bagnino. Harlowton dispone anche di una modesta biblioteca pubblica con internet point e sala conferenze. Sempre ad Harlowton vi \u00e8 un salone di bellezza, il 1st and mane salon.\nUffici cittadini e sicurezza.\nSebbene modesto, l'insediamento urbano di Harlowton dispone di uffici cittadini ben organizzati. L'ufficio cittadino \u00e8 coordinato da Geraldine Hensel: ogni aspetto della vita cittadina di Harlowton, dalle attivit\u00e0 all'assistenza del consiglio comunale, viene qui organizzato. La pubblica assistenza di Harlowton si occupa di problemi sociali riguardanti famiglie o bambini che, nella Contea di Wheatland, possono subire abusi. Il giudice di Harlowton \u00e8 Richard Egabakken, il quale collabora strettamente con lo sceriffo Jim Rosenberg e con il suo vice Les Christensen per quanto riguarda l'ordine pubblico cittadino e la sicurezza del territorio.\nIstruzione.\nSul territorio cittadino di Harlowton sono presenti due scuole: la Harlowton Hillcrest Elementary e la Harlowton High School. Le scuole fanno parte del sedicesimo distretto scolastico. Obiettivo delle scuole di Harlowton, secondo il loro motto, \u00e8: \"Educare gli studenti al massimo della loro potenzialit\u00e0 e renderli cittadini responsabili e produttivi\"."}
{"id": "2165198", "revid": "234959", "url": "https://it.wikipedia.org/wiki?curid=2165198", "title": "Kal Ho Naa Ho", "text": ""}
{"id": "2165204", "revid": "76069", "url": "https://it.wikipedia.org/wiki?curid=2165204", "title": "Los Alamos (Nuovo Messico)", "text": ""}
{"id": "2165205", "revid": "3115", "url": "https://it.wikipedia.org/wiki?curid=2165205", "title": "Istituto Tuskegee", "text": ""}
{"id": "2165206", "revid": "767487", "url": "https://it.wikipedia.org/wiki?curid=2165206", "title": "Django 2 - Il grande ritorno", "text": "Django 2 - Il grande ritorno \u00e8 un film del 1987 diretto da Nello Rossati (con lo pseudonimo \"Ted Archer\").\n\u00c8 uno spaghetti western, l'unico sequel ufficiale di \"Django\" (1966), di cui erano stati realizzati molti \"seguiti\" apocrifi.\nTrama.\nDjango si \u00e8 ritirato da quindici anni in un convento del Sudamerica, abbandonando la vita del pistolero: adesso \u00e8 per tutti Padre Ignacio. Un giorno, per\u00f2, riceve una visita inaspettata che gli porta una cattiva notizia: sua figlia Marisol (della quale fino a poco tempo prima non sospettava nemmeno l'esistenza) \u00e8 stata rapita a San Vicente dallo spietato Principe ungherese Orlowsky, soprannominato \"Il Diavolo\" per la sua crudelt\u00e0, e che, con l'aiuto del suo ben armato battello fluviale e di un manipolo di soldati e banditi locali, cattura gli uomini per usarli come schiavi nelle sue miniere d'argento, e le donne per venderle ai bordelli.\nDjango quindi va alla ricerca del battello, ma viene catturato, torturato sadicamente e condotto a sua volta nella miniera come schiavo. Con l'aiuto del professor Gunn riesce avventurosamente a fuggire e promette di fare giustizia e liberare tutti dalla schiavit\u00f9. Quindi, non esita a disseppellire la sua celebre mitragliatrice da una tomba su cui \u00e8 scritto \"Django\", e a mettersi a capo di una banda. Da un ragazzo indio di nome Miguelito, che diventa la sua \"spalla\", viene a sapere che la figlia, insieme ad altre giovani, si trova in un bordello in citt\u00e0: va quindi all'attacco con la mitragliatrice nascosta in un carro funebre, libera le ragazze, ma viene a sapere che Marisol \u00e8 stata portata da Orlowsky sul battello.\nL'attacco all'imbarcazione potrebbe risolversi in una trappola mortale per Django, che viene catturato, legato e lasciato morire al sole insieme al piccolo Miguelito e a Marisol. Tuttavia una delle amanti di Orlowsky, uccisa la rivale, trascina Django nella cabina del delitto in modo tale che questo omicidio ricada su di lui; mentre la donna sta per sparargli il piccolo indio interviene e salva Django. A quel punto, libero e armato, \u00e8 pronto per la sua vendetta. Fa esplodere il battello e con l'aiuto dei suoi fidi va all'assalto della miniera, e tutti gli uomini di Orlowsky vengono uccisi dalla furia dell'ex-pistolero; lo stesso principe sar\u00e0 eliminato dagli schiavi liberati, dopo che Django gli ha simbolicamente, con un colpo di pistola, spezzato la spada.\nCompiuta la sua vendetta, Django lascia Marisol presso il giovane indio e la sorella Dolores, e se ne va in cerca di persone che abbisognano del suo aiuto, promettendo per\u00f2 che un giorno sarebbe tornato.\nProduzione.\nIl progetto nacque in parallelo con \"Tex e il signore degli abissi\" di Duccio Tessari, in vista di un rilancio commerciale del western all'italiana. Dopo il fallimento critico e commerciale di \"Tex\", Sergio Corbucci, che aveva inizialmente accettato la direzione del sequel e aveva appena iniziato a scriverne il soggetto, alla fine si rifiut\u00f2 di parteciparvi. Anche \"Django 2\" fu un fallimento sia di critica che di pubblico, e il progetto di rilancio and\u00f2 in fumo.\nIl film venne girato in Colombia. Rappresenta l'ultima apparizione di Christopher Connelly, che mor\u00ec di cancro l'anno successivo.\nDistribuzione.\nData di uscita.\nLe date di uscita internazionali sono state:\nAccoglienza.\nIncassi.\nIl film fu un insuccesso commerciale. Accolto freddamente dal pubblico fin dall'inizio, rimase nei cinema italiani per pochi giorni. Gli incassi mondiali riuscirono a malapena a recuperare il budget di produzione.\nCritica.\nIl film ha ricevuto soprattutto recensioni negative da parte dei critici italiani. Una recensione estremamente negativa viene da Paolo Mereghetti, il quale afferma che il prologo \"promette toni elegiaci che vanno subito persi\", e che la sceneggiatura \"\u00e8 pi\u00f9 simile agli action che si giravano in Sudamerica in quegli anni, e trasforma il protagonista in una specie di Rambo che viaggia su un carro da morto e dispensa battute come \u00abIo non porto i morti, li faccio!\u00bb\". Molto dura anche la recensione di \"Segnalazioni cinematografiche\": \"La vicenda, arruffata e risibile di per s\u00e9, \u00e8 stata tradotta in un fumettistico polpettone, che attinge a tutto ci\u00f2 che vi \u00e8 di pi\u00f9 trito e banale. Il film arranca con buchi narrativi vistosi, insulsaggini e rozzezze varie, ed un parlato di penosa convenzionalit\u00e0.\" Anche Morando Morandini d\u00e0 al film un giudizio negativo, ma lo considera comunque \"un western discreto, diretto con abilit\u00e0\" e con un \"Franco Nero in forma\".\nEdizioni home video.\nDVD.\nPrima edizione.\nLa prima edizione DVD \u00e8 uscita il 4 giugno 2013 ad opera di Mustang Entertainment. Il DVD presenta il film con audio italiano in Dolby Digital 2.0 e sottotitoli nella stessa lingua per i non udenti. Come extra \u00e8 incluso il documentario \"Due pi\u00f9 due non fa quattro\", composto da interviste al costumista Toni Rossati e al montatore Adalberto Ceccarelli."}
{"id": "2165211", "revid": "110157", "url": "https://it.wikipedia.org/wiki?curid=2165211", "title": "Summer Night City", "text": "Summer Night City \u00e8 il secondo singolo degli ABBA non estratto da un album, uscito il 6 settembre 1978. Originariamente pensata come primo estratto per il loro album successivo, Voulez-Vous, alla fine non venne inclusa nel disco. Il lato-B del singolo conteneva un medley di canzoni folk americane (Pick a Bale of Cotton, On Top of Old Smokey e Midnight Special), registrate nel 1975. Queste sono le uniche canzoni pubblicate dagli ABBA che non sono state scritte da nessun membro del gruppo.\nLa canzone.\nLa canzone fu registrata durante i primi mesi del '78 nel nuovo studio di registrazione degli ABBA, il Polar Music Studio. Bj\u00f6rn disse, successivamente, che la canzone fu difficile da fare e che non venne mai bene come volevano. Esistono infatti molte versioni della canzone, che inizialmente conteneva un'introduzione in stile \"ballata\" di 43 secondi, tolta nell'edizione definitiva ma poi usata nel tour del '79. Il mixaggio del singolo dur\u00f2 una settimana; per nessun'altra canzone degli ABBA ci volle tanto tempo ed il gruppo stesso fu riluttante nel far uscire la canzone come singolo.\nIl medley contenuto nel lato-B era il remixaggio dell'originale del 1975, contenuto in un album di beneficenza tedesco chiamato \"Stars Im Zeichen Eines Guten Sterns\".\nClassifiche.\nLa canzone ebbe un buon successo commerciale, arrivando alla numero uno in Irlanda, Finlandia e Svezia (ultima numero uno del gruppo nel loro paese natio) e raggiungendo la Top 5 in Belgio, Norvegia, Zimbabwe, Paesi Bassi, Svizzera e Regno Unito. \"Summer Night City\" fu il primo singolo degli ABBA dai tempi di \"SOS\" a non raggiungere la Top 3 britannica."}
{"id": "2165216", "revid": "97174972", "url": "https://it.wikipedia.org/wiki?curid=2165216", "title": "Lillete Dubey", "text": "Ha recitato in svariati film di Bollywood, anche se spesso con ruoli secondari.\n\u00c8 la madre di Neha Dubey, anch'essa attrice.\nLa si ricorda per le interpretazioni in Monsoon Wedding - Matrimonio indiano ed in Tomorrow May Never Come."}
{"id": "2165217", "revid": "36426", "url": "https://it.wikipedia.org/wiki?curid=2165217", "title": "Rko Pictures", "text": ""}
{"id": "2165220", "revid": "31886", "url": "https://it.wikipedia.org/wiki?curid=2165220", "title": "Farsa fliacica", "text": "La farsa fliacica fu un genere drammatico comico sviluppatosi nelle colonie doriche della Magna Grecia in et\u00e0 ellenistica, tra il IV e il III secolo a.C. Si trattava di una tipologia teatrale del tutto particolare, che ebbe forse origine nella stessa Italia meridionale, seppure grazie alle influenze provenienti dall'Ellade, e influenz\u00f2 la nascita del teatro latino.\nIl nome deriva dal greco \"\" (\"fliaci\"), che indicava gli attori o mimi che inscenavano tali rappresentazioni. Questi, probabilmente, recitavano su un palcoscenico e non nell'orchestra, vestiti di maschere grottesche od oscene provviste di imbottiture che rendevano ridicole le figure. La farsa fliacica fu codificata da Rintone di Taranto nel genere letterario dell'ilarotragedia, che consisteva in un approccio comico agli argomenti consuetamente affrontati della tragedia greca; le situazioni si rifacevano, in particolare, a quelle tipiche della commedia nuova, quali le scene di vita quotidiana o i racconti parodiati delle storie degli dei olimpici.\nIn aggiunta ai pochissimi frammenti dell'opera di Rintone, le maggiori testimonianze sul genere della farsa fliaciche sono costituite dalle numerose rappresentazioni vascolari di grotteschi pagliacci che indossano osceni costumi e recitano su un palcoscenico; non \u00e8 per\u00f2 possibile attestare la veridicit\u00e0 delle rappresentazioni: \u00e8 possibile che il palcoscenico sia una convenzione artistica delle rappresentazioni pittoriche, e che le maschere siano in realt\u00e0 i tratti corporei degli attori particolarmente accentuati."}
{"id": "2165221", "revid": "143235", "url": "https://it.wikipedia.org/wiki?curid=2165221", "title": "Storia di Campagna", "text": "La storia di Campagna \u00e8 tra le pi\u00f9 documentate e ricche della Campania.\nLe origini.\nTracce certe dei primi abitanti si hanno a partire dal XV secolo a.C. come hanno testimoniano i ritrovamenti ossiferi risalenti all'et\u00e0 del bronzo, in una grotta nella valle del Tenza e i rinvenimenti fatti nella \"valle dei tassi\", presso il monte Polveracchio, di epoca del bronzo. Nelle zone pedemontane di Piantito, Palazza, Tuoro, Saginara sono state rinvenute tombe, vasellame dipinto e monete (IV-III secolo a.C.) e del periodo romano sono in parte visibili i resti del ponte romano sul Sele della Via Popilia in localit\u00e0 Persano scalo e nelle vicinanze un approdo fluviale. Tranne questi rinvenimenti, non esistono prove certe dell'esistenza di abitati se non a partire dal IX secolo in epoca longobarda.\nL'et\u00e0 longobarda.\nLe aree pedemontane, denominate nell'altomedioevo \"locus Ariano\" e \"locus Furano\" rispettivamente a sinistra e a destra delle sponde del fiume Tenza, probabilmente abitate da pastori e contadini in case sparse, erano costellate da mulini ad acqua, da otto chiese e due castelli (Castello de Pancia, Castello de Alegisio). Nella valle del Tenza era presente un abitato posto sul promontorio Zappino con tre chiese e a ridosso il Castello Gerione. Probabilmente, a seguito delle scorrerie saracene dell'843, gli abitanti si rifugiarono presso il Gerione perch\u00e9 pi\u00f9 nascosto e maggiormente difendibile.\nIl periodo normanno.\nL'abitato principale nel periodo normanno viene dotato di una struttura difensiva composta da torri, cinque porte (Porta Roma, Porta Atro, Porta Fiera, Porta Zappino, Porta Giudeca) e le abitazioni costruite intorno, usate come mura difensive, il tutto collegato da un sentiero, protetto da un muro, con il castello Gerione posto sulla collina Girolo.\nSullo sperone roccioso, denominato successivamente Sant'Agostino, venne costruito nel XIII secolo un palazzo per i feudatari, lasciando l'uso del castello alle truppe. Oltre al casale Zappino, al di fuori delle mura, a monte del colle Girolo, erano presenti i casali di Pianello, San Nicola di Possessione (oggi Pedenzone) e Torelli. Per quel che riguarda le altre due zone pedemontane, sono documentate l'esistenza di una chiesa di S. Maria di Pulea (documentata nel 1170), probabile chiesa del nucleo medievale di Puglietta, la chiesa-monastero di S.Giacomo degli Eremiti (documentata nel 1192) e la chiesa di S. Maria de Strata con convento annesso, ubicata in localit\u00e0 Calli e abbandonata nel XIV secolo.\nIl periodo aureo.\nIl feudo di Campagna dopo i Normanni pass\u00f2 ai Del Balzo, ai Sanseverino, agli Orsini, al Demanio della Corona e infine agli Orsini di Gravina il cui possesso dur\u00f2 dal 1431 al 1530.\nIn questo periodo la citt\u00e0 cominci\u00f2 a prendere l'assetto urbanistico attuale. Verso la met\u00e0 del XV secolo il numero di abitanti \u00e8 stimato intorno ai 14.000.\nMelchiorre Guerriero e la diocesi.\nNel 1525 venne istituita la diocesi di Campagna da Clemente VII e dur\u00f2 fino al 1983, data in cui venne di fatto incorporata a Salerno (formalmente arcidiocesi di Salerno-Campagna-Acerno).\nFautore di questa conquista fu Melchiorre Guerriero (1468-1525) custode della cancelleria apostolica e maestro dei brevi pontifici. Il suo primo successo fu elevare la Chiesa di S. Maria della Giudeca in Collegiata nel 1514 (con l'aiuto del conte Ferdinando Orsini) dal papa Leone X.\nNel 1525, con bolla papale di Clemente VII, approfittando di contrasti fra il papa e il vescovo di Salerno, fece istituire una nuova sede vescovile a Campagna (spaccando il territorio salernitano), unendola a quella di Satriano (in stato di abbandono).\nIl Marchesato Grimaldi.\nIl 23 luglio 1532 Carlo V, elevata Campagna a Marchesato, la concesse a Onorato I di Monaco, in cambio della sua fedelt\u00e0; i suoi discendenti Carlo II di Monaco, Ercole I di Monaco e Onorato II di Monaco lo tennero fino al 1641.\nIl XVI secolo rappresenta il secolo aureo per lo sviluppo urbanistico di Campagna che si arricchisce di nuovi edifici religiosi e civili, cappelle, palazzi nobiliari, di bellissime fontane e si d\u00e0 l'avvio alla costruzione della basilica cattedrale.\nFurono istituite l'Accademia dei Taciturni e l'Accademia dei Solitari che avevano contatti con saltre consimili a Firenze, Venezia e Napoli; nacque la prima tipografia e furono fondati diversi ordini conventuali e monastici(agostiniani, francescani minori, conventuali, francescani paolotti, domenicani, clarisse, benedettine), le cui strutture monumentali, connotate da chiostri rinascimentali sostenuti da colonne danno l'idea della ricchezza economica e culturale del marchesato.\nNel 1641 il Marchesato di Campagna venne confiscato ai Grimaldi e concesso a Girolamo Maria Caracciolo di Torrecuso che lo ebbero fino al 1660, anno in cui ritorn\u00f2 ancora nelle mani di Onorato II di Monaco e a Luigi I di Monaco) fino al 1673.\nCampagna entr\u00f2 in un circuito politico europeo in cui i personaggi locali si resero celebri nelle scienze, nelle lettere, lella carriera militare e in quella ecclesiastica.\nI Caracciolo di Torrecuso.\nCampagna ebbe, sotto il dominio dei Caracciolo esercitato dal Capitano Lelio dei conti Maffey inviato nella cittadina con pieni poteri (1640), periodi di alterna fortuna. Sull'onda della rivoluzione di Masaniello, nel 1647 vi fu una rivolta popolare con l'uccisione di alcuni maggiorenti locali. Dopo tali avvenimenti Campagna ottenne finalmente nuovi statuti locali e maggiori garanzie in favore degli abitanti. Campagna ebbe a soffrire anche la famosa peste del 1656che caus\u00f2 la decimazione della popolazione (da circa 6.000 passarono a 1.500). Nel 1660 ritornarono i Grimaldi. Campagna ebbe una certa ripresa durante l'Illuminismo, quando a governare sul feudo subentrarono i Pironti con il titolo di Duchi (1694)\nLa stampa.\nNel 1545 venne fondata la prima tipografia dell'attuale territorio salernitano, da Giovanni Antonio De Nigris e Marco Fileta Filiuli nel Palazzo Tercasio. Gi\u00e0 fondatori anche delle Accademia dei Taciturni e l'Accademia dei Solitari, De Nigris e Filiuli invitarono a Campagna il tipografo Francesco Fabri di Corinaldo.\nIl primo libro stampato fu \"Repertorium super extravaganti constitutione Clementis Papae VII contra clericos non incedentes in habitu et tonsura una cum mirifico apparatu\" di De Nigris. Seguirono altre opere di De Nigris e Fileta Filiuli, Giulio Ferretti, Girolamo Britonio, Virgilii de Castro, Luigi Tronolo, Berlingiero Bernalla, Giovanni Bolognetti.\nLa stampa di testi continu\u00f2 fino al 1673 grazie all'arrivo del Vescovo Juan Caramuel y Lobkowitz, che fond\u00f2 la tipografia, da lui stesso definita \" \"Arca Santa\"\", prima nel monastero di SS Spirito e poi nel Palazzo Vescovile.\nVi furono stampati numerosi suoi libri fra cui il \"Mathesis Biceps, vetus et nova\" (1670), dove espose i principi generali delle potenze a base \"n\", che si inserisce nel quadro della ricerca che infine porter\u00e0 al calcolo binario, il \"Pandoxium physico-Ethicum, cius tomi sunt tres: Primusque Logicam, secundus Philosophiam, et tertius Theologiam realiter et moraliter dilucidat\" (1668) e il \"Primus Calamus ob oculos exhibens Rhithmicam quae Hispanicos, Italicos, Gallicos, Germanicos\" (1668, seconda edizione).\nIl Ducato Pironti.\nTolto il Marchesato definitivamente ai monegaschi, pass\u00f2 al Demanio che lo vendette ai Pironti nel 1694, con il titolo ducale.\nCon i Pironti nel XVIII secolo si complet\u00f2 l'impianto urbanistico della citt\u00e0: venne costruito il palazzo ducale e modificato l'attuale \"Largo Giulio Cesare Capaccio\" ed edificato l'ospedale civico (attuale caserma Carabinieri).\nDal 1811 al 1860 divenne capoluogo dell'omonimo distretto del Regno delle Due Sicilie.\nDal 1859 al 1927, durante il Regno d'Italia, fu confermato capoluogo dell'omonimo circondario.\nIl declino: enti e uffici soppressi.\nNel XIX secolo la posizione geografica (che aveva di fatto favorito lo sviluppo di Campagna) provoc\u00f2 il suo lento declino. Venne tagliata fuori dalle grandi vie di comunicazione e cominci\u00f2 l'esodo degli abitanti verso la pianura di Eboli e Battipaglia.\nDagli inizi del novecento furono gradualmente soppressi tutti gli enti pubblici:\nIl campo di internamento.\nDurante il ventennio fascista due suoi edifici, l'ex convento di San Bartolomeo e l'ex convento della Concezione, furono destinati a campo di concentramento di ebrei e prigionieri politici. Per il comportamento degli abitanti la citt\u00e0 ha ricevuto una medaglia d'oro al merito civile dal Quirinale, ed \u00e8 stata promossa un'iniziativa presso lo Yad Vashem di Gerusalemme dal rabbino Scialom Bahbout, di fare attribuire a Campagna il titolo di Citt\u00e0 dei Giusti.\nI bombardamenti del 1943.\nDurante la seconda guerra mondiale, il 17 settembre 1943, mentre numerosi civili erano in attesa di aiuti alimentari davanti all'attuale municipio a seguito di bombardamenti alleati morirono 177 persone. In loro ricordo nel municipio venne posta una lapide con l'elenco dei nomi.\nIl terremoto e la ripresa.\nCampagna dopo la seconda guerra mondiale aveva una popolazione di circa 10.000 abitanti e un'economia depressa, caratterizzata dal fenomeno emigratorio delle giovani generazioni.\nIl terremoto dell'Irpinia del novembre 1980 ha devastato completamente la citt\u00e0. Con la ricostruzione e il relativo indotto economico l'economia si \u00e8 ripresa, infatti la popolazione che era di 11.265 abitanti nel 1981, ha raggiunto i 15.311 nel 2001 e attualmente ha toccato i 16.100 nel 2009.\nElenchi.\nElenco parziale dei Signori, Marchesi e Duchi di Campagna e periodo di possesso.\nSignori di Campagna\nMarchesi di Campagna\nDuchi di Campagna\nLelio conte Maffey (1640-1660)"}
{"id": "2165222", "revid": "101175", "url": "https://it.wikipedia.org/wiki?curid=2165222", "title": "Team Campetella", "text": ""}
{"id": "2165225", "revid": "6923", "url": "https://it.wikipedia.org/wiki?curid=2165225", "title": "Una famiglia in giallo (serie televisiva)", "text": "Una famiglia in giallo \u00e8 una serie televisiva italiana.\nProduzione.\nDi questa serie \u00e8 stata prodotta una sola stagione, composta da 6 puntate. \"Una famiglia in giallo\" \u00e8 prodotta da Rai Fiction e Dauphine Film, ed \u00e8 stata trasmessa in prima visione TV dal 24 aprile al 29 maggio 2005 in prima serata su Rai Uno.\nGli autori del soggetto sono Alberto Simone, Claudia Sbarigia e Gloria Malatesta; gli autori delle sceneggiature sono Alberto Simone, Claudia Sbarigia, Gloria Malatesta, Antonio Manzini, Silvia Napolitano e Lucia Zei.\nL'attore protagonista \u00e8 Giulio Scarpati, e la serie \u00e8 ambientata nella bassa Maremma toscana. Il genere \u00e8 a met\u00e0 tra il giallo e la commedia, e la fiction si propone ad un pubblico familiare.\nNel 2009 \u00e8 stato realizzato uno spin-off di questa serie: \"Il commissario Manara\". L'attore protagonista, Guido Caprino, aveva una piccola parte in un altro ruolo nell'episodio \"Biscotti al veleno\"."}
{"id": "2165230", "revid": "1573940", "url": "https://it.wikipedia.org/wiki?curid=2165230", "title": "Vanellus armatus", "text": "La pavoncella armata o pavoncella fabbro (Vanellus armatus, ), \u00e8 un uccello della famiglia dei Charadriidae.\nSistematica.\n\"Vanellus armatus\" non ha sottospecie, \u00e8 monotipico.\nDistribuzione e habitat.\nQuesto uccello vive nell'Africa centrale e meridionale, dal Kenya e la Repubblica Democratica del Congo fino al Sudafrica. \u00c8 di passo in Burundi e sull'Isola di Sant'Elena."}
{"id": "2165232", "revid": "42337", "url": "https://it.wikipedia.org/wiki?curid=2165232", "title": "Pavoncella armata", "text": ""}
{"id": "2165234", "revid": "2136470", "url": "https://it.wikipedia.org/wiki?curid=2165234", "title": "Wollongong Wolves Football Club", "text": "Wollongong Wolves Football Club \u00e8 un club calcistico australiano di Wollongong, citt\u00e0 del Nuovo Galles del Sud.\nMilita nella \"New South Wales Premier League\", la massima serie statale.\nLa societ\u00e0 \u00e8 stata rifondata nel 2009 dopo il fallimento del Wollongong Football Club, noto anche come Wollongong Wolves.\nStoria.\nIl club debutt\u00f2 nella prima divisione nazionale australiana nel 1981."}
{"id": "2165235", "revid": "42337", "url": "https://it.wikipedia.org/wiki?curid=2165235", "title": "Pavoncella fabbro", "text": ""}
{"id": "2165236", "revid": "4175", "url": "https://it.wikipedia.org/wiki?curid=2165236", "title": "Wollongong City Wolves", "text": ""}
{"id": "2165243", "revid": "1494169", "url": "https://it.wikipedia.org/wiki?curid=2165243", "title": "Brakel", "text": ""}
{"id": "2165250", "revid": "729019", "url": "https://it.wikipedia.org/wiki?curid=2165250", "title": "Crioglobulinemia mista essenziale", "text": "La vasculite crioglobulinemica \u00e8 una vasculite dei vasi di piccolo calibro. Il quadro infiammatorio si muove nel contesto di una crioglobulinemia mista essenziale, condizione patologica caratterizzata dalla presenza di crioglobuline nel siero del soggetto e deposizione di immunocomplessi nell'endotelio vasale.\nCrioglobuline.\n\u00c8 definita crioglobulinemia la presenza nel siero di immunoglobuline che precipitano sul fondo di una provetta posta al freddo, alla temperatura di 4\u00a0\u00b0C, per un periodo di tempo fino a 7 giorni.\nLe crioglobuline sono quindi proteine che precipitano alle basse temperature e che ritornano in soluzione dopo riscaldamento. Il fenomeno \u00e8 giustificato dalla propriet\u00e0 legante i componenti proteici del siero propria degli anticorpi patologicamente presenti nel soggetto crioglobulinemico. Tali anticorpi possono essere monoclonali (specificit\u00e0 verso un solo antigene, generati da un solo clone cellulare) o policlonali (diretti verso molti antigeni, generati da pi\u00f9 cloni cellulari).\nIl crioprecipitato pu\u00f2 quindi essere formato da immunoglobuline IgG o IgA o IgM raramente presenti come crioglobulinemie singole o monoclonali, pi\u00f9 frequentemente in due o pi\u00f9 classi, a costituire una crioglobulinemia mista.\nUn tipico anticorpo monoclonale \u00e8 il fattore reumatoide, specifico verso la porzione Fc delle IgG.\nVengono distinte tre tipi di crioglobuline.\nEpidemiologia.\nNei primi anni \u201890 la scoperta di un'infezione attiva da HCV nella maggior parte dei pazienti affetti da crioglobulinemia mista consent\u00ec di attribuire un ruolo determinante al virus C nell'insorgenza della patologia e di ridimensionare l'importanza di altri agenti infettivi come fattori eziologici. La vasculite crioglobulinemica \u00e8 ora considerata la pi\u00f9 comune manifestazione extraepatica dell'infezione da HCV ed \u00e8 l'unica validata.\nGli studi fin qui condotti portano a sostenere che la crioglobulinemia mista \u00e8 di frequente riscontro (dal 15 al 54%) in pazienti con epatite cronica da HCV (ma la percentuale di pazienti HCV positivi producenti crioglobuline \u00e8 probabilmente sottostimata). Fattori addizionali la produzione di crioglobuline sono tutte le infezioni virali comprese quelle da HBV.\nI pazienti che sviluppano una franca sindrome crioglobulinemica sono solo l'1-3% dei pazienti HCV positivi; essa \u00e8 caratterizzata da un corteo di manifestazioni cliniche e dalla tipica triade di Meltzer: porpora, astenia ed artralgie. I pazienti affetti da sindrome crioglobulinemica (crioglobulinemia mista sintomatica) sono prevalentemente donne, con et\u00e0 media di 50 anni. Esiste per\u00f2 una quota minore di pazienti HCV negativi affetti da vasculite crioglobulinemica: sono soprattutto donne con et\u00e0 attorno ai 50-55 anni, con un'associazione con virus dell'epatite B, LES e sindrome di Sj\u00f6gren in alcuni casi.\nPatogenesi.\nIl primum movens consiste nella deposizione sulla parete vasale di immunocomplessi formati da IgM dirette verso la porzione Fc degli anticorpi IgG legati a componenti strutturali del virus dell'epatite C. A questo momento, segue l'attivazione del sistema del complemento in grado di promuovere la chemiotassi e l'infiltrazione vascolare. In seguito all'attivazione immunitaria si instaura un danno a carico delle cellule endoteliali con elevata necrosi fibrinoide e stravaso infiammatorio.\nLe crioglobuline sono costituite da uno o pi\u00f9 dei seguenti componenti: IgM monoclonali o policlonali, anticorpi IgG, IgA, parti monoclonali della catena leggera \u03ba o \u03bb di questi anticorpi e proteine del sistema del complemento ematico, in particolare il componente 4 (C4). I particolari componenti coinvolti sono un riflesso dei disturbi associati e considerati la causa della malattia crioglobulinemica. Le composizioni di crioglobulina, rispettivamente al tipo, sono le seguenti:\nClinica.\nLa triade sintomatologica classica \u00e8 rappresentata da porpora, artralgie ed astenia. Le\nartralgie e l'astenia sono sintomi meno specifici della porpora, che rappresenta il segno clinico caratteristico della sindrome, descritta nell'80-100% dei pazienti. Possono coesistere ulcere cutanee, neuropatia, epatopatia, sindrome di Sj\u00f6gren, fenomeno di Raynaud, nefropatia, vasculite leucocitoclastica(nelle forme miste).\nIl tipo di crioglobuline circolanti pare avere rilevanza clinica: il tipo II ha una presentazione e un decorso pi\u00f9 gravi del tipo III.\nDiagnosi.\nEsame obiettivo.\nTipico di questi soggetti \u00e8 la presenza di vasculite cutanea (porpora) degli arti inferiori.\nReperti di laboratorio.\n\u00c8 possibile ricercare crioprecipitati nel siero del paziente (criocrito e tipizzazione). Normalmente \u00e8 positivo il fattore reumatoide e sono ridotti i valori di complementemia C4. Possono essere aumentati gli indici di flogosi come la velocit\u00e0 di eritrosedimentazione, la proteina C reattiva e il fibrinogeno. \u00c8 sovente presente anemia da disordine cronico. \u00c8 indispensabile completare le analisi con la ricerca degli antigeni e degli anticorpi per il virus dell'epatite C.\nSono stati proposti una serie di criteri per definire la sindrome crioglobulinemica:\n1) criocrito &gt;1% per almeno 6 mesi;\n2) positivit\u00e0 del Fattore Reumatoide nel siero (FR&gt;11 UI/mL) e riduzione della proteina C4\ndel complemento (C4&lt;8\u00a0mg/100 ml);\n3) almeno due manifestazioni della triade.\nTerapia.\nLa crioglobulinemia mista asintomatica \u00e8 un reperto casuale di laboratorio e non richiede terapia.\nLa terapia d'elezione della sindrome crioglobulinemica HCV correlata \u00e8 la terapia eradicante il virus dell'epatite C (interferone pegilato + ribavirina o, pi\u00f9 recentemente, farmaci antivirali diretti).\nNelle forme pi\u00f9 severe e nelle forme essenziali trova indicazione il rituximab.\nPossono essere utile la plasmaferesi e ad altri farmaci citotossici per il trattamento delle forme gravi e della glomerulonefrite.\nLo steroide \u00e8 poco efficace.\nNelle forme lievi pu\u00f2 essere usata la colchicina"}
{"id": "2165253", "revid": "1543377", "url": "https://it.wikipedia.org/wiki?curid=2165253", "title": "La gloria (romanzo)", "text": "La gloria \u00e8 un romanzo di Giuseppe Berto, pubblicato nel 1978. \nContenuto.\nBerto costruisce in prima persona la figura di Giuda Iscariota come umile strumento di Dio perch\u00e9 si realizzi la storia della salvezza. Ges\u00f9 gli affida il compito ufficiale di tesoriere, ma il suo incarico segreto \u00e8 quello di tradirlo, quando sar\u00e0 necessario. Giuda lo tradisce e si danna in eterno come suo ultimo \"dovere d'amore\", come era gi\u00e0 stato stabilito dalle Scritture. \nIl libro \u00e8 scritto in forma di monologo, \u00e8 Giuda che parla da morto, un Giuda quasi onnisciente, che conosce il corso della storia e cita filosofi e personalit\u00e0 del mondo moderno. La prosa tenta di mimare le parole che realisticamente avrebbe pronunciato un giudeo vissuto ai tempi della predicazione di Cristo, descrivendo i propri sentimenti e le angosce religiose."}
{"id": "2165258", "revid": "2175", "url": "https://it.wikipedia.org/wiki?curid=2165258", "title": "Bravo brontosauro", "text": ""}
{"id": "2165261", "revid": "661526", "url": "https://it.wikipedia.org/wiki?curid=2165261", "title": "La Gloria", "text": ""}
{"id": "2165262", "revid": "287204", "url": "https://it.wikipedia.org/wiki?curid=2165262", "title": "Olsberg", "text": ""}
{"id": "2165264", "revid": "1573940", "url": "https://it.wikipedia.org/wiki?curid=2165264", "title": "Vanellus tricolor", "text": "La pavoncella tricolore o pavoncella fasciata (Vanellus tricolor, ), \u00e8 un uccello della famiglia dei Charadriidae.\nSistematica.\n\"Vanellus tricolor\" non ha sottospecie, \u00e8 monotipico.\nDistribuzione e habitat.\nQuesto uccello vive nell'Australia meridionale e in Tasmania."}
{"id": "2165270", "revid": "767487", "url": "https://it.wikipedia.org/wiki?curid=2165270", "title": "Sarc\u00f3fago", "text": "I Sarc\u00f3fago sono stati un gruppo heavy metal brasiliano. Sono stati capitanati dal primo cantante dei Sepultura Wagner Lamounier e da Geraldo Minelli. Sono stati spesso descritti come una delle band pi\u00f9 controverse della scena metal brasiliana, al punto da aver ricevuto reazioni di vario tipo da parte della scena metal internazionale.\nSono stati tra i primi gruppi brasiliani di metal estremo, e la loro musica consisteva in un thrash metal molto violento e con influenze black metal. Per questo motivo, i Sarc\u00f3fago ebbero una grande influenza su molti gruppi black metal della seconda ondata. La copertina frontale del loro album, \"I.N.R.I.\", \u00e8 stata spesso vista come una delle influenze fondamentali dell'iconografia black metal, soprattutto per l'impiego della corpse paint. Tale album venne visto inoltre come uno dei migliori lavori prodotti nel periodo musicale a cavallo tra la prima e la seconda ondata del black metal, e soprattutto uno dei dischi fondamentali del genere. Il loro terzo disco, \"The Laws of Scourge\", fu inoltre una delle prime produzioni di death metal tecnico.\nSono stati formati nel 1985 a Belo Horizonte dal cantante e chitarrista brasiliano Wagner Lamounier, nato nella stessa Belo Horizonte il 30 aprile 1969. Lamounier era il cantante dei Sepultura dal 1984 fino a quando se ne \u00e8 distaccato in maniera conflittuale nel marzo del 1985. I Sarc\u00f2fago si sono sciolti nel 2000 dopo aver pubblicato un totale di 5 album in studio.\nDopo il loro scioglimento, e nonostante gli impegni del frontman Wagner Lamounier divenuto nel frattempo ricercatore presso la facolt\u00e0 di Scienze Economiche dell'universit\u00e0 brasiliana di Minas Gerais, la band si \u00e8 occasionalmente riformata per suonare singole date in occasione di importanti festival musicali.\nStoria.\nPrimi anni (1985\u20131986).\nI Sarc\u00f3fago (termine in portoghese per \"sarcofago\") vennero formati nel 1985 a Belo Horizonte, nel Minas Gerais, in Brasile. Traendo ispirazione dalle prime band di heavy metal estremo come Bathory, Celtic Frost e Slayer, e alla tarda scena hardcore punk, l'intento dei Sarc\u00f3fago fu quello di creare una musica totalmente aggressiva e brutale mai sentita prima. Wagner Lamounier, che lasci\u00f2 i Sepultura nel marzo dello stesso anno, fu invitato a prendere parte in questo progetto come cantante e chitarrista. Anche se i Sepultura non hanno registrato nulla con Lamounier, egli ha contribuito al pezzo \"Antichrist\" nel loro EP \"Bestial Devastation\".\nI Sarc\u00f3fago debuttarono per la prima volta grazie a uno split album in vinile uscito presso la Cogumelo Records, chiamato \"Warfare Noise\", originariamente pubblicato nel 1986. La band contribu\u00ec a questo album con ben tre brani che erano \"Recrucify\", \"The Black Vomit\" e \"Satanas\". La loro musica e i loro testi erano spesso duri e scioccanti, soprattutto per l'epoca, ma ci\u00f2 non fece altro che far guadagnare attenzione alla band. A quei tempi la formazione iniziale della band consisteva in \"Butcher\" (chitarra), \"Antichrist\" (Lamounier; voce), \"Incubus\" (Geraldo Minelli; basso) e \"Leprous\" (Armando Sampaio; batteria).\n\"I.N.R.I.\" (1987\u20131988).\nCon l'ingresso del nuovo batterista \"D.D. Crazy\" - visto come uno dei pionieri del blast beat per via dell'uso intensivo di tale tecnica in questo album - i Sarc\u00f3fago pubblicarono \"I.N.R.I.\" nel 1987. L'immagine che proponeva di s\u00e9 la band tramite la copertina di questo album \u2014 corpse paint, giacche di pelle, e cinture a pallottole \u2014 \u00e8 vista da molti come la nascita dell'iconografia black metal. Con questo album la loro musica \u00e8 stata perlopi\u00f9 considerata come un vero e proprio caposaldo per la nascita e lo sviluppo di questo genere, e sono stati visti negli anni a venire come una delle band pi\u00f9 influenti. Nonostante la consistente fama che si guadagn\u00f2 questo album, Lamounier rimase tuttavia insoddisfatto del risultato finale di questo lavoro, criticando perlopi\u00f9 la qualit\u00e0 della produzione e la presenza di dissidi tra i componenti della band.\nDopo l'uscita di \"I.N.R.I.\", i Sarc\u00f3fago si sciolsero. Lamounier si trasfer\u00ec ad Uberl\u00e2ndia per continuare i suoi studi di economia e statistica all'Universit\u00e0 Federale di Uberlandia, mentre Butcher e suo fratello D.D. Crazy lasciarono il gruppo. Quest'ultimo entr\u00f2 a far parte dei Sextrash, seppur per poco, e con questi realizz\u00f2 nel 1989 l'album \"Sexual Carnage\".\n\"Rotting\" (1989\u20131990).\nQuando usc\u00ec per la prima volta \"Rotting\" attir\u00f2 su di innumerevoli controversi per via della copertina\u00a0\u2014 raffigurante un tristo mietitore leccante il volto di Ges\u00f9 Cristo. Si scopr\u00ec successivamente che tale immagine non era che ripresa da un dipinto medioevale. Lo stesso artista illustratore, Kelson Frost, si rifiut\u00f2 di disegnare una corona di spine attorno alla testa dell'uomo, cercando in ogni modo di nascondere l'identit\u00e0 del Messia per evitare polemiche.\n\"Rotting\" differisce musicalmente dal black metal rozzo e velocissimo del precedente \"I.N.R.I.\" Il batterista di sessione, \"Joker\", presenta una componente ritmica pi\u00f9 variegata e meno minimale rispetto al precedente, lavorando su vari stili; Wagner inoltre impar\u00f2 a suonare la chitarra, rendendo cos\u00ec lo stile della band pi\u00f9 pesante e robusto. \"Rotting\" segn\u00f2 inoltre un cambiamento per i nomi dei componenti: i due membri principali si rinominarono in \"Wagner Antichrist\" e \"Gerald Incubus\". Cambia anche il loro look, poich\u00e9 l'utilizzo di innumerevoli e pesanti borchie rendeva sempre pi\u00f9 faticoso e difficile suonare durante le performance dal vivo.\n\"Rotting\" fu inoltre la prima pubblicazione internazionale della band, distribuito per la prima volta dalla britannica Music for Nations, e dalla Maze/Kraze in America. La Maze Records pubblic\u00f2 un'edizione censurata di \"Rotting\", oscurando l'artwork originale e applicando su di esso uno sticker con scritto \"con l'originale cantante dei Sepultura\" senza essersi consultati con la band. Infuriati in seguito a questa azione, i Sarc\u00f3fago citarono in tribunale l'etichetta.\n\"The Laws of Scourge\" (1991\u20131993).\nSegu\u00ec \"The Laws of Scourge\" (1991), considerato da molti come un \"punto di svolta\" nella carriera della band. Evolve la capacit\u00e0 tecnica degli stessi musicisti, migliora la produzione, e il songwriting si fa sempre pi\u00f9 complesso approdando in territori technical death metal. Le nuove direzioni stilistiche intraprese dai Sarc\u00f3fago furono fortemente influenzate dall'entrata nel gruppo di F\u00e1bio \"Jhasko\" come chitarrista e L\u00facio Olliver come batterista, e ispirate a neofite band del metal estremo come Godflesh, Paradise Lost, Bolt Thrower, Deicide, e Morbid Angel.\n\"The Laws of Scourge\" divenne l'album pi\u00f9 acclamato e famoso dei Sarc\u00f3fago, e fu responsabile dell'intensa attivit\u00e0 live cui la band and\u00f2 incontro. I loro tour toccarono paesi del Sudamerica come Per\u00f9 e Cile, e in Europa suonarono dal vivo in Spagna e in Portogallo. In Brasile, il loro concerto pi\u00f9 importante fu l'esibizione di apertura per i Dirty Rotten Imbeciles a San Paolo.\n\"Hate\" (1994\u20131996).\nDal punto di vista musicale, \"Hate\" \u00e8 noto per l'utilizzo di una drum machine, che scaten\u00f2 svariate e focose polemiche tra gli stessi fan della band. Lamounier, in risposta alle critiche ricevute, ribad\u00ec che numerosi artisti nel metal estremo, specie nel death metal, ricorrono all'utilizzo di MIDI per le partiture ritmiche, assicurando infine sul risultato, pressoch\u00e9 identico a quello di una batteria \"suonata\".\nI membri della band si tagliarono i capelli, come forma di protesta nei confronti del crescente fenomeno del grunge. Generalmente, uomini che hanno capelli lunghi sono spesso associati a diverse controculture, soprattutto a quella dei metallari.\nWagner Lamounier disse:\nVerso la fine del 1996, Sarc\u00f3fago pubblicarono \"Decade of Decay\", una raccolta che includeva tutte le produzioni dei precedenti demo e tutte le foto mai pubblicate della band. Il gruppo descrisse questo cd come un \"regalo\" per i loro fans.\n\"The Worst\" (1997\u20132000).\nIl quinto e ultimo album dei Sarc\u00f3fago, \"The Worst\" (1997), si allontana dalle veloci sonorit\u00e0 di \"Hate\", lavorando pi\u00f9 sull'elaborazione compositiva che sull'aggressivit\u00e0 dei brani stessi. Minelli e Lamounier videro quest'album come un \"riassunto generale\" di tutta la carriera della band.\nCon l'inizio del nuovo millennio usc\u00ec l'EP \"Crust\", che si present\u00f2 subito come un'anteprima ad un possibile lavoro in preparazione della band. Ciononostante il gruppo si sciolse prima ancora di tornare in studio e all'attivo con nuove canzoni.\nIl tributo (2006\u20132009).\nIn celebrazione del ventesimo anniversario dell'uscita dello split album \"Warfare Noise\", la Cogumelo Records e Geraldo Minelli organizzarono uno show che prevedesse una riunione dei Sarc\u00f3fago a Belo Horizonte. Oltre a Minelli, la formazione dal vivo consistette in F\u00e1bio Jhasko alle chitarre, Manu Joker e Juarez \"Tibanha\" alla voce. Questo concerto venne ripreso dal vivo e molto probabilmente vedr\u00e0 la sua pubblicazione in futuro. Lamounier decise di non prendere parte a questo \"Tributo ai Sarc\u00f3fago\" per la sua mancanza di interesse in questa iniziativa. Tuttavia, Wagner continua a portare avanti i propri interessi musicali\u00a0\u2014 suona nel gruppo crust punk dei Commando Kaos.\nNell'ottobre del 2007, i Sarc\u00f3fago sono a Santiago, in Cile per suonare al Black Shadows Festival, insieme ai Possessed.\nNel marzo del 2009, Wagner annunci\u00f2 che ci sarebbe stata una riunione dei Sarcofago, e che avrebbero suonato dal vivo ad eventi di massa come il \"Wacken Open Air\" e l\"'Hole in the Sky\", cos\u00ec come alcune tappe in grandi citt\u00e0 come Londra, New York, Los Angeles e Tokyo. Dichiar\u00f2 che la band si sarebbe riunita con la formazione originale di \"I.N.R.I.\", ma con il solo intento di suonare dal vivo e non in studio per del nuovo materiale. Alcuni giorni dopo, Lamounier scrisse alla stampa che tutto ci\u00f2 si trattava di una beffa.\nApproccio lirico.\nIspirati dai Venom e dagli Hellhammer, i testi dei primi lavori dei Sarc\u00f3fago erano apertamente satanici. Spesso nelle loro canzoni erano frequenti testi blasfemi crudi e spesso violenti, scenari osceni, come nel caso del brano \"Desecration of (the) Virgin\", visto come un'ingiuria nei confronti della Madonna.\nMentre rimane anch'esso pur sempre un lavoro controverso, con l'album del 1989, \"Rotting\", la posizione della band sul Cristianesimo inizi\u00f2 ad assumere una connotazione pi\u00f9 vicina all'agnosticismo e all'ateismo che al satanismo. Questo disco si present\u00f2 originariamente pi\u00f9 come un manifesto anti-religioso a stampo quasi politico realizzato da Lamounier, in cui lo stesso metteva in luce e criticava pesantemente l'effetto di alienazione sociale che il Cattolicesimo riscuoteva sulla societ\u00e0 Brasiliana. La band, anzi, fece riflessioni proprio sulla natura divina di Ges\u00f9 Cristo, neutralmente definendolo come un semplice uomo morto per i propri ideali.\nGi\u00e0 con l'album \"Sex, Drinks and Metal\", la band si allontan\u00f2 da queste tematiche a sfondo religioso e sociale, proponendo un disco inneggiante all'edonismo estremo.\nIl loro album successivo, \"The Laws of Scourge\", svolt\u00f2 nuovamente discutendo su tematiche pi\u00f9 realistiche, legate soprattutto al macabro e alla morte, in particolare al suicidio. La band ha spesso avuto problemi e controversie con le censure statunitensi, soprattutto per i brani di \"The Black Vomit\" e \"Prelude to Suicide\", completamente omessi nell'edizione americana dell'album.\nEredit\u00e0.\nI Sarcofago sono forse stati una delle band pi\u00f9 influenti tra i circoli black metal di tutto il mondo, in particolare sulla scena black metal Scandinava. \"\u00c8 davvero deludente,\" scrisse la rivista \"Terrorizer\", \"a cosa sarebbe successo se 'I.N.R.I.' non fosse mai stato pubblicato.\"\nFenriz, il batterista dei Darkthrone, incluse una canzone dei Sarc\u00f3fago (\"Satanic Lust\") nella sua compilation \"The Best of Old-School Black Metal\", pubblicata dalla Peaceville Records. Dell'album \"I.N.R.I.\", lo stesso Fenriz disse che era un disco che \"o compri o muori\". Euronymous, il deceduto chitarrista dei Mayhem e il capo del cosiddetto \"Black Metal Inner Circle\", si scambi\u00f2 corrispondenze con Lamounier nei primi anni in cui fioriva la scena Black Metal Norvegese. Secondo il libro \"Lords of Chaos\", Euronymous rimase \"ossessionato\" dall'immagine che i Sarc\u00f3fago proponevano di s\u00e9 stessi, e desider\u00f2 che tutto il black metal fosse come loro. I Satyricon hanno realizzato una reinterpretazione di \"I.N.R.I.\" inserita nel loro EP \"Intermezzo II\", inserita anche nell'album \"Tribute to Sarc\u00f3fago\", pubblicato dalla Cogumelo Records nel 2001. I membri principali dei Gorgoroth Infernus e King affermano di essere stati pesantemente influenzati dai Sarc\u00f3fago.\nNotevoli band black metal provenienti dalla vicina Finlandia subirono una forte influenza da parte dei primi lavori dei Sarc\u00f3fago. Nuclear Holocausto, membro fondatore dei Beherit, disse che Sarc\u00f3fago furono una delle \"maggiori influenze\" per il suo gruppo; Mika Luttinen degli Impaled Nazarene afferm\u00f2 che \"nulla \u00e8 superiore a \"Reign in Blood\" degli Slayer o \"I.N.R.I.\" dei Sarcofago.\" Questi ultimi fecero una reinterpretazione di \"The Black Vomit\" che \u00e8 presente nell'album \"Tribute to Sarc\u00f3fago.\"\nLamounier, tuttavia, \u00e8 stato molto spesso critico nei confronti delle diverse band che dichiararono di essere state influenzate dai Sarc\u00f3fago, soprattutto verso i gruppi della scena black metal Norvegese, chiedendosi per quale motivo uno dei paesi pi\u00f9 civili e ricchi del mondo avesse prodotto una scena musicale cos\u00ec scarna. Sebbene amasse gli Immortal, Wagner defin\u00ec Euronymous un \"pazzo maniaco\" e consider\u00f2 Burzum \"merda\", affermando inoltre che il timbro della chitarra di quest'ultimo \"sembrava come registrata con una radio a transistor.\". Inoltre, Lamounier fu critico verso l'estetica lo-fi tipica della produzione di questo genere."}
{"id": "2165271", "revid": "729019", "url": "https://it.wikipedia.org/wiki?curid=2165271", "title": "Battaglia di Las Salinas", "text": "La battaglia di Las Salinas fu un conflitto militare decisivo svoltosi tra le forze di Hernando e Gonzalo Pizarro ed il conquistador rivale Diego de Almagro, il 26 aprile 1538, nel corso della conquista dell'impero Inca. Entrambi i capi pretendevano di rappresentare l'autorit\u00e0 della Corona Spagnola; gli uomini di Pizarro controllavano la provincia di Nueva Castilla, mentre quelli di Almagro operavano su Nueva Toledo.\nDopo un'ora di massacro la battaglia si risolse con una vittoria di Pizarro: grazie alla cattura di Almagro e dei suoi luogotenenti, e all'uccisione di Rodrigo Org\u00f3\u00f1ez sul campo di battaglia, i Pizarro cacciarono il nemico prendendo possesso di Cuzco. Almagro fu giustiziato nel luglio del 1538.\nContesto storico.\nIl conflitto tra i fratelli Pizarro ed Almagro si origin\u00f2 da una disputa sul possesso della citt\u00e0 di Cuzco, durante la prima spartizione amministrativa spagnola del Per\u00f9. Nonostante Almagro controllasse la citt\u00e0 fin dal 1537, entrambi la consideravano sotto alla propria giurisdizione. L'iniziativa di Almagro gli fece vincere numerose battaglie in precedenza, ma nonostante fosse riuscito a mantenere il controllo della citt\u00e0 con un colpo di mano, gli uomini di Pizarro erano decisamente pi\u00f9 forti in quella regione, lasciando ad Almagro poche possibilit\u00e0 di difesa. Almagro, capendo che il suo potere era a rischio, e sofferente di una malattia disabilitante, assegn\u00f2 il comando della campagna militare a Rodrigo Org\u00f3\u00f1ez.\nGli uomini di Almagro furono sconfitti la prima volta perdendo il controllo del passo di Guaitara, che consentiva l'accesso a Cuzco; il nemico, affrontando le montagne, si present\u00f2 in forze lungo la costa. Durante un consiglio di guerra a Cuzco, Almagro consider\u00f2 l'opportunit\u00e0 di un nuovo ciclo di negoziati con Pizarro. Si dice che Org\u00f3\u00f1ez l'abbia interrotto: \"\u00c8 troppo tardi; hai liberato Hernando Pizarro, ed ora non resta che combatterlo\".\nOrg\u00f3\u00f1ez guid\u00f2 i propri 500 uomini verso le antiche miniere di sale indiane di Cachipampa, a circa 5 a sud di Cuzco. La sua scelta del campo di battaglia fu criticata, dal momento che il terreno accidentato limitava l'uso della propria cavalleria, ovvero di un quinto della propria forza. La fanteria, inoltre, era a corto di armamenti, e molti si arrangiarono con le picche. Una batteria di sei falconetti, d'altra parte, gli consentivano un notevole vantaggio sui nemici.\nL'esercito di Pizarro era composto in gran parte di fanti, circa 700. La sua cavalleria era superata da quella di Almagro, ma oltre ai conquistadores veterani poteva contare su un Tercio di archibugieri recentemente arrivato da Santo Domingo. Costoro portavano armi da fuoco di grosso calibro appena sviluppate durante la sanguinosa guerra nelle Fiandre.\nLa battaglia.\nOrg\u00f3\u00f1ez disloc\u00f2 la propria fanteria al centro, ed una divisione di cavalleria su ogni ala. L'esercito di Pizarro rispecchi\u00f2 questo schieramento, con Alonso de Alvarado al comando di un corpo di cavalleria ed Hernando Pizarro alla guida dell'altro. Gonzalo Pizarro guid\u00f2 il battaglione di fanteria che port\u00f2 il primo attacco sul piccolo fiume che separava i due eserciti. Il fuoco dei cannoni di Org\u00f3\u00f1ez colp\u00ec la colonna di Gonzalo disperdendola, ma il terreno paludoso imped\u00ec alla cavalleria di Org\u00f3\u00f1ez di trarne vantaggio. Nel frattempo le truppe imperiali di Pizarro guadagnavano l'altra riva, aprendo un fuoco su due fronti contro il nemico.\nCon la fanteria bloccata in combattimento nella palude, sia Pizarro che Org\u00f3\u00f1ez fecero avanzare la cavalleria. Su entrambi i fronti le ali destra e sinistra si fusero in un'unica colonna guidata da Org\u00f3\u00f1ez da una parte, e da Pizarro dall'altra. Vi fu un impatto tremendo quando i due corpi si scontrarono al completo galoppo, con gli uomini che gridavano \"\"\u00a1El Rey y Almagro!\" o \"\u00a1El Rey y Pizarro!\"\". Org\u00f3\u00f1ez, nel pieno della battaglia, fu colpito, disarcionato ed ucciso mentre si stava arrendendo. La sua morte scardin\u00f2 la cavalleria, che inizi\u00f2 a mostrarsi confusa nonostante la superiorit\u00e0.\nLa fanteria di Almagro, nel frattempo, non aveva possibilit\u00e0 contro la potenza di fuoco superiore degli uomini di Pizarro e, dopo un'ora di scontro sanguinoso, inizi\u00f2 a dirigersi verso Cuzco. Almagro osserv\u00f2 la fuga da una collina: \"Con un'agonia indescrivibile, vide i suoi fedeli seguaci, dopo una dura lotta, sconfitti dagli avversari, convinto che tutto era perso, sal\u00ec su un mulo, e cavalc\u00f2 verso un rifugio temporaneo nella fortezza di Cuzco.\""}
{"id": "2165272", "revid": "1776051", "url": "https://it.wikipedia.org/wiki?curid=2165272", "title": "\u00a1Decapitacion!", "text": "\u00a1Decapitacion! \u00e8 un singolo dei Cattle Decapitation. Tutte e tre le tracce sono in spagnolo e sono estratte dall'album Homovore."}
{"id": "2165273", "revid": "1573940", "url": "https://it.wikipedia.org/wiki?curid=2165273", "title": "Vanellus tectus", "text": "La pavoncella testanera (Vanellus tectus ()) \u00e8 un uccello della famiglia Charadriidae, diffuso nell'Africa subsahariana.\nSistematica.\n\"Vanellus tectus\" ha due sottospecie:\nDistribuzione e habitat.\nQuesto uccello vive nell'Africa subsahariana. Pi\u00f9 precisamente, la sottospecie \"V. t. latifrons\" \u00e8 diffuso dalla Somalia meridionale al Kenya orientale, mentre \"V. t. tectus\" vive nella fascia che va da Mauritania e Guinea, fino all'Etiopia, al Kenya e all'Uganda."}
{"id": "2165278", "revid": "72396", "url": "https://it.wikipedia.org/wiki?curid=2165278", "title": "Schwarzbier", "text": "La Schwarzbier \u00e8 una birra tedesca scura. Ha un colore opaco, tendente al nero, e un sapore pieno di cioccolato o di caff\u00e8. Sebbene abbia molte caratteristiche simili, \u00e8 un po' meno amara delle Stout e delle Porter britanniche. \nQuesto stile appartiene alla famiglia delle \"lager\": si tratta cio\u00e8 di birre a bassa fermentazione, sebbene originariamente durante la produzione fossero utilizzati lieviti ad alta fermentazione. Il contenuto alcolico normalmente varia tra il 4.8% e il 5% vol. Essa assume il suo colore durante il processo produttivo, in seguito all'utilizzo di particolari malti scuri tostati. \nLe radici delle Schwarzbier si trovano in Turingia e Sassonia; la pi\u00f9 antica Schwarzbier conosciuta \u00e8 la \"Braunschweiger Mumme\", prodotta fin dal Medioevo (la prima documentazione scritta che ne testimonia l'esistenza risale al 1390) a Braunschweig. La prima attestazione in Turingia risale invece al 1543 e riguarda la \"K\u00f6stritzer\", una famosa Schwarzbier ancora prodotta ai giorni nostri. "}
{"id": "2165279", "revid": "110157", "url": "https://it.wikipedia.org/wiki?curid=2165279", "title": "Wesel", "text": "Wesel \u00e8 una citt\u00e0 di 61.337 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf ed \u00e8 capoluogo del circondario (\"Kreis\") omonimo (targa WES).\nWesel si fregia del titolo di \"Grande citt\u00e0 di circondario\" (\"Gro\u00dfe kreisangeh\u00f6rige Stadt\").\nStoria.\nLa localit\u00e0 viene menzionata per la prima volta nell'VIII secolo come \"Wesele\", in un documento del monastero di Echternach. Nel Basso Medioevo si svilupp\u00f2 come citt\u00e0, e agli inizi del XII secolo divenne possesso dei conti di Kleve, che la tennero per lungo tempo; durante il loro dominio Wesel ottenne per\u00f2 una serie di privilegi, e la crescita della citt\u00e0 culmin\u00f2 con l'adesione alla Lega Anseatica nel 1407.\nNel secolo successivo ader\u00ec alla riforma protestante, che a differenza di vaste zone della Renania e della Vestfalia rimaste cattoliche, si diffuse qui abbastanza rapidamente. Nel 1609, con l'intero territorio del Ducato di Kleve (nel frattempo elevato da contea), Wesel pass\u00f2 al Brandeburgo, e da allora segu\u00ec le sorti del nascente stato prussiano.\nDurante la seconda guerra mondiale la citt\u00e0 fu tra le pi\u00f9 devastate della Germania, venendo pressoch\u00e9 totalmente distrutta in una serie di bombardamenti alleati, trovandosi nell'area pi\u00f9 esposta lungo il fronte occidentale, in seguito allo sbarco in Normandia. Pochissimi edifici storici rimangono visibili, di cui i principali sono il duomo medievale di S.Willibrordi, gravemente danneggiato e restaurato nel dopoguerra, e la facciata dello storico Municipio, eretta alla met\u00e0 del XV secolo in stile tardogotico fiammingo, pressoch\u00e9 unico in Germania; quest'ultima, integralmente distrutta, \u00e8 stata riedificata nel 2011 nell'aspetto originario, anche per la grande importanza artistica dovuta alla rarit\u00e0 in questa zona dello stile rappresentato."}
{"id": "2165280", "revid": "21225086", "url": "https://it.wikipedia.org/wiki?curid=2165280", "title": "Sarcofago (gruppo musicale)", "text": ""}
{"id": "2165283", "revid": "74801", "url": "https://it.wikipedia.org/wiki?curid=2165283", "title": "John Stevens Cabot Abbott", "text": ""}
{"id": "2165284", "revid": "287204", "url": "https://it.wikipedia.org/wiki?curid=2165284", "title": "San Nicolas", "text": ""}
{"id": "2165285", "revid": "1573940", "url": "https://it.wikipedia.org/wiki?curid=2165285", "title": "Vanellus malabaricus", "text": "La pavoncella indiana dalle caruncole gialle (Vanellus malabaricus, ), \u00e8 un uccello della famiglia dei Charadriidae.\nDistribuzione e habitat.\nQuesto uccello vive in Pakistan, India, Bangladesh, Nepal, Birmania, Sri Lanka e Malaysia."}
{"id": "2165295", "revid": "21225297", "url": "https://it.wikipedia.org/wiki?curid=2165295", "title": "Bartolomeo Abbracciavacca", "text": ""}
{"id": "2165297", "revid": "843677", "url": "https://it.wikipedia.org/wiki?curid=2165297", "title": "Dinslaken", "text": "Dinslaken \u00e8 una citt\u00e0 di abitanti della Renania Settentrionale-Vestfalia, in Germania. Appartiene al distretto governativo di D\u00fcsseldorf e al circondario di Wesel.\nDinslaken si fregia del titolo di \"Grande citt\u00e0 di circondario\" (\"Gro\u00dfe kreisangeh\u00f6rige Stadt\").\nAmministrazione.\nGemellaggi.\nDinslaken \u00e8 gemellata con:"}
{"id": "2165301", "revid": "767487", "url": "https://it.wikipedia.org/wiki?curid=2165301", "title": "Tribraco", "text": "Il tribraco (, composto da \u03c4\u03c1\u03b5\u1fd6\u03c2 \"tr\u00eais\", \"tre\", e \u03b2\u03c1\u03b1\u03c7\u03cd\u03c2 \"brach\u00fds\", \"breve\", ossia: \"tre brevi\") \u00e8 un piede in uso nella metrica classica. Viene formato dalla successione di tre sillabe brevi (\u222a \u222a \u222a).\nQuantitativamente equivalente al giambo e al trocheo (entrambi trimoraici), ne pu\u00f2 costituire la soluzione di arsi e tesi in sillabe brevi (\u00e8 possibile trovarlo, per esempio, sostituito a un giambo nel senario giambico)."}
{"id": "2165303", "revid": "830939", "url": "https://it.wikipedia.org/wiki?curid=2165303", "title": "Proceleusmatico", "text": "Il proceleusmatico \u00e8 un piede in uso nella metrica classica. Viene formato dalla successione di quattro sillabe brevi (\u222a \u222a \u222a \u222a)."}
{"id": "2165304", "revid": "729019", "url": "https://it.wikipedia.org/wiki?curid=2165304", "title": "San Nicolas (Batangas)", "text": "San Nicolas \u00e8 una municipalit\u00e0 di Quinta classe delle Filippine, situata nella Provincia di Batangas, nella Regione del CALABARZON.\nSan Nicolas \u00e8 formata da 18 baranggay:"}
{"id": "2165306", "revid": "583609", "url": "https://it.wikipedia.org/wiki?curid=2165306", "title": "Antonietta Grimaldi", "text": "Biografia.\nI primi anni e la giovinezza.\nFiglia della principessa Charlotte, erede al trono monegasco all'epoca della sua nascita, aveva il titolo di Altezza Serenissima, contessa di Polignac e baronessa di Massy (titolo creatole il 15 novembre 1951 dal fratello, da poco salito al trono).\nNel settembre del 1943 Antonietta, a 23 anni di et\u00e0, voleva a tutti i costi sposare il tenente tedesco Winter, membro del corpo di truppe naziste che occuparono Le Rocher, ma il matrimonio non ebbe luogo per volont\u00e0 del nonno, il principe Luigi II di Monaco: nonostante il principe simpatizzasse per i tedeschi, volle evitare discordie tra il suo popolo e la Francia. Per placare gli animi, Luigi II dispose, con sovrana risoluzione del 9 febbraio 1944, che non avrebbe acconsentito \"a qualsiasi matrimonio della principessa per tutta la durata delle ostilit\u00e0\". I tedeschi non erano affatto entusiasti perch\u00e9 la bassa istruzione e le umili origini di Winter, figlio di un impiegato delle ferrovie, facevano dubitare che potesse avere in futuro un ruolo politico.\nRuolo in societ\u00e0.\nDal 1956, ovvero dal matrimonio del fratello Ranieri con Grace Kelly, Antonietta risiedeva nella sua villa di \u00c8ze, in Francia. Fu presidente della Societ\u00e0 protettrice degli animali del Principato di Monaco.\nDopo la guerra, la principessa visse un idillio amoroso col campione di tennis monegasco Alexandre Nogh\u00e8s (1916-1999) che spos\u00f2 civilmente nel 1951 al consolato monegasco di Genova; la coppia divorzi\u00f2 nel 1954.\nQuesto stile di vita non convenzionale non le imped\u00ec ad ogni modo di interpretare il ruolo di \"first lady del Principato\" quando suo fratello sal\u00ec al trono nel 1949. Dopo la rinuncia della madre nel 1944, infatti, era divenuta \"de facto\" la prima donna del principato. Negli anni '50, Antonietta venne coinvolta col figlio Christian in una serie di scandali come quello del crollo della \"Soci\u00e9t\u00e9 de banque et des m\u00e9taux pr\u00e9cieux\". Fino alla nascita della principessa Carolina nel 1957, la principessa non manc\u00f2 di evidenziare l'eventuale disponibilit\u00e0 dei suoi figli ad ascendere al trono monegasco per evitare l'annessione alla Francia in mancanza di prole diretta del principe Ranieri. Quando nel 1953 Ranieri III si era detto intenzionato a sposare la fidanzata Gis\u00e8le Pascal, fu Antonietta una delle personalit\u00e0 che contribuirono a diffondere la voce che la futura principessa fosse sterile, verdetto poi comprovato anche da un team di medici e successivamente rivelatosi infondato.\nFu presidente della \"Soci\u00e9t\u00e9 protectrice des animaux\" del principato e cre\u00f2 inoltre un'associazione per lo sviluppo della medicina alternativa.\nDal matrimonio del fratello nel 1956 fino alla fine della sua vita, la principessa Antoinette risiedette nella sua villa a \u00c8ze-sur-Mer, in Francia.\nLa principessa Antoinette era la pi\u00f9 anziana esponente della famiglia Grimaldi dopo la morte di sua madre il 16 novembre 1977. Mor\u00ec il 18 marzo 2011 all'et\u00e0 di 90 anni. Il funerale si svolse il 24 marzo 2011 nella Cattedrale Notre-Dame-Immacul\u00e9e di Monaco, e venne sepolta nella Cappella della Pace, vicino a Place de la Visitation. Riposa accanto ai suoi genitori, il principe Pierre e la principessa Charlotte, sua figlia, Christine de Massy, e il suo ultimo marito, John Gilpin.\nDiscendenza.\nAntonietta ebbe tre figli col primo marito; tuttavia la prole nacque prima del matrimonio, e pertanto erano considerati illegittimi:\nAntonietta si spos\u00f2 tre volte:\nLo stato di principe/principessa si applicava ad Antonietta ma non ai suoi figli in quanto nati al di fuori del matrimonio, quindi nemmeno ai loro eredi."}
{"id": "2165307", "revid": "228587", "url": "https://it.wikipedia.org/wiki?curid=2165307", "title": "San Pascual", "text": ""}
{"id": "2165309", "revid": "287204", "url": "https://it.wikipedia.org/wiki?curid=2165309", "title": "West Adelaide Soccer Club", "text": "Il West Adelaide Soccer Club \u00e8 una societ\u00e0 calcistica australiana con sede nella citt\u00e0 di Adelaide. Oggi milita nella FFSA.\nStoria.\nHa partecipato nella National Soccer League dalla stagione 1977 fino alla fine della stagione 1998-1999, fatta eccezione per i periodi 1987-1989 e 1990-1991.\nEra conosciuto anche come West Adelaide Hellas e come Adelaide Sharks.\nHanno giocato sempre con una casacca a strisce blu e bianche, e ha giocato la maggior parte dei loro incontri nella NSL nell'Hindmarsh Stadium.\nPalmar\u00e8s.\nRiconoscimenti individuali.\nSouth Australia Player of the Year\nNational Soccer League Player of the Year\nNational Soccer League U/21 Player of the Year"}
{"id": "2165311", "revid": "1543377", "url": "https://it.wikipedia.org/wiki?curid=2165311", "title": "Francis Crozier", "text": "Biografia.\nOriginario dell'Irlanda del Nord, prese parte a sei spedizioni nell'Artico e nell'Antartico. \nFu comandante in seconda e capitano della Terror durante la spedizione britannica che nel 1845, guidata dal comandante sir John Franklin, part\u00ec dall'Inghilterra alla ricerca del passaggio a nord-ovest. \nLa missione fall\u00ec. Le due navi che facevano parte della spedizione, l'Erebus e la Terror, rimasero bloccate tra i ghiacci e furono viste per l'ultima volta da una baleniera il 26 luglio del 1845 nella baia di Baffin, dopodich\u00e9 scomparvero con tutto il loro equipaggio.\nL'ultimo messaggio firmato da lui \u00e8 datato 25 aprile 1848: vi si legge che l'11 giugno 1847 (quasi 11 mesi prima) era perito il capitano della spedizione John Franklin e 2 settimane dopo lo stesso Crozier era divenuto capo della spedizione. Vi si legge inoltre che il giorno dopo la datazione del messaggio (il 26 aprile 1848) i superstiti sarebbero partiti verso il fiume Back dopo aver abbandonato la Terror il 22 aprile.\nAlcune testimonianze di Inuit hanno detto di aver avvistato il capitano Francis Crozier insieme ad un altro membro dell'equipaggio tra il 1852 e il 1858 nella zona di Baker Lake. Effettivamente, poco meno di un secolo dopo, sul luogo del presunto avvistamento \u00e8 stato ritrovato un oggetto appartenente all'equipaggio di Crozier e Franklin. Crozier potrebbe essere stato uno degli ultimissimi uomini della spedizione a perire. \nTuttora la fine della vita del capitano Francis Crozier e dei suoi uomini \u00e8 avvolta nel mistero.\nCrozier nella letteratura.\nIl capitano Crozier \u00e8 protagonista del romanzo del 2007 \"La scomparsa dell'Erebus\", scritto da Dan Simmons, che immagina quale avrebbe potuto essere, in concreto, la sorte della spedizione scomparsa, in un racconto dai contenuti soprannaturali e horror. Dal romanzo \u00e8 stata tratta la serie televisiva \"The Terror\"."}
{"id": "2165312", "revid": "1573940", "url": "https://it.wikipedia.org/wiki?curid=2165312", "title": "Vanellus lugubris", "text": "La pavoncella lugubre (Vanellus lugubris, ), \u00e8 un uccello della famiglia dei Charadriidae.\nSistematica.\n\"Vanellus lugubris\" non ha sottospecie, \u00e8 monotipico.\nDistribuzione e habitat.\nQuesto uccello vive in Angola, Burundi, Camerun, Costa d'Avorio, eSwatini, Gabon, Ghana, Guinea, Kenya, Liberia, Malawi, Mali, Mozambico, Nigeria, Repubblica del Congo, Repubblica Democratica del Congo, Ruanda, Sierra Leone, Somalia, Sudafrica, Tanzania, Togo, Uganda, Zambia e Zimbabwe. \u00c8 di passo in Gambia e Senegal."}
{"id": "2165320", "revid": "729019", "url": "https://it.wikipedia.org/wiki?curid=2165320", "title": "San Pascual (Batangas)", "text": "San Pascual \u00e8 una municipalit\u00e0 di Prima classe delle Filippine, situata nella Provincia di Batangas, nella Regione del CALABARZON.\nSan Pascual \u00e8 formata da 29 baranggay:"}
{"id": "2165333", "revid": "28057", "url": "https://it.wikipedia.org/wiki?curid=2165333", "title": "Galleria Doria Pamphilj", "text": "La Galleria Doria Pamphilj \u00e8 una grande collezione privata esposta a Roma nel Palazzo Doria Pamphilj. Il palazzo che la ospita \u00e8 situato tra Via del Corso e via della Gatta.\nStoria.\nLa galleria Doria Pamphilj nacque nel 1651 quando Giambattista Pamphilj diventato papa col nome di Innocenzo X vincol\u00f2 le pitture e gli arredi del Palazzo Pamphilj a Piazza Navona con la restituzione ereditaria, cos\u00ec invest\u00ec suo nipote Camillo della primogenitura. In questo periodo era gi\u00e0 stato eseguito il \"ritratto di Innocenzo X\" da Diego Vel\u00e1zquez nel 1650 ma gi\u00e0 tre anni prima la collezione Pamphilj si era notevolmente arricchita col matrimonio di Camillo con Olimpia Aldobrandini, matrimonio che apport\u00f2 delle opere di Raffaello, Tiziano, Parmigianino e Beccafumi. Verso la met\u00e0 del XVII secolo Camillo gi\u00e0 possedeva quattro opere di Caravaggio di cui una, dal titolo \"La buona ventura\", fu regalata a Luigi XIV nel 1665 ed \u00e8 ora al Louvre. In seguito compr\u00f2 molti quadri bolognesi, di Claude Lorrain ed alcune opere delle collezioni Bonello e Savelli. La collezione ora aveva bisogno di una collocazione appropriata: venne scelto il palazzo di Via del Corso, gi\u00e0 appartenuto ai Della Rovere, che era passato nel 1601 agli Aldobrandini. In questo palazzo erano state allestite, in un periodo compreso tra il 1678 ed il 1681, una \"Stanza dei quadri\", una \"Stanza degli Animali\" e una \"Stanza dei Paesi\". Nel 1760, quando subentr\u00f2 ai Pamphilj il ramo dei Doria Pamphilj, si ebbero gli acquisti di opere del Bronzino e di Sebastiano del Piombo e di una serie di arazzi (oggi esposti a Genova). Del 1838 \u00e8 l'inaugurazione della sala Aldobrandini. Del XIX secolo \u00e8 l'ultimo acquisto di opere.\nIl palazzo.\nCon il crescere delle fortune della famiglia, il palazzo si \u00e8 esteso quasi continuamente ed \u00e8 ancora e rappresenta una sede adeguata per la collezione ospitata. \nLa maggior parte della collezione \u00e8 ospitata in una serie di sale di rappresentanza, che comprendono la cappella, progettata da Carlo Fontana, che contiene anche una vasta raccolta di reliquie. Tuttavia il nucleo fondamentale \u00e8 esposto in una successione di quattro gallerie decorate ed affrescate che corrono intorno al cortile. Un ampio insieme di ulteriori stanze \u00e8 stato trasformato in gallerie espositive che contengono una mostra permanente a tema \"La pittura di paesaggio nelle ville Doria Pamphilj\".\nLa collezione.\nL'ampia raccolta di pitture, arredi e statue che comprendono lavori di Jacopo Tintoretto, Tiziano, Raffaello Sanzio, Correggio, Caravaggio, Guercino, Gian Lorenzo Bernini, Parmigianino, Gaspard Dughet, Jan Brueghel il Vecchio, Vel\u00e1zquez e molti altri artisti importanti \u00e8 stata creata a partire dal XVI secolo dalle famiglie Doria, Pamphilj, Landi e Aldobrandini che sono ora unite tramite matrimoni e discendenze con il cognome semplificato di Doria Pamphilj, dopo essere state a lungo conosciute come Doria Landi Pamphili.\nIl capolavoro della collezione, secondo l'opinione generale, \u00e8 il ritratto di papa Innocenzo X, opera di Vel\u00e1zquez. Il papa, nato Giovan Battista Pamphilj, ascese al trono pontificio nel 1644.\nNel ritratto l'artista non idealizza l'espressione del papa, tuttavia il ritratto non \u00e8 sgradevole: le caratteristiche di Innocenzo X erano ritenute dai contemporanei come simboliche di uno stile di vita dispotico e di un carattere vendicativo.\nIl ritratto, dipinto verso il 1650 per commemorare l'anno santo, fu commissionato dalla cognata Olimpia Maidalchini che era sua stretta confidente e consigliere e, secondo alcuni, amante. Il quadro di Vel\u00e1zquez \u00e8 stato sistemato nel 1927 in una piccola stanza dedicata interamente al papa; infatti vi \u00e8 esposta anche una scultura di Bernini che ritrae Papa Innocenzo X.\nIn occasione dell'anno giubilare, la collezione \u00e8 stata aperta per la prima volta al pubblico nel 1950 dal Principe Filippo Andrea VI Doria Pamphilj.\nSuccessivamente Donna Orietta e Don Frank Pogson Doria Pamphilj (D. Orietta aggiunse il cognome di suo marito al suo) fecero molto per restaurare la collezione ed il palazzo, e dopo la loro scomparsa, nel 1998 e nel 2000 la cura della collezione fu assunta dai loro figli Don Jonathan Doria Pamphilj e Donna Gesine Pogson Doria Pamphilj, che risiedono nel palazzo.\nAssieme alle collezioni dei Colonna e dei Pallavicini-Rospigliosi, questa \u00e8 una delle pi\u00f9 grandi collezioni private di arte a Roma"}
{"id": "2165343", "revid": "204012", "url": "https://it.wikipedia.org/wiki?curid=2165343", "title": "Chirurgo orale", "text": ""}
{"id": "2165348", "revid": "1573940", "url": "https://it.wikipedia.org/wiki?curid=2165348", "title": "Vanellus senegallus", "text": "La pavoncella del Senegal (Vanellus senegallus, ), \u00e8 un uccello della famiglia dei Charadriidae.\nSistematica.\n\"Vanellus senegallus\" ha tre sottospecie:\nDistribuzione e habitat.\nLa sottospecie \"V. s. lateralis\" vive nel Repubblica del Congo meridionale, Angola, Repubblica Democratica del Congo meridionale, Uganda meridionale, Burundi, Ruanda, Tanzania, Mozambico, Malawi, Zambia, Zimbabwe, Botswana, eSwatini e Sudafrica. \"V. s. major\" vive in Eritrea e Etiopia. \"V. s. senegallus\" vive in Senegal e Gambia, Mauritania, Burkina Faso, Camerun, Costa d'Avorio, Gabon, Ghana, Guinea, Guinea-Bissau, Repubblica Centrafricana, Kenya, Liberia, Mali, Niger, Nigeria, Sierra Leone, Ciad, Sudan, Togo, Repubblica Democratica del Congo e Uganda settentrionali; \u00c8 di passo in Somalia."}
{"id": "2165351", "revid": "154398", "url": "https://it.wikipedia.org/wiki?curid=2165351", "title": "Crisi dei missili cubani", "text": ""}
{"id": "2165352", "revid": "36426", "url": "https://it.wikipedia.org/wiki?curid=2165352", "title": "Giallo (cinema)", "text": ""}
{"id": "2165354", "revid": "72396", "url": "https://it.wikipedia.org/wiki?curid=2165354", "title": "Arnaud Delalande", "text": "\u00c8 considerato uno degli autori francesi pi\u00f9 promettenti nel campo del romanzo storico-avventuroso e del giallo. I suoi romanzi sono stati tradotti in 17 Paesi. \u00c8 un membro della Soci\u00e9t\u00e9 des auteurs de Normandie.\nHa iniziato a lavorare come sceneggiatore di film di vario genere per la televisione, cortometraggi e cartoni animati. Parallelamente ha iniziato la carriera da scrittore.\nNel 1998 ha pubblicato il suo primo romanzo \"Notre-Dame sous la terre\", successivamente pubblica \"La Musique des morts\" nel 2000 e \"L'\u00c9glise de Satan\" nel 2002.\nNel 2006 scrive \"Le Pi\u00e8ge de Dante\" che viene pubblicato in Italia il 13 settembre 2007 dalla Casa Editrice Nord con il titolo \"La trappola di Dante\". Nel 2007 ha pubblicato \"La Lance de la Destin\u00e9e\", in Italia \u00e8 stato pubblicato, sempre dalla Casa Editrice Nord, il 18 settembre 2008 con il titolo \"La lancia del destino\".\nIl suo ultimo libro \u00e8 \"Les fables de sang\" pubblicato in Francia nel 2009."}
{"id": "2165358", "revid": "599013", "url": "https://it.wikipedia.org/wiki?curid=2165358", "title": "Dave Meyers (cestista)", "text": ""}
{"id": "2165360", "revid": "228587", "url": "https://it.wikipedia.org/wiki?curid=2165360", "title": "Lamoli", "text": "Lamoli \u00e8 una frazione di 92 abitanti del comune di Borgo Pace, nella provincia di Pesaro e Urbino.\nGeografia fisica.\nIl paesino si trova incastonato nell'Appennino Umbro-Marchigiano a 600 m s.l.m., \u00e8 attraversato dal torrente Meta che, unendosi al torrente Auro d\u00e0 vita al fiume Metauro. Lamoli \u00e8 percorso dalla SS73bis arteria di collegamento principale con il capoluogo, Borgo Pace (5,4\u00a0km) ed il passo di Bocca Trabaria (8,4\u00a0km) a 1049 m s.l.m., confine tra Marche e Umbria.\nToponimo.\nLamoli fin dalla sua origine venne chiamato \"Castrum Lamularum\" o \"Castello delle Lame\" dal tipo di conformazione del terreno costituito dall'assieme di piccole lame sul quale venne edificato.\nStoria.\nLe fonti storiche sono concordi nell'attribuire la fondazione di Lamoli a discepoli di San Benedetto, questi dopo la morte del loro fondatore si riversarono nella Massa Trabaria attirati dalla solitudine di questi luoghi, dai ricchi boschi e dall'abbondanza di terre facili d'acquistare o ad essere donate.\nIl castello, ora scomparso, fu per molti secoli fino al XIX secolo, la sede di un Vicariato civile al quale dipendevano vari castelli. Presiedeva a questo un Vicario che veniva eletto all'epoca del contado della Massa Trabaria dal Rettore della Massa, e dopo l'annessione alla signoria d'Urbinate, dai Conti e poi dai Duchi d'Urbino e dopo la devoluzione alla Chiesa, dalla Legazione pontificia.\nDagli Statuti Lamolesi conservati nell'archivio parrocchiale, ci danno notizia dei borghi soggetti al Vicariato di Lamoli all'inizio del XIV secolo: Castel di Bavia (Borgo Pace), Parchiule, Guinza, Sompiano, Castel de'Fabbri, Montedale, Palazzo de'Mucci e Valbona. Questi vennero a trovarsi nel corso della storia aggregati a Lamoli o suddivisi tra Parchiule e Mercatello sul Metauro. Il 21 dicembre 1827, col Motu Proprio di Papa Leone XII, venne decretato che i castelli di Guinza e Montedale restassero soggetti al comune di Mercatello mentre gli altri castelli dell'antico Vicariato di Lamoli, per ragioni topografiche, furono uniti in un'unica comunit\u00e0 avente capoluogo Borgo Pace.\nDurante il Risorgimento Italiano e le guerre d'indipendenza, Lamoli ebbe un ruolo attivo con la Carboneria, rifugiando i patrioti della Repubblica Romana dopo il 1849 e ospitando Garibaldi nella canonica dell'abbazia mentre con il suo esercito si stava spostando verso San Marino, scendendo dal Alpe della Luna.\nMonumenti e luoghi d'interesse.\nL'Abbazia benedettina di San Michele Arcangelo \u00e8 il monumento simbolo del paese. La fondazione risale al VII secolo, di quest'epoca restano, perfettamente recuperate, la chiesa abbaziale e l'ala principale del monastero, nel cui chiostro si trova il Museo dei Colori naturali. All'interno della chiesa si possono ammirare diverse opere di notevole pregio.\nEconomia.\nL'economia di Lamoli resta sostanzialmente di tipo agricolo e, per questo, dalla met\u00e0 del XX secolo ha conosciuto un notevole emigrazione della sua popolazione verso Nazioni (Argentina, Svizzera) e centri che offrivano maggiori opportunit\u00e0 lavorative. Lamoli, come i paesi vicini, mantiene ancora vivo l'antico mestiere del carbonaio. Essendo un paese strettamente legato alla montagna, d'estate diventa una meta di villeggiatura e d'escursioni con numerosi turisti provenienti dalle vicine regioni di Umbria e Toscana ma anche dal resto della provincia di Pesaro-Urbino."}
{"id": "2165363", "revid": "599013", "url": "https://it.wikipedia.org/wiki?curid=2165363", "title": "Richard Washington", "text": ""}
{"id": "2165364", "revid": "1543377", "url": "https://it.wikipedia.org/wiki?curid=2165364", "title": "Chika Unigwe", "text": "Biografia.\nAttualmente vive a Turnhout in Belgio con suo marito e i suoi quattro figli. Di etnia igbo, Si \u00e8 laureata in lingua e letteratura inglese presso l'universit\u00e0 di Nsukka in Nigeria e nel 2004 \u00e8 ha svolto la tesi di dottorato in scienza della letteratura all'Universit\u00e0 di Leida nei Paesi Bassi.\nAttivit\u00e0.\nHa pubblicato romanzi, poesie, libri per bambini e racconti. I suoi racconti sono stati radiotrasmessi dalla BBC World Service, da Radio Nigeria e da altre stazioni radiofoniche del Commonwealth.\nNel 2003 ha vinto la \"BBC Short Story Competition\", ottenendo una menzione speciale nella \"Commonwealth short story writing competition\", 2003/2004. Inoltre, sempre nel 2003, \u00e8 stata una finalista del \"Caine Prize\" (anche noto come \"African Booker\").\nDal 1\u00ba gennaio 2007 \u00e8 membro del consiglio comunale di Turnhout per il partito cristiano-democratico CD&amp;V.\nIl suo primo romanzo, \"De Feniks\", \u00e8 stata la prima opera di fiction scritta in olandese da un autore proveniente dall'Africa.\nChika Unigwe ha pubblicato nel 2007 il suo secondo romanzo \"On Black Sisters' Street\" (pubblicato dapprima in olandese con il titolo \"Fata Morgana\"), ambientato sullo sfondo della scena della prostituzione di Anversa."}
{"id": "2165367", "revid": "1573940", "url": "https://it.wikipedia.org/wiki?curid=2165367", "title": "Vanellus leucurus", "text": "La pavoncella codabianca (Vanellus leucurus, ), \u00e8 un uccello della famiglia dei Charadriidae.\nSistematica.\n\"Vanellus leucurus\" non ha sottospecie, \u00e8 monotipico.\nDistribuzione e habitat.\nQuesto uccello vive nella Penisola Arabica, in Israele, Giordania, Siria, negli stati caucasici, in Kazakistan, Uzbekistan, Turkmenistan, Tagikistan, Afghanistan, Pakistan, India, Nepal, in Turchia e Romania. Nidifica soprattutto in Iraq, Iran e nella Russia meridionale. \u00c8 di passo nel Nord Africa, in Niger, Nigeria, Etiopia, e in Europa occidentale e meridionale, compresa l'Italia."}
{"id": "2165370", "revid": "1874129", "url": "https://it.wikipedia.org/wiki?curid=2165370", "title": "Wetherby", "text": "Wetherby \u00e8 una cittadina di abitanti del West Yorkshire, in Inghilterra. La citt\u00e0 \u00e8 nota per il suo ippodromo.\nStoria.\nWetherby \u00e8 cresciuta come un insediamento vichingo. In seguito \u00e8 diventata una citt\u00e0 rurale di mercato, che ha ospitato un mercato del bestiame per molti secoli. Durante la rivoluzione industriale, la citt\u00e0 ha guadagnato un mulino e un birrificio.\nInfrastrutture e trasporti.\nLa stazione degli autobus si trova all'estremo inferiore del mercato. Data la parziale pedonalizzazione della parte inferiore del mercato nel 2007, la capacit\u00e0 della stazione degli autobus \u00e8 stata ridotta.\nAttualmente, la stazione ferroviaria pi\u00f9 vicina \u00e8 la stazione di Leeds. Le stazioni di Cross Gates, Garforth, Harrogate e Knaresborough Cattal si trovano nelle vicinanze.\nL'aeroporto pi\u00f9 vicino \u00e8 il Leeds Bradford International Airport.\nIppodromo.\nWetherby \u00e8 nota per il suo ippodromo, che si trova sulla B1224 a est della citt\u00e0."}
{"id": "2165371", "revid": "729019", "url": "https://it.wikipedia.org/wiki?curid=2165371", "title": "Ivan Konstantinovi\u010d Romanov", "text": "Biografia.\nInfanzia.\nAlla sua nascita era granduca e Altezza Imperiale, ma solo nove giorni dopo un ukase del cugino di suo padre, l'imperatore Alessandro III di Russia, lo priv\u00f2 del titolo riformando la Legge di Famiglia, in modo da limitare il titolo di granduca solo a coloro che avevano per padre, nonno o zio l'imperatore: divenne cos\u00ec Principe di Russia con il trattamento di Altezza.\nMatrimonio.\nPersona descritta dai contemporanei come delicato e religioso, in un primo tempo pens\u00f2 di diventare un monaco ortodosso, ma si innamor\u00f2 della bella principessa Elena di Serbia. Si sposarono il 2 settembre 1911 e la sposa prese il nome di Elena Petrovna di Russia. Coppia molto felice, ebbero due figli.\nRivoluzione bolscevica e morte.\nIl principe Ivan combatt\u00e9 durante la Prima guerra mondiale, venne decorato e si trovava al fronte durante la Rivoluzione di Febbraio. Dopo la presa del potere da parte dei bolscevichi, il 4 aprile 1918 fu arrestato ed esiliato negli Urali.\nIl 18 luglio dello stesso anno, ad Alapaevsk, fu crudelmente giustiziato insieme alla zia Elizaveta F\u00ebdorovna, allo zio granduca Sergej Michailovi\u010d, ai suoi fratelli principi Konstantin Konstantinovi\u010d e Igor' Konstantinovi\u010d, al cugino Vladimir Pavlovi\u010d Paley, a F\u00ebdor Remez (segretario del granduca) ed a Varvara Jakovleva, una suora del convento di Mosca, compagna di Elizaveta F\u00ebdorovna. Furono tutti portati all'interno della foresta presso una miniera abbandonata, bastonati e lasciati agonizzanti al suo interno. I loro corpi, recuperati dall'Armata Bianca, furono dopo mesi sepolti nel cimitero ortodosso di Pechino, andato poi distrutto durante la Rivoluzione Culturale.\nSua madre la granduchessa Elizaveta Mavrikievna, sua sorella Vera Konstantinovna e sua moglie riuscirono a fuggire dalla Russia nell'aprile del 1919, grazie all'aiuto del Re di Norvegia. Sua figlia Caterina spos\u00f2 Ruggero, marchese Farace di Villaforesta, visse a lungo in Argentina e a Montevideo, dove mor\u00ec novantenne. La sorella Vera mor\u00ec a New York nel 2002, a quasi cento anni.\nDiscendenza.\nIl granduca Ivan ed Elena di Serbia ebbero due figli:"}
{"id": "2165373", "revid": "2227122", "url": "https://it.wikipedia.org/wiki?curid=2165373", "title": "Fornello a induzione", "text": "Il fornello a induzione \u00e8 un tipo di fornello che sfrutta il principio dell'induzione elettromagnetica per scaldare le pentole utilizzate per la cottura dei cibi.\nFunzionamento e caratteristiche costruttive.\nIl fornello ad induzione \u00e8 provvisto di una bobina conduttrice in cui \u00e8 fatta scorrere una corrente elettrica alternata, ad una frequenza in genere situata tra i 20\u00a0kHz e i 50\u00a0kHz.\nIl limite inferiore di 20\u00a0kHz \u00e8 per evitare possibili emissioni acustiche nella gamma di frequenze percepibili dall'uomo (vedere in proposito il diagramma di sensibilit\u00e0 dell'orecchio umano). Il limite superiore viene dall'esigenza di produrre la parte elettronica di potenza con un buon compromesso tra costi e alta efficienza.\nLa corrente elettrica alternata che scorre nel filo della bobina produce un campo magnetico altrettanto variabile nel tempo. Secondo la legge di Faraday \u2014 o l'equivalente seconda equazione di Maxwell \u2014 una variazione nel tempo del flusso di campo magnetico su una superficie produce un campo elettrico non conservativo (a rotore non nullo) su di essa, ossia la circuitazione lungo un percorso chiuso risulta in una forza elettromotrice indotta non nulla. Questa produce correnti elettriche indotte sul fondo del recipiente conduttore posto sul fornello e, per effetto Joule, l'energia elettrica si trasforma in calore provocando il riscaldamento del recipiente e del contenuto.\nPoich\u00e9 i fornelli a induzione odierni raggiungono potenze di 1,5\u00a0kW - 2\u00a0kW, occorre che la bobina che genera il campo magnetico abbia una bassa resistenza elettrica alla frequenza di lavoro, per ottenere un alto rendimento di tutto il fornello, ed evitare che una parte della potenza sia dissipata internamente alla bobina stessa producendo il suo riscaldamento anzich\u00e9 quello del recipiente. A tal fine la bobina \u00e8 realizzata con un avvolgimento di filo litz di rame, ed \u00e8 posta immediatamente al di sotto della superficie vetrosa del piano di cottura per migliorare l'accoppiamento magnetico col contenitore.\nLa generazione della corrente alternata e la sua regolazione in potenza, per graduare l'intensit\u00e0 di riscaldamento, \u00e8 affidata ad un sistema elettronico contenuto nel fornello stesso, in genere azionabile con comandi \"touch\". Oggigiorno molti prodotti commerciali effettuano la regolazione semplicemente riducendo il duty cycle, ossia la frazione di tempo in cui il fornello resta acceso alla massima potenza. Questa continua accensione/spegnimento \u00e8 pulsata con una cadenza di circa una volta ogni secondo, normalmente non visibile se non in condizioni particolari, ed \u00e8 di fatto percepita come abbassamento uniforme della potenza riscaldante.\nVa notato che nella realt\u00e0, per una buona efficienza del riscaldamento a induzione, sono importanti anche altri fattori riguardanti il contenitore-recipiente di cottura.\nQuindi, e paradossalmente, un ottimo conduttore elettrico e termico (ad esempio pentolame in rame o in alluminio) ha non solo accoppiamento magnetico trascurabile, ma si riscalder\u00e0 assai debolmente solo sul suo contorno e non al centro. Nel caso di recipienti scarsamente o non magnetizzabili si evidenzia inoltre l'effetto repulsivo tra le due correnti di segno opposto (quella della bobina del fornello e quella indotta sul fondo del contenitore) con possibile levitazione e scivolamento di quest'ultimo sul piano di cottura. \u00c8 da notare che sullo stesso effetto repulsivo si basano i \"separatori a correnti indotte per metalli non ferrosi\", che ne permettono lo scorporo selettivo da rifiuti di composizione eterogenea (vedere la sezione omonima alla voce separazione magnetica dei rifiuti).\nIn pratica i recipienti di acciaio magnetizzabile \u2014 che \u00e8 conduttore buono, ma non ottimo \u2014 risultano i pi\u00f9 idonei, ed \u00e8 su di essi che vengono messi a punto i fornelli in commercio.\nLa trasformazione dell'energia elettrica in calore pu\u00f2 avvenire non solo a causa della resistivit\u00e0 finita del materiale e delle correnti parassite indotte, ma anche per effetto dell'isteresi magnetica che \u00e8 pure un fenomeno dissipativo. Nel reale funzionamento entrambi i fenomeni coesistono ed \u00e8 complesso determinare quale sia la frazione attribuibile a ciascuno di essi.\nNota: qualora i materiali del corpo del contenitore non siano idonei all'induzione (ad esempio le pentole d'alluminio, pressoch\u00e9 irrinunciabili nella ristorazione professionale) vari produttori realizzano il fondo a sandwich, con uno strato interno in acciaio ferroso, o applicano esternamente al fondo d'alluminio un disco d'acciaio inox con capettature che si maschiano nel medesimo. Per i contenitori sprovvisti di tali accorgimenti sono disponibili sul mercato dei dischi adattatori in acciaio non a-magnetico (ergo a contenuto ferroso), di vari diametri, da collocare come sottopentola sul piano ad induzione. Va detto che il loro impiego riduce la peculiare sicurezza del piano cottura ad induzione, poich\u00e9 una volta allontanata la pentola rimane sul ripiano un oggetto ad alta temperatura; inoltre questi accessori annullano pressoch\u00e9 totalmente gran parte dei vantaggi dell'induzione come la rapidit\u00e0 di risposta e l'efficienza.\nEfficienza.\nL'efficienza del 90%, valore indicato nella sezione \"vantaggi\", \u00e8 riferita al complesso dell'elettronica (alimentatore e circuiti di controllo, oscillatore, bobina, ventola di raffreddamento di diodi e transistor di potenza) che converte l'energia elettrica in campo magnetico oscillante. Quest'ultimo \u00e8 assorbito dal fondo della pentola dove l'energia magnetica provoca le correnti parassite che producono infine il riscaldamento.\nDiversa, e pi\u00f9 bassa, \u00e8 efficienza complessiva ossia quella di cottura. Essa \u00e8 definita dalla frazione di energia trattenuta dalla pentola e dal suo contenuto \"al termine\" di una fase di riscaldamento, rapportata all'energia elettrica consumata durante tutta la fase di riscaldamento. Questa efficienza \u00e8 perci\u00f2 quella reale, ossia quella elettronica al netto delle ulteriori perdite per conduzione \u2014 verso il piano d'appoggio che seppur poco si scalda \u2014 perdite per convezione \u2014 l'aria che lambisce le pareti della pentola \u2014 e per irraggiamento. In base a test condotti nel 2014, il Dipartimento dell'Energia (Department of Energy: DoE) americano afferma che in cottura \"gli apparecchi a induzione hanno un'efficienza media del 72,2%, non significativamente maggiore del 69,9% dei piani di cottura lisci [ossia vetroceramica] o del 71,2% di quelli a spiraline incandescenti\" [comuni nel nordamerica ma pessoch\u00e9 sconosciuti in Italia].\nPer i piani ad induzione valori di efficienza complessiva del 74%-78%, quindi non distanti dai risultati del DoE, vengono indicati dalle stesse aziende produttrici e da laboratori di ricerca indipendenti.\n\u00c8 evidente che per i fornelli ad induzione risulta \"naturale\" l'uso di queste due diverse definizioni di efficienza, delle quali la prima \u00e8 squisitamente appannaggio dei laboratori di progettazione elettronica, ed \u00e8 quella su cui vengono confrontati prodotti diversi e progressi tecnologici. \u00c8 altrettanto evidente che quanto pi\u00f9 \u00e8 alta l'efficienza elettronica, tanto pi\u00f9 sar\u00e0 alta l'efficienza finale di cottura. Per i sistemi di cottura tradizionali (non a induzione) non essendovi elettronica l'unica efficienza definibile \u00e8 quella di cottura. Volendo quindi paragonare tra loro prodotti a induzione e non, \u00e8 prioritario \u2014 per approdare a valutazioni imparziali \u2014 assicurarsi di stare utilizzando per entrambi la stessa definizione di efficienza.\nLa misura di efficienza con lo standard messo a punto dal DoE prevede un ciclo di cottura simulato in cui si scalda sul fornello un cilindro metallico calibrato che simula la pentola, di capacit\u00e0 termica nota e di dimensione rapportata alla grandezza della zona attiva del piano cottura. Il ciclo inizia con ambiente fornello e \"pentola\" a 25\u00a0\u00b0C. Il fornello viene acceso alla sua massima potenza. Quando la temperatura della \"pentola\" \u00e8 salita di +80\u00a0\u00b0C rispetto a quella iniziale (ossia 105\u00a0\u00b0C) il fornello viene abbassato a un quarto della potenza massima ed \u00e8 cos\u00ec tenuto per 15 minuti. Al termine si misura l'energia termica (il calore) contenuto nella pentola. L'efficienza \u00e8 il rapporto tra quest'energia e l'energia elettrica consumata nel corso del ciclo. L'utilizzo nel test di due potenze diverse, prima quella massima e poi un quarto, \u00e8 rappresentativa di un utilizzo prossimo a quello considerato pi\u00f9 frequente nell'uso reale (ad esempio cottura di pasta, ortaggi, legumi, ecc.) in cui si porta rapidamente a bollire dell'acqua per la successiva cottura che proseguir\u00e0 a potenza ridotta.\nLo standard di misura approntato dal DoE \u2014 con cui \u00e8 possibile paragonare tra loro le efficienze di tutti i sistemi di cottura, siano essi alimentati a energia elettrica, a gas o altro \u2014 \u00e8 stato sottoposto e ha superato verifiche preliminari di precisione e riproducibilit\u00e0. Peraltro ha ottenuto un rifiuto alla sua applicazione da parte dell'associazione di produttori di elettrodomestici statunitensi (AHAM), che hanno emesso una petizione contro il DoE riguardo all'imposizione di tale test, adducendo come ragione la mancanza di elementi sufficienti a garantirne l'applicabilit\u00e0. L'annosa questione fa ritenere che vi siano ragioni di fondo sottaciute da AHAM per non abilitare una normazione lungamente attesa, che potrebbe riservare sorprese sulle reali efficienze di molti prodotti in commercio.\nNell'Unione europea le misure di efficienza si conformano al Regolamento europeo 66/2014 che assume implicitamente (non menzionandola) la norma europea e relativi aggiornamenti EN 60350-2:2013/A11:2014 messa a punto da Cenelec e adottata dai principali enti di normazione dei paesi europei incluso il Comitato Elettrotecnico Italiano. Secondo questa norma il rendimento di un piano di cottura elettrico non va espresso in percentuale, bens\u00ec in wattora per chilogrammo equivalente d'acqua riscaldato: Wh/kg. Il test utilizza un contenitore con acqua al suo interno e munito di coperchio. Sono prescritte precise dimensioni del contenitore e quantitativo d'acqua in relazione alla grandezza dell'elemento riscaldante sottoposto a test. La prova prevede il riscaldamento da 15\u00a0\u00b0C (temperatura iniziale dell'acqua) a 90\u00a0\u00b0C alla massima potenza, seguito da ulteriori 20 minuti a potenza ridotta ma sufficiente a non far scendere la temperatura al di sotto di 90\u00a0\u00b0C. Il testo integrale della norma non \u00e8 di pubblico dominio, ma dettagli sufficienti si trovano in articoli tecnico-scientifici. Il consumo ottenuto con questo tipo di prova non \u00e8 convertibile in efficienza percentuale, o comunque applicandovi la definizione DoE (energia termica trattenuta alla fine del test diviso energia elettrica consumata) si otterrebbero valori molto pi\u00f9 bassi di quelli statunitensi, sia per il maggior tempo ed energia spesi in regime stazionario, sia per l'inevitabile, bench\u00e9 controllata, perdita di calore per parziale evaporazione dell'acqua.\nI consumi in Wh/kg di specifici modelli in vendita sul mercato possono trovarsi sui libretti d'uso degli apparecchi o sui siti dei produttori, ma non \u00e8 obbligatorio indicarli: le aziende produttrici sono tenute solo a dichiarare che l'apparecchio \u00e8 conforme al Regolamento 66/2014, ossia che il suo consumo \u00e8 inferiore al limite massimo obbligatorio di 195\u00a0Wh/kg. Nel concreto un buon numero di costruttori fornisce i dati di consumo conformi alla normativa, sia per i ripiani a induzione che per quelli in vetroceramica non a induzione. Mediamente si osservano valori dichiarati di 170-180\u00a0Wh/kg per i fornelli a induzione e di 180-194\u00a0Wh/kg per altri piani di cottura elettrici.\nPertanto sia le risultanze del Department of Energy americano che un'indagine sui dati resi pubblici dai produttori concordano su una riduzione di consumo della tecnologia a induzione dell'ordine del 5%-10% rispetto ai piani di cottura in vetroceramica a riscaldamento convenzionale.\nIl luogo comune di un'efficienza dell'induzione assai superiore rispetto ad altri sistemi di cottura elettrici deriva piuttosto dalla percezione di una sua maggior prontezza dovuta alla ridotta massa termica. Misurazioni mostrano che non c'\u00e8 differenza di consumo significativa tra le diverse tecnologie per portare a bollore un quantitativo consistente (2-2,5\u00a0litri) d'acqua. Lo stesso consumo relativo \u00e8 confermato da una nota azienda europea per i propri piani a riscaldamento tradizionale.\nCon piccole preparazioni (0,5\u00a0kg) i piani tradizionali evidenziano al contrario un accumulo di calore nelle parti calde dimostrato da un ritardo rispetto all'induzione di 1,5-2 minuti per raggiungere la stessa temperatura. Tale calore potr\u00e0 andar perso o no in relazione a quantitativi, durata e dinamica della preparazione culinaria.\nImpatto ambientale.\n\u00c8 lecito stimare gli effetti prodotti sull'ambiente dalla cottura a induzione, ed effettuare un raffronto con quella tradizionale a gas.\nGli indicatori di interesse sono fondamentalmente: l'emissione di CO2 (anidride carbonica) responsabile dell'effetto serra e il consumo di risorse energetiche primarie \u2014 nella fattispecie elettricit\u00e0 e gas \u2014 in parte o totalmente non rinnovabili.\nPer prima cosa occorre basarsi su valori rappresentativi dell'efficienza media di cottura per i due tipi di fornelli, ad esempio 78% per l'induzione e 40% per il gas. Ci\u00f2 significa ad esempio che una preparazione culinaria che richiede 0,5 kWh \"in pentola\" consumer\u00e0 con l'induzione 0,641 kWh di energia elettrica, oppure 1,25 kWh di energia termica prodotta dalla combustione del gas nel fornello.\nL'energia elettrica, oltre a provenire in parte da fonti rinnovabili, richiede centrali alimentate con combustibili. Per risalire all'energia in questi contenuta, che \u00e8 quella realmente spesa, vanno utilizzati i cosiddetti fattori di conversione in energia primaria. Essi indicano di quanto l'energia elettrica che si consuma in loco va moltiplicata per risalire all'energia iniziale necessaria per produrla. I fattori di conversione in energia primaria risultano essere per l'Italia di 1,95 per l'energia elettrica dalla rete (la sola frazione non rinnovabile) e 1,05 per il gas naturale. Si tratta ovviamente dei fattori medi nazionali: nel corso delle ore del giorno e delle stagioni si verificano difatti oscillazioni dovute a maggiore o minore disponibilit\u00e0 di rinnovabili.\nOgni kWh di energia elettrica richiede quindi in media per essere prodotto 1,95\u00a0kWh di energie non rinnovabili (gas, prodotti petroliferi, carbone) nelle centrali elettriche. Per il gas non vi \u00e8 conversione ma solo depurazione, trasporto, distribuzione ed eventuali piccole perdite, pertanto il fattore di conversione \u00e8 1,05, poco maggiore di uno.\nLa cottura dell'esempio produce quindi per l'induzione un consumo di 1,250 kWh (energia dei combustibili non rinnovabili necessari a generare nelle centrali termoelettriche la quota parte, in base al mix elettrico nazionale, dell'elettricit\u00e0 consumata) e 1,313 kWh per il gas.\nL'emissione di CO2 \u00e8 fissata istituzionalmente (a livello regionale in Piemonte, Lombardia, Veneto, Emilia-Romagna, Marche...) al valore di 0,4332\u00a0kg CO2/kWh per l'energia elettrica poich\u00e9 una frazione di essa \u00e8 prodotta come gi\u00e0 detto da fonti non rinnovabili, e al valore di 0,1969\u00a0kg CO2/kWh per il gas naturale.\nLa cottura dell'esempio produrr\u00e0 quindi 0,278\u00a0kg CO2 con l'induzione o 0,246\u00a0kg CO2 con il gas.\nEsercizi simili, ossia confronti tra fornelli a induzione e a gas in termini di CO2 generata e consumo di energia primaria, sono stati condotti \u2014 attingendo alla letteratura scientifica sull'argomento \u2014 in uno studio del 2011 promosso dalla Commissione europea. Bench\u00e9 le risultanze dello studio siano a favore della cottura a gas (in termini economici, di CO2 prodotta e di energia primaria spesa), occorrerebbe rimodularne i dati alla luce dell'evoluzione tecnologica dei prodotti e dell'aumentato contributo di energie rinnovabili per la generazione elettrica\nA livello italiano ed europeo si osserva quindi che entrambi gli indicatori \u2014 CO2 generata ed energia primaria non rinnovabile consumata \u2014 non paiono mostrare a livello ambientale un deciso vantaggio dell'induzione rispetto al gas.\nUn rilievo particolare merita l'analisi dell'impatto sulla rete di generazione e distribuzione elettrica a seguito di una ipotizzabile maggior penetrazione a livello domestico di sistemi di cottura a induzione e pi\u00f9 in generale ad alimentazione elettrica.\nL'Italia vede ancora il predominio del gas per usi di cottura domestica sui fornelli. Un maggior share di fornelli ad induzione comporterebbe quindi un incremento dei consumi elettrici a discapito del gas.\nAl di l\u00e0 del resoconto gi\u00e0 riportato sul bilancio di energia primaria delle due soluzioni, va sottolineato come gli usi cucina presentino una scarsa elasticit\u00e0 in termini di profilo orario di prelievo elettrico: il picco d'uso dei fornelli in genere precede di poco la fruizione a pranzo e a cena. Rilevazioni a livello nazionale del fabbisogno elettrico orario, che deve sempre essere coperto in tempo reale da una quota parte di produzione elettrica da fonti rinnovabili e non (ossia da combustibili fossili), mostrano come quest'ultima (la non rinnovabile) presenti gi\u00e0 oggi il massimo picco di generazione tra le 18:45 e le 22:00. Dalle ultime relazioni dell'Autorit\u00e0: \"Si osserva, in particolare, la maggiore pendenza del profilo di carico [coperto da generatori a combustibili fossili] nelle ore preserali [...] per effetto del contemporaneo venir meno del fotovoltaico quando si sta raggiungendo il picco di carico serale\". La \"pendenza del profilo di carico\" influenza a sua volta il rendimento di tutto il sistema elettrico dato che negli \"impianti chiamati a funzionare a carico parziale e con continue accensioni e spegnimenti (o variazioni di carico), continuano a diminuire i rendimenti\". In breve l'utilizzo della cottura a induzione nelle ore tardo pomeridiane e serali richiede energia elettrica prodotta per l'85% da impianti termoelettrici tradizionali che lavorano inoltre in condizioni di rendimento complessivo non ideale.\nUno studio condotto nel 2018 per la realt\u00e0 nazionale analizza i diversi aspetti sopra esposti, mostrando che una massiva transizione dall'uso del gas all'elettricit\u00e0 per la cottura dei cibi porterebbe a un incremento di oltre 5 GW nei picchi di assorbimento del sistema elettrico nazionale, non ridurrebbe il consumo di gas naturale (il quantitativo necessario per l'aumentata produzione elettrica sarebbe maggiore di quello non pi\u00f9 consumato nei fornelli a gas), e farebbe salire le emissioni nazionali di CO2 di un +0,6%."}
{"id": "2165375", "revid": "599013", "url": "https://it.wikipedia.org/wiki?curid=2165375", "title": "Igor' Konstantinovi\u010d Romanov", "text": "Biografia.\nGiovinezza.\nAncora giovane entr\u00f2 nel Corpo dei paggi ed in seguito nell'Imperiale Accademia Militare di San Pietroburgo.\nPrima guerra mondiale.\nDurante la Prima guerra mondiale fu capitano nel Reggimento delle Guardie di Ismailovskij e venne decorato per il valore. Tuttavia, la sua salute era cagionevole: soffr\u00ec di complicazioni polmonari e di pleurite nel 1915 e, anche se ritorn\u00f2 al fronte dopo essere stato curato, non poteva camminare velocemente e spesso tossiva e sputava sangue.\nRivoluzione bolscevica e morte.\nDopo la presa del potere da parte dei bolscevichi, il 4 aprile 1918 fu arrestato ed esiliato negli Urali. Il 18 luglio dello stesso anno, ad Alapaevsk, fu giustiziato insieme alla zia Elizaveta F\u00ebdorovna, allo zio granduca Sergej Michailovi\u010d, ai suoi fratelli principi Konstantin Konstantinovi\u010d e Ivan Konstantinovi\u010d, al cugino Vladimir Pavlovi\u010d Paley, a F\u00ebdor Remez (segretario del granduca) ed a Varvara Jakovleva, una suora del convento di Mosca, compagna di Elizaveta F\u00ebdorovna. Furono tutti portati all'interno della foresta presso una miniera abbandonata, bastonati e lasciati agonizzanti al suo interno.\nI loro corpi, recuperati dall'Armata Bianca, furono dopo mesi sepolti nel cimitero ortodosso di Pechino, andato poi distrutto durante la Rivoluzione Culturale."}
{"id": "2165376", "revid": "177966", "url": "https://it.wikipedia.org/wiki?curid=2165376", "title": "Wilder", "text": ""}
{"id": "2165378", "revid": "111602960", "url": "https://it.wikipedia.org/wiki?curid=2165378", "title": "Ol'ga Valerianovna Paley", "text": "Biografia.\nFiglia dell'impiegato Valerian Karnovich e di sua moglie Ol'ga Vasilyevna Meszaros, spos\u00f2 a diciannove anni Erich Gerhard von Pistohlkors (Riga 1853-1935), da cui ebbe quattro figli:\nPochi anni dopo le nozze conobbe il granduca Pavel, fratello dell'imperatore Alessandro III e vedovo dal 1892: i due incominciarono una relazione, che diede notevole scandalo nella buona societ\u00e0 e port\u00f2 anche alla nascita di un figlio illegittimo, Vladimir Pavlovi\u010d Paley, nel 1897. L'uomo chiese allo zar Nicola II, suo nipote il permesso di sposare la donna, nel frattempo divorziata da Pistohlkors, ma questi lo rifiut\u00f2. I due si trasferirono a Parigi e nel 1902 si sposarono nella chiesa ortodossa di Livorno. Nicola II band\u00ec lo zio dalla Russia, lo priv\u00f2 dei titoli e dei possedimenti e stabil\u00ec che i figli di primo letto dell'uomo, Dmitrij e Marija venissero affidati al di lui fratello, il granduca Sergej Aleksandrovi\u010d.\nNel 1904 il reggente di Baviera Leopoldo concesse a Ol'ga il titolo di Contessa von Hohenfelsen e poco dopo Nicola II, anche in seguito all'omicidio del granduca Sergej, permise al granduca Pavel di tornare ogni tanto in Russia, purch\u00e9 Ol'ga rimanesse all'estero. Solo nel 1914 permise alla coppia di risiedere in Russia con i figli, e concesse ad Ol'ga ed alla prole il titolo sul cognome di Principi Paley. Negli anni la coppia aveva avuto tre figli:\nDopo la Rivoluzione d'Ottobre la vita di Ol'ga si fece dura e dolorosa: suo figlio, che non si era mai interessato di politica, venne arrestato poich\u00e9 congiunto della famiglia imperiale e tradotto tra gli Urali. Il 18 luglio 1918 ad Alapaevsk fu crudelmente giustiziato insieme alla zia Elizaveta F\u00ebdorovna, al granduca Sergej Michailovi\u010d, ai tre fratelli i principi Ivan Konstantinovi\u010d, Konstantin Konstantinovi\u010d e Igor' Konstantinovi\u010d, F\u00ebdor Remez (segretario del granduca) e Varvara Jakovleva, una suora del convento di Mosca, compagna di Elizaveta F\u00ebdorovna. Furono tutti portati all'interno della foresta presso una miniera abbandonata, bastonati e lasciati agonizzanti al suo interno. I loro corpi, recuperati dall'Armata Bianca, furono dopo mesi sepolti nel cimitero ortodosso di Pechino, andato poi distrutto durante la Rivoluzione Culturale. Pochi giorni dopo venne arrestato anche il granduca Pavel, che venne rinchiuso nella Fortezza dei santi Pietro e Paolo: nonostante le suppliche di Ol'ga non fu liberato bench\u00e9 malato e nel gennaio del 1919 venne fucilato all'alba con altri membri della famiglia imperiale. I carcerieri le negarono la possibilit\u00e0 di recuperare il cadavere, che fu sepolto in una fossa comune.\nFugg\u00ec poco dopo dalla Russia, rifugiandosi a Parigi dove c'erano le figlie, e mor\u00ec pochi anni dopo."}
{"id": "2165385", "revid": "115687016", "url": "https://it.wikipedia.org/wiki?curid=2165385", "title": "Filologia e critica", "text": "Filologia e critica \u00e8 una rivista quadrimestrale fondata nel 1976 diretta da Enrico Malato, Bruno Basile, Renzo Bragantini, Roberto Fedi, Matteo Palumbo, Manlio Pastore Stocchi. Viene pubblicata da Salerno Editrice a Roma.\nLa rivista riprende nella testata il titolo di un saggio di Lanfranco Caretti. Essa intende la filologia, secondo un concetto pi\u00f9 moderno e ampio, come la completa interpretazione e ricostruzione di un testo letterario e indica una ben precisa prospettiva critica come precisa Malato nel primo numero. \n\"Prospettiva critica\"\n\"Il concetto di filologia comporta un lavoro di ricostruzione anche nel processo creativo di quel testo: ci\u00f2 che implica necessariamente l'estensione dell'indagine alle ragioni storiche, sociali, culturali che esso esprime\".\nLa rivista si divide in particolari sezioni , \"Documenti\", Note e Discussioni\", che si alternano alle segnalazioni bibliografiche in \"Recensioni\", \"Schedario\", \"Libri ricevuti\" e accoglie numerosi saggi ed analisi di testi italiani, per lo pi\u00f9 inediti, di ogni secolo.\nAlla parte dedicata alla saggistica si contrappongono numerosi articoli riguardanti le questioni attributive, le varianti, i problemi etimologici, sintattici e lessicali di un testo.\nNumerosi gli studiosi collaboratori alla rivista, tra i quali, per citarne alcuni, Lanfranco Caretti, Maurizio Dardano, Giorgio Petrocchi, Gualberto Alvino."}
{"id": "2165389", "revid": "300067", "url": "https://it.wikipedia.org/wiki?curid=2165389", "title": "Greg Ballard", "text": ""}
{"id": "2165390", "revid": "599013", "url": "https://it.wikipedia.org/wiki?curid=2165390", "title": "Nicolai Iversen", "text": ""}
{"id": "2165391", "revid": "1573940", "url": "https://it.wikipedia.org/wiki?curid=2165391", "title": "Hoploxypterus cayanus", "text": "La pavoncella della Cayenna (Hoploxypterus cayanus ()), \u00e8 un uccello della famiglia Charadriidae, diffuso in Sud America. \u00c8 l'unica specie del genere Hoploxypterus.\nDistribuzione e habitat.\nQuesto uccello vive in quasi tutto il Sudamerica a est della Cordigliera delle Ande, dal Venezuela fino al nordest dell'Argentina. Accidentale su Trinidad e Tobago."}
{"id": "2165394", "revid": "1573940", "url": "https://it.wikipedia.org/wiki?curid=2165394", "title": "Vanellus resplendens", "text": "La pavoncella delle Ande (Vanellus resplendens, ), \u00e8 un uccello della famiglia dei Charadriidae.\nSistematica.\n\"Vanellus resplendens\" non ha sottospecie, \u00e8 monotipico.\nDistribuzione e habitat.\nQuesto uccello vive in Sudamerica a ovest della Cordigliera delle Ande, dalla Colombia sodoccidentale fino al nord del Cile e al nordovest dell'Argentina."}
{"id": "2165397", "revid": "2091899", "url": "https://it.wikipedia.org/wiki?curid=2165397", "title": "Palmeto (Santa Cruz de Tenerife)", "text": "Il Palmetum de Santa Cruz de Tenerife \u00e8 un orto botanico di 12 ettari di superficie (120.000\u00a0m\u00b2 , specializzato nella famiglia delle palme (Arecaceae). Si trova nella citt\u00e0 di Santa Cruz de Tenerife, capitale di Tenerife, nelle Isole Canarie, Spagna. Contiene la pi\u00f9 grande collezione di palme in Europa.\nLuogo.\nIl Palmetum si trova a \"Santa Cruz de Tenerife\", nel quartiere di \"Cabo Llanos\", nell'area costiera chiamata \"Parque Mar\u00edtimo C\u00e9sar Manrique\" . Occupa la montagna chiamata El Lazareto, antica discarica della citt\u00e0, oggi riabilitata per l'uso pubblico, parzialmente circondata dal mare. \u00c8 lo spazio verde pi\u00f9 grande del centro urbano della citt\u00e0. In questo luogo la temperatura media annuale \u00e8 di 21\u00a0\u00b0C e la temperatura minima assoluta registrata \u00e8 di 13\u00a0\u00b0C.\nStoria.\nIl Palmetum occupa lo spazio di un'antica discarica chiusa dal 1983. La sua trasformazione in orto botanico fu avviata nel 1995, grazie ai fondi europei, con la direzione scientifica dell'ingegnere agrario Manuel Caballero e del botanico Carlo Morici. Il paesaggista Carlos Sim\u00f3n diresse la costruzione di varie cascate e la piantagione dei primi esemplari, dal 1996 al 1999. Nel 2000 il progetto venne paralizzato per esaurimento dei fondi. Dal 2000 resiste con un mantenimento minimo, in attesa di una spinta finale per l'apertura. Nel 2007 vennero licitati vari lavori per migliorare le condizioni del parco, venne sostituito tutto il sistema d'irrigazione e si piantarono le scarpate esposte a sud, che non erano mai state finite. Le collezioni vive sono state riorganizzate e sono state piantate nuove sezioni geografiche, per rappresentare le regioni di Borneo-Filippine e Nuova Guinea. Il parco \u00e8 stato da poco aperto al pubblico.\nCollezioni.\nSecondo inventario del 2008 la collezione contiene un totale di 1200 taxa (stima), dei quali 960 con scheda e registro, rappresentati da un totale di circa 3100 esemplari (stima).\nLe collezioni includono pi\u00f9 di 70 specie in pericolo d'estinzione, registrate nella lista rossa IUCN, fra loro vi sono 14 specie in pericolo critico.\n\u00c8 particolarmente importante la collezione di palme dei caraibi, che \u00e8 una delle pi\u00f9 complete del mondo, con circa 40 specie del genere \"Coccothrinax\" ed esemplari unici del genere \"Hemithrinax\", provenienti da numerose spedizioni e collaborazioni con vari orti botanici dei Caraibi, specialmente con il Montgomery Botanical Center di Miami, il Jard\u00edn Bot\u00e0nico Nacional de Santo Domingo e il Jard\u00edn Bot\u00e0nico Nacional de Cuba.\nAlcune specie sono coltivate in numero sufficiente da permettere la riproduzione ex situ di specie IUCN. Un caso di successo \u00e8 \"Coccothrinax borhidiana\", palma lenta e minacciata, catalogata in pericolo critico, che nel Palmetum \u00e8 rappresentata da 17 esemplari seminati nel 1996 che oggi fruttificano nella sezione caraibica del parco.\nLa superficie della collina \u00e8 divisa in \"Sezioni Biogeografiche\", che contengono la flora di palme delle diverse aree del mondo. Hanno dimensioni variabili fra 1.000 e 20.000\u00a0m\u00b2 ciascuna. Alcune sono caratterizzate da elementi peculiari come laghi, torrenti, collinette o cascate. Le sezioni biogeografiche attualmente sviluppate sono: Isole dei Caraibi, Sudamerica, Nuova Caledonia, Hawaii, Australia, Indocina, Isole Mascarene, Africa, Madagascar, Centro e Nord America, Nuova Guinea, Borneo e Filippine, Bosco Termofilo Canario."}
{"id": "2165398", "revid": "767487", "url": "https://it.wikipedia.org/wiki?curid=2165398", "title": "Operazione terrore (film 1970)", "text": "Operazione terrore (\"Los monstruos del terror\"), noto anche come Dracula contro Frankenstein, \u00e8 un film horror fantascientifico del 1970 diretto da Tulio Demicheli e (non accreditati nella prima versione) Hugo Fregonese ed Eberhard Meichsner.\n\u00c8 un \"film crossover\" dove compaiono contemporaneamente dei celebri mostri appartenenti a serie cinematografiche distinte.\nTrama.\nIl dottor Odo Warnoff, proveniente dal pianeta Ummo, giunge sulla Terra allo scopo di conquistarla e per farlo pensa bene di risvegliare vari mostri: il mostro di Frankenstein, il vampiro conte Janos de Mialhoff, Tao-Tet la Mummia, l'Uomo lupo Waldemar Daninsky. Gli alieni, che utilizzano come copertura un circo itinerante, intendono scoprire il motivo per il quale questi mostri sono cos\u00ec spaventosi per i terrestri. Hanno poi in programma di creare un esercito di simili mostri con le proprie scoperte.\nIl lupo mannaro che fanno resuscitare salva il mondo distruggendo gli altri tre mostri in combattimento corpo a corpo e, infine, facendo saltare in aria la base sotterranea degli alieni, anche se nel farlo viene ferito mortalmente dallo sparo di una donna che lo ama abbastanza da porre fine al suo tormento. Il lupo mannaro non ha specifica origine in questo film: si presume che gli eventi di questo film siano la continuazione dalla fine del film \"Le notti di Satana\" (\"La marca del hombre lobo\", 1967) in cui il personaggio era stato trasformato in un lupo mannaro attraverso il morso di un altro lupo mannaro di nome Imre Wolfstein.\nProduzione.\nIl film, girato in spagnolo, fu una coproduzione tra Spagna, Germania Ovest e Italia. Fu diretto da Tulio Demicheli e (non accreditati nella prima versione) Hugo Fregonese ed Eberhard Meichsner.\nJacinto Molina \u00e8 presente nel doppio ruolo di sceneggiatore (con il suo nome completo di Jacinto Molina Alvarez) e di attore che interpreta il licantropo (come Paul Naschi).\nLe riprese ebbero luogo dal 24 luglio al 19 settembre 1968 in varie localit\u00e0 della Spagna e a Monaco di Baviera in Germania.\nDistribuzione.\nIl film fu trasmesso in televisione negli Stati Uniti negli anni settanta con il titolo \"Assignment Terror\" e in seguito distribuito in VHS come \"Dracula vs Frankenstein\" (da non confondere con il film omonimo \"Dracula contro Frankenstein\" del 1971 di Al Adamson, il quale avrebbe diretto alcune scene di una riedizione di questo film). Bench\u00e9 la maggior parte delle copie per la TV siano slavate, esiste un'edizione in DVD della Luminous Film and Video Wurks che conserva l'immagine in formato letterbox, con buoni colori e apparentemente senza tagli.\nLa pellicola \u00e8 entrata nel pubblico dominio negli Stati Uniti.\nAccoglienza e critica.\nLa pellicola ricav\u00f2 al botteghino in Spagna 11.604.193 peseta spagnola."}
{"id": "2165399", "revid": "1226", "url": "https://it.wikipedia.org/wiki?curid=2165399", "title": "Paleoveneti", "text": ""}
{"id": "2165402", "revid": "1915706", "url": "https://it.wikipedia.org/wiki?curid=2165402", "title": "Ribavirina", "text": "La ribavirina \u00e8 il principio attivo di indicazione specifica per virus influenzali con gravi manifestazioni. \u00c8 un analogo della guanosina, ma presenta la base azotata modificata. Ci\u00f2 induce errori nella replicazione e nella trascrizione del genoma virale, producendo mutazioni che inattivano mRNA e proteine. Essa agisce inibendo la sintesi dei nucleosidi, il capping dell'mRNA e altri processi importanti per la replicazione di molti virus a DNA e RNA. Come molti farmaci antivirali analoghi nucleosidici, deve essere trifosforilata dagli enzimi (cellulari e/o virali) perch\u00e9 diventi farmacologicamente attiva.\nIndicazioni.\nViene utilizzato anche come terapia contro malattie infiammatorie polmonari, come per esempio nella bronchiolite. Il suo pi\u00f9 comune uso \u00e8 in duplice terapia con l'interferone alfa nelle infezioni da epatite C (\"HCV - Hepatitis C Virus\"), nel caso in cui non vi sia indicazione all'uso degli anti virali ad azione diretta (\"DAA - Directly Acting Antivirals\"), anch'essi associati spesso a ribavirina. Sembra sia efficace anche per il morbillo, ma il suo uso in questo caso \u00e8 sperimentale.\nControindicazioni.\nSconsigliato in soggetti con insufficienza epatica, da evitare in caso di gravidanza e manifeste cardiopatie. Nel caso di somministrazione a uomini \u00e8 necessario l'utilizzo di preservativo in atti sessuali con donne gravide, dato l'effetto teratogeno che caratterizza questa sostanza. Si effettua l'esame della tiroide, sia prima sia durante il trattamento.\nEffetti indesiderati.\nFra gli effetti collaterali pi\u00f9 frequenti si riscontrano forme di anemia, astenia, dolore toracico, dolore addominale, cefalea, nausea, vomito, dispepsia, diarrea, tosse, sincope."}
{"id": "2165404", "revid": "196390", "url": "https://it.wikipedia.org/wiki?curid=2165404", "title": "Palmetum di Tenerife", "text": ""}
{"id": "2165407", "revid": "196390", "url": "https://it.wikipedia.org/wiki?curid=2165407", "title": "Palmetum di Santa Cruz de Tenerife", "text": ""}
{"id": "2165408", "revid": "196390", "url": "https://it.wikipedia.org/wiki?curid=2165408", "title": "Palmetum di Santa Cruz", "text": ""}
{"id": "2165409", "revid": "111325", "url": "https://it.wikipedia.org/wiki?curid=2165409", "title": "Ritratto di Chieko-sho", "text": ""}
{"id": "2165412", "revid": "599013", "url": "https://it.wikipedia.org/wiki?curid=2165412", "title": "Kelly McCarty", "text": ""}
{"id": "2165415", "revid": "1573940", "url": "https://it.wikipedia.org/wiki?curid=2165415", "title": "Vanellus gregarius", "text": "La pavoncella gregaria (Vanellus gregarius, ), \u00e8 un uccello della famiglia dei Charadriidae.\nSistematica.\n\"Vanellus gregarius\" non ha sottospecie, \u00e8 monotipico.\nDistribuzione e habitat.\nQuesto uccello nidifica in Russia e Kazakistan, e, attraverso Kirghizistan, Uzbekistan, Turkmenistan, Tagikistan, Afghanistan, Armenia, Iran, Iraq, Siria, Arabia Saudita e Turchia, migra in Israele, Eritrea, Sudan e in India nordoccidentale. Occasionalmente, sverna anche in Pakistan, Sri Lanka e Oman. \u00c8 di passo, ma ormai molto raro, in gran parte dell'Europa, compresa l'Italia. Regionalmente estinto in Cina e Ucraina."}
{"id": "2165431", "revid": "599013", "url": "https://it.wikipedia.org/wiki?curid=2165431", "title": "Jahor Me\u0161\u010darako\u016d", "text": "\u00c8 fratello maggiore di Mikita, anch'egli cestista visto all'opera in Italia."}
{"id": "2165440", "revid": "599013", "url": "https://it.wikipedia.org/wiki?curid=2165440", "title": "Macroglobulinemia di Waldenstr\u00f6m", "text": "La macroglobulinemia di Waldenstr\u00f6m \u00e8 una neoplasia monoclonale caratterizzata dalla proliferazione di cellule B, corrispondente all'entit\u00e0 clinica del linfoma linfoplasmocitico.\nCome nel caso del mieloma multiplo vi \u00e8 la presenza di un infiltrato plasmacellulare a livello del midollo osseo e, nel plasma, la presenza di una \"componente M\" (ovvero monoclonale) dovuta alla iperproduzione di una gammaglobulina, che in questo caso appartiene alla classe IgM. A differenza del mieloma, tuttavia, mancano le lesioni osteolitiche e la manifestazione clinica preponderante \u00e8 la sindrome da iperviscosit\u00e0.\nA causa delle analogie con il mieloma, per lungo tempo la macroglobulinemia di Waldenstr\u00f6m \u00e8 stata ritenuta una sua variante. Attualmente l'Organizzazione mondiale della sanit\u00e0 la classifica tra i linfomi a basso grado di malignit\u00e0.\nStoria.\nLa malattia fu descritta per la prima volta dal medico svedese Jan G. Waldenstr\u00f6m (1906\u20131996) nel 1944, in due pazienti che presentavano emorragie, anemia, ipofibrinogenemia, linfoadenopatia, presenza di abnorme quantit\u00e0 di plasmacellule nel midollo osseo e aumento della viscosit\u00e0 del sangue a causa della presenza di una proteina ad alto peso molecolare, che egli chiam\u00f2 \"macroglobulina\".\nEpidemiologia.\nColpisce prevalentemente i maschi sopra la sesta decade.\nEziologia.\nL'eziologia della macroglobulinemia \u00e8 sconosciuta, ma sono stati individuati alcuni fattori di rischio come la presenza nell'anamnesi di malattie autoimmuni, epatite, infezione da HIV e da Rickettsie. Alcuni studi hanno dimostrato maggior frequenza di casi entro certe famiglie, il che ha fatto ipotizzare anche una componente genetica della malattia.\nClinica.\nSintomatologia.\nNella maggior parte dei casi la malattia non mostra alcun sintomo per molti anni durante il suo progredire; di solito esordisce tardivamente con astenia, cefalea, disturbi visivi, vertigini, tutti sintomi causati dalla iperviscosit\u00e0 del sangue e dalla formazione di aggregati di eritrociti (\"rouleaux\") all'interno dei vasi. Possono inoltre comparire emorragia, epatomegalia, linfoadenomegalia, o sintomi che fanno sospettare una neuropatia periferica.. Spesso il soggetto colpito si dimostra pi\u00f9 suscettibile alle infezioni, fino alla setticemia.\nDiagnostica.\nLa diagnosi viene sospettata ogni volta che si ritrova una sindrome da iperviscosit\u00e0 del sangue, ma molto spesso la macroglobulinemia viene diagnosticata incidentalmente, attraverso un controllo dei valori ematochimici che rivela la presenza di un picco monoclonale all'elettroforesi sierica.\nTerapia.\nIl trattamento, solitamente palliativo, \u00e8 farmacologico: si somministrano clorambucile, fludarabina e rituximab.\nPer migliorare la iperviscosit\u00e0 \u00e8 utile la plasmaferesi, che consente di rimuovere dal plasma una quota rilevante di macroglobulina.\nPrognosi.\nLa sopravvivenza media varia da 5 a 7-10 anni a seconda dell'et\u00e0 del paziente e della gravit\u00e0 dei sintomi (fattori sfavorevoli: et\u00e0 sopra i 60 anni e presenza di anemia grave)."}
{"id": "2165441", "revid": "1573940", "url": "https://it.wikipedia.org/wiki?curid=2165441", "title": "Vanellus macropterus", "text": "La pavoncella caruncolata di Giava (Vanellus macropterus, ), \u00e8 un rarissimo uccello, probabilmente estinto, della famiglia dei Charadriidae.\nSistematica.\n\"Vanellus macropterus\" non ha sottospecie, \u00e8 monotipico.\nDistribuzione e habitat.\nQuesto uccello vive unicamente sull'isola di Giava in Indonesia. L'ultimo avvistamento documentato risale al 1940; un recente avvistamento (non confermato) del 2002, ha fatto cambiare la classificazione IUCN da \"Possibilmente estinto\" a \"In pericolo critico\", in attesa di ulteriori ricerche."}
{"id": "2165442", "revid": "1318658", "url": "https://it.wikipedia.org/wiki?curid=2165442", "title": "Brunswick Zebras Football Club", "text": "Il Brunswick Zebras Football Club, noto in precedenza come Brunswick Juventus \u00e8 una societ\u00e0 calcistica australiana con sede nella citt\u00e0 di Melbourne, la cui sede \u00e8 nel sobborgo di Brunswick.\nStoria.\nFondato nel 1948 dal campione olimpico Nino Borsari e altri italiani emigrati a Melbourne, la squadra fu fortemente ispirata dal club italiano della dato che il club prese il nome di \"Juventus Melbourne\" dal momento in cui venne istituito fino al 1993, anno in cui assunse la denominazione \"Brunswick Zebras Football Club\", nonch\u00e9 i colori sociali, il disegno della prima divisa e la propria iconografia da quelli caratteristici della squadra torinese, nel 1949.\nIl club ha partecipato alla National Soccer League, laureandosi campione nel 1985, e alla Victorian Premier League, nella quale hanno vinto otto titoli. Nel 1996, la prima squadra si \u00e8 fusa con i Bulleen Lions e il Box Hill Inter per formare il Bulleen Inter Kings, che in seguito ha cambiato nome in Bulleen Zebras. Il Brunswick Zebras Junior Soccer Club, costituitasi nel 1996, quando la prima squadra si \u00e8 fusa con i Bulleen e il Box Hill, opera ancora nel Brunswick Juventus Club a Sumner Park, East Brunswick."}
{"id": "2165444", "revid": "300067", "url": "https://it.wikipedia.org/wiki?curid=2165444", "title": "Purvis Short", "text": ""}
{"id": "2165445", "revid": "59975", "url": "https://it.wikipedia.org/wiki?curid=2165445", "title": "Aggrolites", "text": ""}
{"id": "2165447", "revid": "371529", "url": "https://it.wikipedia.org/wiki?curid=2165447", "title": "Madame Bovary (miniserie televisiva)", "text": "Madame Bovary \u00e8 uno sceneggiato televisivo trasmesso in sei puntate dalla RAI sulla Rete 2 dal 7 aprile al 12 maggio 1978.\nTrama.\nUn ufficiale sanitario, Charles Bovary, dopo aver studiato medicina durante la giovinezza, sposa una donna pi\u00f9 grande di lui, H\u00e9lo\u00efse Dubuc, che per\u00f2 muore prematuramente. Rimasto vedovo, si risposa con una bella ragazza di campagna, Emma Rouault, impregnata di desideri di lusso e romanticherie, vagheggiamenti che le provengono dalla lettura di romanzi. Charles viene da famiglia benestante ed \u00e8 un uomo perbene, ma \u00e8 anche noioso e maldestro. Egli dispensa ogni tipo di delicatezza alla giovane moglie, la quale per\u00f2, nonostante non lo dimostri, comincia ad avere sempre pi\u00f9 a noia la sua monotona vita matrimoniale, molto diversa da quella che si era immaginata leggendo romanzi romantici.\nIl disprezzo di Emma viene ulteriormente rafforzato dal confronto con lo stile di vita dei ricchi aristocratici: i coniugi vengono infatti invitati per un ballo al castello di Vaubyessard, del marchese di Andervilles. Crogiolandosi nel ricordo delle raffinatezze che aveva potuto gustare per una notte, Emma perde ogni interesse per i suoi passatempi e cade in uno stato di inerzia che preoccupa molto il marito. Egli, sperando che un cambiamento d'aria possa giovare alla salute fisica e mentale della moglie, decide di trasferirsi da Tostes a Yonville, dove \u00e8 disponibile una condotta. A marzo, quando i due partono da Tostes, Emma \u00e8 gi\u00e0 incinta.\nA Yonville, Emma accetta il corteggiamento di una delle prime persone che incontra, un giovane studente di giurisprudenza, L\u00e9on Dupuis, che sembra condividere con lei il gusto per le \"cose pi\u00f9 belle della vita\". Quando L\u00e9on se ne va per motivi di studio a Parigi, Emma intraprende una relazione con un ricco proprietario terriero, Rodolphe Boulanger. Confusa dai suoi fantasiosi vagheggiamenti romantici, Emma escogita un piano per fuggire con lui. Rodolphe per\u00f2 non \u00e8 pronto ad abbandonare tutto per una delle sue amanti. Rompe quindi l'accordo la sera precedente a quella dell'architettata fuga, mediante una lettera sul fondo di un cesto di albicocche. Lo shock \u00e8 tale che Emma si ammala gravemente e per qualche tempo si rifugia nella religione.\nUna sera, a Rouen, Emma e Charles assistono all'opera, e la donna incontra di nuovo L\u00e9on. I due iniziano una relazione: Emma si reca in citt\u00e0 ogni settimana per incontrarlo, mentre Charles crede che lei prenda lezioni di pianoforte. Al contempo, Emma sta spendendo esorbitanti somme di denaro. I suoi debiti intanto raggiungono valori esplosivi e la gente inizia a sospettare l'adulterio. Dopo che i suoi amanti le hanno rifiutato il denaro per pagare il debito, Emma ingoia una dose di arsenico e muore, in modo penoso e lento. Il leale Charles \u00e8 sconvolto, tanto pi\u00f9 che ritrova le lettere che Rodolphe scriveva a Emma. Dopo poco tempo muore a sua volta e la figlia della coppia rimane orfana.\nProduzione.\nProdotto dalla stessa RAI e dalla Produzioni Cinematografiche C.E.P. e tratto dal romanzo omonimo di Gustave Flaubert, \u00e8 stato uno dei primi teleromanzi girati a colori.\nLa sceneggiatura del lavoro televisivo \u00e8 stata firmata da Daniele D'Anza (che ne ha curato anche la regia) e da Luigi Malerba, Biagio Proietti e Fabio Carpi. Costumista Silvana Pantani, scenografie di Gianni Polidori, scene di Claudio Roberti e musiche di Romolo Grano.\nIl \"cast\" comprendeva, nei ruoli principali di Emma e Charles Bovary, l'attrice Carla Gravina e l'attore Paolo Bonacelli.\nHome video.\nNel 2009 la \"fiction\" \u00e8 stata redistribuita in DVD da Rai Trade e Fabbri Editori."}
{"id": "2165448", "revid": "7", "url": "https://it.wikipedia.org/wiki?curid=2165448", "title": "Scenografie", "text": ""}
{"id": "2165449", "revid": "767487", "url": "https://it.wikipedia.org/wiki?curid=2165449", "title": "Symarip", "text": "I Symarip sono uno storico gruppo reggae formato nel Regno Unito nei tardi anni sessanta, e tra i pi\u00f9 rappresentativi del cosiddetto skinhead reggae.\nI due principali nomi con cui la band \u00e8 conosciuta sono appunto Symarip e Pyramids, curiosamente il primo anagramma del secondo. Tuttavia vennero conosciuti anche sotto altri nomi, come Seven Letters e Zubaba, in diversi periodi della loro carriera. Composta da membri originari delle Indie Occidentali i Symarip sono largamente accreditati come una delle band caratteristiche del primo movimento skinhead, essendo uno dei primi gruppi a rivolgersi a tale pubblico. Il loro stile di musica venne infatti conosciuto come skinhead reggae, e tra le loro maggiori hit figurano brani come \"\"Skinhead Girl\", \"Skinhead Jamboree\" e \"Skinhead Moonstomp\"\". I Symarip/Pyramids vennero definiti col titolo di leggenda per il loro determinante contributo allo sviluppo della scena ska/rocksteady/reggae britannica. \nStoria.\nI Symarip si formarono nei tardi anni sessanta nel Regno Unito come band ska/reggae quando Frank Pitter e Michael Thomas fondarono il gruppo sotto il nome di The Bees. Tutto ebbe inizio quando Montgomery Neysmith migr\u00f2 dalla Giamaica al Regno Unito per studiare legge andando ad abitare con suo cugino a Tooting, South London; suo cugino era un certo Barry Biggs. L'amico di Berry, Roy Ellis, assieme ad altri amici formarono i The Bees, fronteggiati dal cantante Johnny Orlando e lo stesso Monty, che aveva imparato a suonare il piano in Jamaica. Presto il gruppo inizi\u00f2 a provare e suonare i weekend. Dal 1967, la formazione dei The Bees sub\u00ec un allargamento, con l'aggiunta di una sezione di ottoni ad arricchire la loro solida sezione ritmica. Il loro repertorio includeva pop, soul, ska ed i nuovi ritmi del rocksteady, genere che giunse in Gran Bretagna circa un anno dopo la sua nascita in Giamaica. In seguito il loro manager Siggy Jackson, anche collaboratore dell'etichetta Blue Beat Records di Prince Buster, riusc\u00ec a trovare al gruppo una grande opportunit\u00e0, ovvero quella di intraprendere un tour con il Re dello ska Prince Buster. Il gruppo partecip\u00f2 a questo tour di sei settimane con l'artista, ottenendo un successo tale che le date vennero allungate. Durante questo periodo, venne pubblicato il loro primo singolo \"Jesse James Rides Again\". Un'accattivante miscela di pesanti ritmiche rocksteady ed una voce originale, con dei riff di chitarra proposti due anni in anticipo rispetto agli altri artisti della scena. Questo primo lavoro venne prodotto niente meno che dal padrino dello ska Laurel Aitken, ed ottenne vendite talmente alte che venne ripubblicato due volte nel giro di pochi mesi. A questo punto l'intraprendente Ed Kassner, boss della piccola etichetta President Records, li contatt\u00f2 su raccomandazione di Eddie Grant. Nel tardo 1967, Grant era un artista sulla cresta dell'onda. Come compositore, produttore, e artista, era uno degli uomini del momento, bench\u00e9 dovr\u00e0 aspettare l'anno seguente per il successo internazionale con il suo gruppo pop soul, i The Equals. A Grant piaceva il sound dei The Bees, e scrisse e produsse per loro \"Train Tour To Rainbow City\". Ma sotto il nome di The Bees il gruppo era ancora sotto contratto con Siggy Jackson, cos\u00ec decisero di cambiare titolo in \"The Pyramids\". Bench\u00e9 fosse stato originariamente pensato come b-side, il brano si rivel\u00f2 un successo, entrando nella Top 40 pop hit alla fine dell'anno. La successiva hit \"All Change For The Bakerloo Line\" non otterr\u00e0 successo nelle classifiche, ma li porter\u00e0 al successo l'anno successivo. Da questo periodo, Monty e Roy Ellis formarono un'efficace collaborazione nelle composizioni. Le relazioni con il presidente si deteriorarono quando il brano \"Mexican Moonlight\" fu un successo in Germania, ma l'etichetta si dimentic\u00f2 di riportarglielo. Quindi, proprio come avevano fatto in precedenza, decisero di cambiare nuovamente il nome alla band, cos\u00ec avrebbero potuto registrare altrove all'insaputa di Ed Kassner. Il nuovo nome fu \"Symarip\", che risultava come un anagramma del nome Pyramids senza una \"d\". Cos\u00ec nel 1969, sicuri del fatto che Ed Kassner non avesse rivelato la loro identit\u00e0, i Simaryp/Symarip si prepararono a dare inizio a nuove sessioni con la loro nuova etichetta, la Treasure Isle di Graeme Goodall. Prima di dare inizio alle sessioni, la band not\u00f2 un nuovo elemento tra il pubblico dei loro concerti. Alcuni skinhead cominciarono a presentarsi regolarmente ai loro show, cos\u00ec i Symarip pensarono di dedicare qualche brano a questi personaggi.\nIl manager della band canticchi\u00f2 un motivo che sembrava adattarsi al testo, cos\u00ec Monty e Roy unirono il loro testo con quella musica senza rendersi conto che quel brano era \"Moon Hop\" di Derrick Morgan, che evidentemente non avevano mai sentito all'epoca. Fu cos\u00ec che nacque uno dei pi\u00f9 importanti inni dello skinhead reggae, \"\"Skinhead Moonstomp\", risultando un disco dedicato interamente agli skin che non inneggiasse alla violenza. Questo brano fin\u00ec per essere diffuso ovunque nel tardo '69 e nel primo 1970, grazie al suo ritmo accattivamente e l'effetto degli anfibi riusc\u00ec ad entrare nelle pop classifiche. Pare che la Trojan Records realizz\u00f2 \"Skinhead Moonstomp\" dei Symarip per contrastare il brano \"Moonhop\"\" di Derrick Morgan, che in quel periodo stava iniziando a scalare le classifiche. Questo perch\u00e9 spesso nascevano dei contrasti tra le etichette dedicate alla musica giamaicana come la Trojan o la Pama, che tentavano di rubarsi le vendite. Ironicamente \"Skinhead Moonstomp\" \u00e8 considerata oggi un classico del reggae, mentre l'originale \"Moonhop\" di Derrick Morgan \u00e8 quasi dimenticata.\nNel frattempo, il gruppo inizi\u00f2 a registrare nuovo materiale, prima sotto il nome di \"Seven Letters\" e poi come \"The Pyramids\", come band di supporto per la ex star dello ska, Millie Small, su un discreto LP che per\u00f2 non riusc\u00ec a riportare la cantante al successo. In qualsiasi modo si chiamassero all'epoca, il gruppo fin\u00ec per cessare l'attivit\u00e0 nel 1969 e 1970.\nDopo alcune registrazioni nel 1971, il gruppo spar\u00ec dalle scene e molti fan britannici pensarono allo scioglimento.\nI The Pyramids divennero particolarmente popolari tra il pubblico degli studenti, e vissero in un alloggio per studenti durante la loro permanenza in Germania. Si costruirono una solida reputazione tramite i concerti in giro per la Germania, suonando afro-rock e reggae, assicurandosi un contratto discografico. Il successo dur\u00f2 fino a quando le autorit\u00e0 non li obbligarono a tornare nel loro paese a causa del mancato permesso di soggiorno. Cambiando nome in Zubaba, il gruppo continu\u00f2 l'attivit\u00e0 durante gli anni settanta suonando principalmente afro-rock, e partecipando a tour in Gran Bretagna ed Europa. Apparirono anche nel film di Sidney Poitier \"Warm December\" nel 1973. Nel 1980, il classico album \"Skinhead Moonstomp\" venne ristampato sull'onda del nuovo dilagante movimento 2 Tone Ska. Nel 1981, Monty abbandon\u00f2 la band per raggiungere la sua famiglia in Georgia; cos\u00ec il gruppo continu\u00f2 con un nuovo tastierista fino al 1983, quando anche Roy Ellis annunci\u00f2 la sua dipartita per intraprendere un'altra carriera in Svizzera. Il gruppo si sciolse ufficialmente nel 1985 dopo aver realizzato il disco \"Drunk &amp; Disorderly\" sotto il nome di The Pyramids, pubblicato per la Ariola Records e prodotto da Stevie B, artista di successo. La Trojan Records realizz\u00f2 un \"best of\" nel 2004 con l'aggiunta di un nuovo singolo, \"Back From the Moon\".\nI Symarip/Pyramids si riformarono nella primavera 2008, con i membri fondatori Frank Pitter e Michael Thomas. In autunno diedero inizio al \"The Skinhead Moonstomp Tour 2008-2009\" ed annunciando la pubblicazione di un nuovo album."}
{"id": "2165452", "revid": "1573940", "url": "https://it.wikipedia.org/wiki?curid=2165452", "title": "Vanellus melanocephalus", "text": "La pavoncella pettomacchiato (Vanellus melanocephalus, ), \u00e8 un uccello della famiglia dei Charadriidae.\nSistematica.\n\"Vanellus melanocephalus\" non ha sottospecie, \u00e8 monotipico.\nDistribuzione e habitat.\nQuesto uccello vive in Etiopia."}
{"id": "2165455", "revid": "599013", "url": "https://it.wikipedia.org/wiki?curid=2165455", "title": "Greg Kelser", "text": ""}
{"id": "2165462", "revid": "599013", "url": "https://it.wikipedia.org/wiki?curid=2165462", "title": "James Ray", "text": ""}
{"id": "2165464", "revid": "1573940", "url": "https://it.wikipedia.org/wiki?curid=2165464", "title": "Vanellus melanopterus", "text": "La pavoncella alinere (Vanellus melanopterus, ), \u00e8 un uccello della famiglia dei Charadriidae.\nSistematica.\n\"Vanellus melanopterus\" ha due sottospecie:\nDistribuzione e habitat.\nLa sottospecie \"V. m. melanopterus\" vive in Etiopia, Eritrea, estremo Sudan orientale, Kenya e Tanzania centro-settentrionale; \u00e8 di passo in Somalia. \"V. m. minor\" vive invece nel sud del Mozambico (raro), Sudafrica e Lesotho."}
{"id": "2165466", "revid": "300067", "url": "https://it.wikipedia.org/wiki?curid=2165466", "title": "Jannero Pargo", "text": "Carriera da giocatore.\nNBA.\nPargo ha debuttato nella NBA con i Los Angeles Lakers dopo la mancata chiamata al Draft 2002. Dopo il biennio con i gialloviola la sua carriera NBA \u00e8 proseguita ai Toronto Raptors, ai Chicago Bulls e ai New Orleans Hornets. Nel suo ultimo anno agli Hornets ai play-off ha registrato una media di 10,3 punti.\nEuropa.\nL'estate seguente Pargo \u00e8 stato attirato dall'Europa anche per merito di Josh Childress, ex-degli Atlanta Hawks, approdato in Grecia con un ingaggio principesco. Al termine della stagione 2007-08, Pargo ha firmato un contratto annuale da 3,8 milioni di dollari con la squadra russa Dynamo Mosca. Nel gennaio 2009, Pargo ha rescisso il contratto con i russi e si \u00e8 accasato all'Olympiacos. In Eurolega le sue medie sono state di 3,5 punti e 1,4 assist a partita.\nRitorno nella NBA.\nIl 13 luglio 2009 ha firmato un contratto annuale con i Chicago Bulls, che lo hanno cos\u00ec riportato nella NBA.\nScaduto il contratto con i Bulls, nell'estate 2010 \u00e8 molto vicino a firmare per i Golden State Warriors, ma l'accordo non viene raggiunto. Il 24 settembre 2010 trova invece un nuovo contratto con i New Orleans Hornets, che lo avevano gi\u00e0 avuto in squadra dal 2006 al 2008. Viene tuttavia tagliato dopo pochi giorni, prima dell'inizio della stagione, anche a causa del suo lento recupero da un'operazione al ginocchio.\nNel marzo 2011 firma nuovamente coi Chicago Bulls, ma non colleziona presenze. Il 16 dicembre 2011 viene tagliato da Chicago."}
{"id": "2165467", "revid": "599013", "url": "https://it.wikipedia.org/wiki?curid=2165467", "title": "Al Wood", "text": ""}
{"id": "2165469", "revid": "1573940", "url": "https://it.wikipedia.org/wiki?curid=2165469", "title": "Vanellus superciliosus", "text": "La pavoncella pettobruno (Vanellus superciliosus, ), \u00e8 un uccello della famiglia dei Charadriidae.\nSistematica.\n\"Vanellus melanopterus\" non ha sottospecie, \u00e8 monotipico.\nDistribuzione e habitat.\nQuesto uccello vive in Africa centrale dal Benin alla Tanzania e dal Ciad alla Repubblica Democratica del Congo. \u00c8 di passo in Ghana, Mauritania e Zambia."}
{"id": "2165471", "revid": "1652635", "url": "https://it.wikipedia.org/wiki?curid=2165471", "title": "Vasculite leucocitoclastica", "text": "La vasculite leucocitoclastica \u00e8 una forma di vasculite presente nei piccoli vasi. Nella pratica clinica \u00e8 una delle pi\u00f9 comuni forme di vasculiti.\nIn base all'eziologia della vasculite leucocitoclastica si pu\u00f2 parlare di:\nEssa non \u00e8 una patologia a s\u00e9 stante: il termine si riferisce ad una manifestazione dell'infiammazione causata dalla presenza di immunocomplessi che possono essere la conseguenza di una patologia pre-esistente o idiopatici. La formazione di immunocomplessi \u00e8 molto simile a quella osservata nella Reazione di Arthus: il termine \"leucocitoclasia\" deriva anche dal danno causato dai leucociti (es. frammenti di nucleo di neutrofili infiltranti) nei piccoli vasi o attorno a questi.\nLe strutture vascolari ad essere infiammate sono di solito le venule post-capillari (venulite leucocitoclastica cutanea) delle papille dermiche presenti nel derma papillare.\nEziologia.\nLe cause sono dovute principalmente ad infezioni, vasculiti dei piccoli vasi (crioglobulinemia mista, porpora di Sch\u00f6nlein-Henoch, orticaria vasculite) comparse di masse tumorali, ma anche come effetto di alcuni farmaci come il cefoperazone.\nEpidemiologia.\nL'et\u00e0 di insorgenza \u00e8 sempre maggiore dei 16 anni, costituendo un fattore diagnostico.\nSintomatologia.\nFra i sintomi e i segni clinici ritroviamo poliartralgia e febbre. La sua comparsa pu\u00f2 portare ad alcune lesioni cutanee (la principale \u00e8 porpora palpabile).\nEsami.\nCome esami diagnostici l'immunofluorescenza si dimostra efficace, ma una diagnosi certa viene effettuata con la biopsia cutanea,\nTerapia.\nLa terapia, se le condizioni si aggravano, consiste nella somministrazione di corticosteroidi e immunosopressori"}
{"id": "2165472", "revid": "767487", "url": "https://it.wikipedia.org/wiki?curid=2165472", "title": "Teatro Curci", "text": "Il teatro comunale di Barletta, intitolato al compositore Giuseppe Curci, si trova in corso Vittorio Emanuele e costituisce un rilevante contenitore culturale all'interno della citt\u00e0.\nEsso \u00e8 situato nel pieno centro cittadino, di fronte al Palazzo di Citt\u00e0 offrendo il suo fronte principale a nord in corso Vittorio Emanuele e il retro a sud in via Ospedale dei Pellegrini. Fa parte del complesso anche la galleria del Teatro, posta ad est rispetto alla struttura teatrale.\nStoria.\nLa costruzione dell'attuale teatro avviene in seguito al crollo di una parte della struttura dell'antico teatro cittadino, intitolato a san Ferdinando, avvenuta nel 1864. La societ\u00e0 proprietaria dell'immobile, non essendo economicamente in grado di gestire un eventuale restauro, chiese l'intervento del comune che lo rilev\u00f2, e per il medesimo motivo ne decise l'abbattimento, optando per la costruzione di un nuovo teatro che rispondesse alle esigenze della comunit\u00e0.\nL'odierno teatro \u00e8 stato progettato nel 1866 da tale signor Anaclerio.\nLa direzione dei lavori fu affidata all'architetto Federico Santacroce, capo dell'ufficio tecnico cittadino e nel 1868 ebbero inizio i lavori di ricostruzione ed ampliamento del teatro.\nL'apparato decorativo fu affidato a Raffaele Affaitati mentre i teloni e l'interno della sala fu interamente affrescato dal pittore barlettano Giambattista Cal\u00f2.\nInizialmente il teatro ebbe la denominazione di \"teatro comunale\", volendo restituire i meriti della ricostruzione al comune, che si era fatto carico di tutte le spese occorse.\nIl teatro fu inaugurato il 6 aprile 1872.\nL'apertura del primo spettacolo vide la presentazione di una sinfonia del compositore e direttore d'orchestra barlettano Giuseppe Curci.\nLa prima rappresentazione fu il Macbeth di Giuseppe Verdi.\nGiuseppe Curci detenne la direzione artistica del teatro fino alla sua morte, avvenuta il 5 agosto 1877 e in quello stesso anno l'amministrazione comunale decise che fosse data una nuova denominazione al teatro comunale proprio in onore di Giuseppe Curci.\nNel 1906 furono restaurati gli stucchi della parte superiore del prospetto principale del teatro e furono completati i busti in terracotta presenti sul fronte.\nNel 1960 furono ordinati ingenti lavori di restauro da condurre in seguito al duplice conflitto mondiale e al normale corso del tempo ma alcuni anni dopo, l'insufficienza dei lavori effettuati indusse l'amministrazione comunale a chiudere il teatro per motivi di incolumit\u00e0 pubblica.\nI lavori di restauro iniziarono di fatto nel 1973, sotto la direzione dell'architetto Mauro Civita, docente presso la Facolt\u00e0 di Architettura del Politecnico di Bari.\nIl restauro ha visto la restituzione del teatro secondo il metodo del \"com'era e dov'era\", dunque mantenendo tutte le decorazioni in oro originali e le antiche strutture del palcoscenico. Fu inoltre restaurato il rosone presente nell'intradosso della copertura del teatro, raffigurante il \"Carro del Sole\".\nIl teatro fu nuovamente inaugurato nel 1977 e all'evento partecip\u00f2 anche il presidente del Consiglio in carica, l'onorevole Giulio Andreotti durante la gestione della Azienda soggiorno turismo con a capo il presidente Ruggiero Dimiccoli.\nLa struttura fu nuovamente chiusa nel 1988 per ottemperare ai lavori di adeguamento alle norme antincendio, progetto redatto dall'ingegnere Duilio Manlio.\nNel 2008 sono stati condotti e portati a termine anche lavori di adeguamento alla climatizzazione dell'intero teatro dagli ingegneri Francesco e Antonio Renzulli.\nOggi il teatro Curci costituisce un notevole contenitore culturale per l'intero bacino provinciale, sede ogni anno di una stagione teatrale che ha visto negli anni rappresentazioni che variano dalla prosa alla concertistica, dalla danza alla commedia e avvicendarsi personaggi di rilievo nel panorama teatrale internazionale."}
{"id": "2165473", "revid": "204012", "url": "https://it.wikipedia.org/wiki?curid=2165473", "title": "Vasculite prevalentemente cutanea", "text": ""}
{"id": "2165482", "revid": "287204", "url": "https://it.wikipedia.org/wiki?curid=2165482", "title": "Una figlia per il diavolo (romanzo)", "text": "Una figlia per il diavolo \u00e8 un romanzo horror scritto da Dennis Wheatley. La trama ha ispirato il film del 1976, \"Una figlia per il diavolo\", diretto da Peter Sykes.\nTrama.\nNella Francia del sud, la scrittrice di storie di spionaggio Molly Fountein rimane incuriosita dal fatto che la sua strana vicina di casa, una giovane ragazza, non esca mai di casa, se non di notte.\nDecide cos\u00ec di incontrarla e conoscerla. La ragazza le dice di chiamarsi Christina, ma la donna si accorge in breve (dalla iniziali di un fazzoletto che recitano E.B.) che tale nome \u00e8 falso.\nCon una tecnica di persuasione riesce a sapere pi\u00f9 cose sulla ragazza.\nEssa \u00e8 stata portata l\u00ec dal padre dall'Inghilterra per nasconderla da persone che la stanno cercando per motivi a lei ignoti. La ragazza racconta di essere la figlia di un noto proprietario di una fabbrica di trattori e di una donna molto religiosa. Ha studiato inoltre per molti anni in collegi femminili. Una sua strana caratteristica \u00e8 per\u00f2 quella di sentirsi male nelle vicinanze di luoghi sacri e di suscitare irrequietezza negli animali.\nMolly, per cercare di rendere pi\u00f9 aperta la ragazza, decide di farle conoscere suo figlio John, in vacanza dal lavoro. Il ragazzo si invaghisce subito di Christina (la chiamano cos\u00ec non volendo lei rivelare il vero nome), e decide di portarla fuori per la serata.\nTuttavia di notte la ragazza dimostra un carattere molto pi\u00f9 estroverso rispetto a quello timido e impacciato delle ore diurne. Inoltre ad una festa viene avvicinata da un certo Prete Copely-Syle, che lei riconosce come un vecchio amico del padre. Prete le presenta anche il marchese De Grasse, un noto uomo di malaffare francese. Questi le propone di farle fare una gita sul suo yacht la sera seguente, e la ragazza accetta.\nIl giorno dopo Molly e John cercano di dissuadere Christina dal recarsi davvero da De Grasse, e lei accetta di buon grado il consiglio. Una volta fattasi sera per\u00f2, il figlio del marchese, il conte Jules, passa da casa e convince la ragazza a seguirlo di sua spontanea volont\u00e0.\nIn un momento di lucidit\u00e0 tuttavia Christina riesce a chiedere aiuto a Molly e al figlio, che si recano nell'hotel del conte Jules e si trovano di fronte alla ragazza che cambia di continuo opinione sul restare o no. A quel punto Molly \u00e8 costretta a drogarla per farle credere di star male e portarla via. Una volta a casa decide di fare una prova: lanciando un crocifisso sulla ragazza, essa reagisce in maniera violenta.\nChristina quindi nelle ore notturne \u00e8 posseduta dal diavolo.\nMolly decide di chiedere quindi aiuto ad un suo vecchio collega, il colonnello Verney, soprannominato da lei C.B. (Conky Bill), che s'intende di satanismo e messe nere. Egli si reca subito in Francia e spiega di come i satanisti siano altamente diffusi sul pianeta come una vera e propria fede religiosa, soprattutto in Unione Sovietica dove il comunismo viene usato come metodo di sovversione mirato ad abbattere i governi per diffondere il caos di Satana.\nA quel punto la ragazza rivela di chiamarsi Ellen e di essere molto vicina al suo ventunesimo compleanno.\nSuccessivamente si presenta a casa di Molly il conte Jules. Egli rivela di aver stretto un patto con Prete, secondo cui se avesse rapito e portato Christina in Inghilterra entro il suo compleanno avrebbe ricevuto mille franchi. Per non farlo, chiede a John il doppio della somma.\nIl ragazzo rifiuta.\nQuella sera per\u00f2, mentre la ragazza \u00e8 impegnata a cambiarsi, il conte passa a prenderla nuovamente da casa, e lei, sotto l'influsso demoniaco, accetta di seguirlo.\nMolly, John e C.B. intraprendono quindi un'azione di salvataggio, ma non possono"}
{"id": "2165484", "revid": "1573940", "url": "https://it.wikipedia.org/wiki?curid=2165484", "title": "Glareola", "text": "Glareola \u00e8 un genere di uccelli caradriformi della famiglia Glareolidae.\nDescrizione.\nLe specie appartenenti a \"Glareola\" sono uccelli con zampe corte, ali lunghe e appuntite, becchi corti e code lunghe e forcute.Si cibano prevalentemente in volo come le rondini, ma a volte trovano gli insetti di cui si nutrono anche al suolo. Il loro volo \u00e8 molto aggraziato e ricco di evoluzioni che servono per inseguire le prede. Sono attivi soprattutto all'alba e al tramonto, e riposano durante le ore pi\u00f9 calde della giornata.Le femmine depositano dalle due alle quattro uova in una buca spoglia.\nDistribuzione e habitat.\nIl genere \u00e8 distribuito nelle zone pi\u00f9 calde del Vecchio Mondo (in Europa meridionale, Africa e Asia). Le specie che nidificano in regioni temperate sono grandi migratrici.\nTassonomia.\nQuesto genere comprende sette specie:"}
{"id": "2165485", "revid": "1543377", "url": "https://it.wikipedia.org/wiki?curid=2165485", "title": "Belmont (California)", "text": "Belmont \u00e8 un piccolo sobborgo californiano situato nella San Francisco Bay Area, a met\u00e0 strada tra San Mateo e San Carlos. Gli abitanti secondo il censimento del 2000 sono circa 25.123.\nLa citt\u00e0 \u00e8 costituita per la maggior parte da case residenziali e negozi al dettaglio. Durante gli anni novanta la richiesta (e i prezzi) delle case crebbero drasticamente, soprattutto a causa della crescita dei vicini quartier generali della Oracle Corporation.\nUn caposaldo storico della zona \u00e8 la Ralston Hall, costruita dal fondatore della \"Bank of California\" William Chapman Ralston attorno ad una villa appartenuta al conte Leonetto Cipriani, sul terreno del campus della \"Notre Dame de Namur University\".\nLa Carlmont High School e la Ralston Middle School sono entrambe situate qui a Belmont e sono entrambe \"Distinguished California Schools\" (un titolo californiano di lode).\nGeografia fisica.\nSecondo l'ufficio statunitense \"United States Census Bureau\", la citt\u00e0 ha un'area totale di 11.7\u00a0km\u00b2, di cui 11.7\u00a0km\u00b2 \u00e8 terra e lo 0.52% acqua.\nDati demografici.\nCos\u00ec come risultato dal censimento del 2000, la citt\u00e0 \u00e8 abitata da 25.123 persone, ci sono 10.418 entit\u00e0 familiari (inteso come persone che vivono sotto lo stesso tetto) e 6.542 famiglie (inteso nel senso italiano della parola). La densit\u00e0 di popolazione \u00e8 di 2.141,3/km\u00b2. Ci sono 10.577 unit\u00e0 abitative ad una densit\u00e0 media di 901.5/km\u00b2\nLa popolazione \u00e8 formata dal 75,19% di bianchi, 1,68% afro-americani, 0,29% nativi americani, 15,44% asiatici, 0.54% originari delle isole dell'Oceano Pacifico, 2,62% altre e 4,25% da due o pi\u00f9 razze. Gli ispanici o latini sono l'8,32% della popolazione.\nDelle 10.418 entit\u00e0 familiari, il 26.4% ha figli sotto i 18 anni che vivono con loro, il 52.6% sono coppie sposate che vivono assieme, il 7.1% ha una capofamiglia donna e non \u00e8 presente un marito e il 37.2% non sono famiglie. Il 27,2% di tutte le entit\u00e0 familiari sono costituite da persone singole e il 7,3% ha qualcuno che vive da solo che ha 65 anni o pi\u00f9. Il numero medi di persone per le entit\u00e0 familiari \u00e8 2,35 mentre per la famiglia la grandezza media \u00e8 2,89.\nIn citt\u00e0 la popolazione \u00e8 costituita da un 19,3% di persone sotto i 18 anni, 6,5% tra i 18 e i 24 anni, 35,9% tra 25 e 44, 25,1% tra 45 e 64 e 13,2% che ha 65 anni o pi\u00f9. L'et\u00e0 media \u00e8 39 anni. Per ogni 100 donne ci sono 96,7 uomini. Per ogni 100 donne aventi 18 anni o pi\u00f9, ci sono 94,6 uomini.\nIl reddito medio di un'entit\u00e0 familiare \u00e8 in citt\u00e0 di 80.905$ e il reddito medio per una famiglia \u00e8 di 95.722$. I maschi hanno un reddito medio di 63.281$ contro i 46,957$ per le donne. Il reddito pro-capite per la citt\u00e0 \u00e8 di 42.812$. Circa il 1,7% delle famiglie e il 4,0% della popolazione sono sotto la soglia di povert\u00e0, inclusi un 3,2% sotto i 18 anni e un 4,8% di ultrasessantacinquenni.\nDivieto di fumo.\nBelmont ha recentemente adottato un'ordinanza chiamata \"la pi\u00f9 rigida della nazione\" "}
{"id": "2165489", "revid": "451304", "url": "https://it.wikipedia.org/wiki?curid=2165489", "title": "Voldo", "text": " \u00e8 un personaggio immaginario del videogioco \"Soul Blade\" e nella serie di videogiochi picchiaduro \"Soulcalibur\", seguito di \"Soul Blade\".\nCreazione e sviluppo.\nPer realizzare le movenze particolari di Voldo venne ingaggiato l'artista Naotake Hirata. Essi furono realizzati tutti a mano, invece di usare il motion capture. In seguito, per\u00f2, si \u00e8 riusciti ad assumere Keiji Kojima, attore particolarmente abile e flessibile nei movimenti, capace di imitare le acrobazie di Voldo, rendendo dunque il lavoro molto pi\u00f9 semplice ed efficiente. Lo stesso Kojima ha dichiarato in un'intervista: \"Mi sono impietrito al pensare che un umano, sebbene dopo molti presunti anni d'allenamento, potesse muoversi in quel modo. Mi ha lasciato un qualcosa dentro di me. Difficilmente potrei dirvi quali delle animazioni sono state ritoccate dagli artisti e quali no.\"\nCaratteristiche.\nVoldo \u00e8 il guardiano di un'isola situata approssimativamente sul versante mediterraneo della Sicilia appartenuta al suo defunto padrone, il mercenario Vercci detto \"Il Mercante di Morte\", nella quale \u00e8 custodita un'immensa fortuna. Tra queste avrebbe dovuto annoverarsi la spada malefica Soul Edge, cercata per anni dal Mercante di Morte, che tuttavia spir\u00f2 senza trovarne mai traccia. Essendo Voldo da sempre morbosamente legato al suo padrone, si prefigge l'obiettivo di trovare la spada e realizzare cos\u00ec il sogno di Vercci.\nGli anni passati in completa solitudine hanno reso Voldo incapace di parlare e vedere, nonch\u00e9 completamente folle. Manifesta una palese schizofrenia in quanto \u00e8 convinto che il padrone sia ancora vivo, che interagisca con lui e gli impartisca degli ordini, come per l'appunto quello di trovare la Soul Edge a tutti i costi.\nVoldo combatte avvalendosi di uno stile di lotta molto simile a una danza convulsa e al contempo sinuosa, armato di una coppia di lame Katar.\nSebbene abbia cinquanta anni, Voldo \u00e8 un uomo dal fisico ginnico, incredibilmente agile e snodato, alto 185\u00a0cm e dal peso di 84\u00a0kg. Ha una carnagione grigiastra, \u00e8 completamente calvo e il colore dei suoi occhi \u00e8 ignoto, essendo questi costantemente bendati.\nStoria.\nVoldo nasce a Palermo il 25 agosto del 1541. Della sua vita si conosce molto poco: aveva quattro fratelli morti tutti in guerra e prende servizio presso Vercci in giovane et\u00e0. Conquista la fiducia del Mercante di Morte con le sue abilit\u00e0 e diviene il suo braccio destro durante il conflitto dell'Armada Spagnola. Vercci era da sempre ossessionato dalla Soul Edge, una spada malefica che voleva aggiungere alla sua collezione di armi. A tal proposito, Voldo viene incaricato di ingaggiare il temibile pirata spagnolo Cervantes de Leon in tale ricerca, che nel frattempo avrebbe condotto insieme al suo padrone.\nCon l'inizio delle varie guerre nel territorio italiano le razzie e gli sciacallaggi aumentano considerevolmente e tra i bersagli della pirateria circostante rientrano soprattutto le fortune di Vercci. Per tutelare i suoi averi, il Mercante di Morte si sposta insieme alla sua flotta su di un'isola disabitata della costa siciliana dove ordina la costruzione di un caveau profondo oltre cinquanta metri, la \"Fossa del Denaro\", nel quale deposita tutti i suoi averi e fa costruire la sua tomba. Ultimati i lavori, Voldo trucida l'intera flotta su ordine di Vercci, per impedire che venisse divulgata l'ubicazione dell'isola.\nSempre seguendo il volere di Vercci, Voldo si rinchiude nel caveau per farvi la guardia anche dopo la morte di questi e con il passare del tempo impazzisce completamente diventando muto, cieco e affetto da allucinazioni audio-visive. Il guardiano crede che il suo padrone sia ancora vivo e che gli abbia affidato il compito di recuperare la Soul Edge e di mietere anime per nutrirla.\n\"Soulcalibur\".\nVoldo si mette alla ricerca della Soul Edge che in passato non riusc\u00ec ad ottenere, tornando poi nella sua dimora, scoprendola allagata.\nRiuscendo a salvare la maggior parte dei tesori del suo defunto maestro, tre anni dopo essere rimasto l\u00ec a vegliare sui tesori, insegue Ivy Valentine, perch\u00e9 riesce a sentirne l'essenza della Soul Edge sulla pelle.\n\"Soulcalibur II\".\nVoldo torna alla sua dimora dopo aver rubato la katana di Yoshimitsu, scambiandola per la Soul Edge data la sua influenza maligna, scoprendo invece, anni dopo, che la Soul Edge \u00e8 ancora fuori, data l'intromissione di un intruso con frammenti della Soul Edge in corpo.\nVoldo continua il suo viaggio nel mondo, collezionando pi\u00f9 frammenti della Soul Edge possibili, per poi ottenere la Soul Edge stessa.\n\"Soulcalibur III\".\nDurante uno dei suoi controlli alla dimora dei tesori, scova una tomba in cui dentro vi era una spada, da lui scambiata per la Soul Edge.\nUsufruendo dell'essenza maligna di questa spada, la usa come esca per i ladri che, minacciati da Voldo, sono obbligati a comunicargli pi\u00f9 informazioni possibili sulla spada.\nRendendosi conto di essere vicino alla morte, decide di mettersi alla ricerca di un successore per la difesa della dimora dei tesori del maestro.\n\"Soulcalibur IV\".\nVoldo scopre che la Soul Edge si trova a Ostrheinsburg, nelle mani del Cavalier Azzurro Nightmare, sul trono del castello. Una volta ottenuta la Soul Edge, Voldo sente una voce a lui familiare che gli ordina di proteggerla.\nLa voce non era del maestro Vercci, ma della Soul Edge, che cercava di corrompere Voldo appropriandosi delle sembianze e della voce del fantasma del suo maestro. Voldo, per\u00f2, non si lascia sopraffare, essendo fedele all'unico suo vero, deceduto, maestro Vercci.\nArmi.\nVoldo impugna una coppia di katar, chiamati \"Manas e Ayus\", ovvero armi consistenti in tre lame immanicate su due stanghe collegate orizzontalmente dall'impugnatura.\nVarianti.\nNella serie si sono succedute numerose varianti, spesso bizzarre, dei \"katar\" di Voldo:"}
{"id": "2165490", "revid": "1573940", "url": "https://it.wikipedia.org/wiki?curid=2165490", "title": "Cursorius", "text": "Cursorius \u00e8 un genere di uccelli caradriformi della famiglia Glareolidae.\nDescrizione.\nLe specie appartenenti a \"Cursorius\" sono uccelli con zampe lunghe, ali corte e lunghi becchi appuntiti curvati verso il basso.Si cibano a terra inseguendo gli insetti di cui si nutrono grazie alla vista.Le femmine depositano dalle due alle tre uova sul suolo.\nDistribuzione e habitat.\nQuesti uccelli vivono nei deserti e nelle zone aride e semiaride di Africa e Asia.\nTassonomia.\nQuesto genere comprende le seguanti specie:"}
{"id": "2165491", "revid": "287204", "url": "https://it.wikipedia.org/wiki?curid=2165491", "title": "Dennis Wheatley", "text": "Biografia.\nPrimogenito di tre figli, quando inizi\u00f2 a frequentare la scuola Dulwich College venne poi espulso decidendo di intraprendere la carriera militare, entrando nella marina mercantile britannica.\nPartecip\u00f2 alla Prima guerra mondiale come cadetto della nave scuola HMS Worcester, fu vittima di un attacco di gas a Passchendaele. Salvatosi, venne trasferito e promosso al grado di sottotenente alla Royal Field Artillery di servizio nelle Fiandre, nel saliente di Ypres. Dopo altri spostamenti strategici, termin\u00f2 la guerra senza altri coinvolgimenti degni di nota. Da allora si dedic\u00f2 alla scrittura, diventando uno dei pi\u00f9 grandi scrittori del suo tempo per quanto riguarda il genere thriller e l'occultismo. Dai suoi romanzi sono stati tratti i seguenti film: \"Forbidden Territory\" (1934) di Phil Rosen con Gregory Ratoff e Binnie Barnes; \"Intrighi in Oriente\" (1936) di Andrew Marton con Valerie Hobson e James Mason; \"The Devil Rides Out\" (1968) di Terence Fisher con Christopher Lee; \"La nebbia degli orrori\" (1968) di Michael Carreras con Eric Porter e Hildegard Knef; \"Una figlia per il diavolo\" (1976) di Peter Sykes con Richard Widmark, Christopher Lee e Nastassja Kinski; \"The Haunted Airman\" (2006) di Chris Durlacher con Robert Pattinson e Julian Sands.\nOpere.\nFra le opere che ha redatto:"}
{"id": "2165494", "revid": "180559", "url": "https://it.wikipedia.org/wiki?curid=2165494", "title": "Nazionale di pallacanestro dell'Ungheria", "text": "La nazionale di pallacanestro dell'Ungheria (\"magyar f\u00e9rfi kos\u00e1rlabda-v\u00e1logatott\"), selezione dei migliori giocatori di pallacanestro di nazionalit\u00e0 ungherese, rappresenta l'Ungheria nelle competizioni internazionali di pallacanestro organizzate dalla FIBA ed \u00e8 gestita dalla Federazione cestistica dell'Ungheria.\nAttualmente l'allenatore \u00e8 L\u00e1szl\u00f3 R\u00e1tg\u00e9ber.\nStoria.\nNegli anni cinquanta la nazionale ungherese era tra le migliori d'Europa. All'EuroBasket 1953 ha vinto la medaglia d'argento, migliorando il bronzo conquistato nel 1946, e due anni pi\u00f9 tardi si \u00e8 laureata campione d'Europa. Risultati mai pi\u00f9 raggiunti nonostante l'Ungheria sia stata presente all'EuroBasket in tutte le edizioni fino al 1969. Da tale data \u00e8 iniziato un lungo periodo lontano dai tornei internazionali terminato solo con l'edizione del 1999. Ha partecipato anche ad EuroBasket 2017 eliminata agli ottavi dalla Serbia.\nVanta 4 partecipazioni alle Olimpiadi, di cui l'ultima risalente a Tokyo 1964, con il 7\u00ba posto dell'edizione 1960 che risulta essere il suo miglior piazzamento olimpico.\nNon \u00e8 mai stata presente alla fase finale dei Mondiali."}
{"id": "2165495", "revid": "1613450", "url": "https://it.wikipedia.org/wiki?curid=2165495", "title": "Jacques Toja", "text": "Biografia.\nGrazie alla sua passione per il mondo del teatro, trasmessagli dal nonno, si iscrisse al Conservatoire \u00e0 rayonnement r\u00e9gional di Nizza, per poi passare al Conservatoire national sup\u00e9rieur d'art dramatique di Parigi. Dopo aver studiato recitazione, nel 1955 apparve per la prima volta sullo schermo nel film \"La torre di Nesle\" di Abel Gance. Viene principalmente ricordato per il ruolo del re Luigi XIV di Francia nella serie di pellicole dedicata all'eroina Angelica.\nAmministratore della Com\u00e9die-Fran\u00e7aise dal 1979 al 1983, e fondatore di attivit\u00e0 per promuovere il teatro fra i giovani, nel 1991 venne insignito della nomina a ufficiale della Legion d'Onore.\nDopo la sua morte per cancro, venne sepolto a Nizza, dove una piazza \u00e8 stata intitolata al suo nome."}
{"id": "2165497", "revid": "8596", "url": "https://it.wikipedia.org/wiki?curid=2165497", "title": "Lady Jane (film)", "text": ""}
{"id": "2165499", "revid": "1573940", "url": "https://it.wikipedia.org/wiki?curid=2165499", "title": "Rhinoptilus", "text": "Rhinoptilus \u00e8 un genere di uccelli caradriformi della famiglia Glareolidae.\nDescrizione.\nLe specie appartenenti a \"Rhinoptilus\" sono uccelli simili al genere \"Cursorius\"; hanno zampe lunghe, ali corte e lunghi becchi appuntiti curvati verso il basso, ma differiscono per il becco pi\u00f9 corto e pi\u00f9 robusto, per le orbite piumate, per il tarso lungo e a forma di scudo e per il dito esterno che \u00e8 unito mediante una piccola membrana.Si cibano a terra inseguendo gli insetti a vista.Le femmine depositano dalle due alle tre uova sul suolo.\nDistribuzione e habitat.\nQuesti uccelli vivono nei deserti e nelle zone aride e semiaride di Africa e Asia meridionale.\nTassonomia.\nIl genere \"Rhinoptilus\" comprende le seguenti specie:"}
{"id": "2165500", "revid": "767487", "url": "https://it.wikipedia.org/wiki?curid=2165500", "title": "Linda Lovelace for President", "text": "Linda Lovelace for President \u00e8 un film del 1975, diretto da Claudio Guzm\u00e1n e Arthur Marks.\nTrama.\nLa storia narra di una donna che si candida alla presidenza degli USA riuscendo alla fine a diventare la prima donna presidente."}
{"id": "2165502", "revid": "2033069", "url": "https://it.wikipedia.org/wiki?curid=2165502", "title": "Oltre i limiti", "text": "Oltre i limiti (\"The Outer Limits\") \u00e8 una serie televisiva statunitense di genere fantastico-fantascientifico, andata in onda dal 1995 al 2002, revival dell'omonima serie creata da Leslie Stevens nel 1963. \nIn Italia nel 2010 \u00e8 uscito un cofanetto di sei DVD-Video contenente tutti gli episodi della prima stagione, della durata di 968 minuti e contenente tutti i primi 22 episodi e un paio di speciali, ma a causa delle scarse vendite dei cofanetti della stessa serie della prima stagione all'estero anche in Italia il resto delle stagioni rimane inedito per il mercato home video.\nProduzione.\nLa serie \u00e8 stata girata a Vancouver, per gli episodi sono stati utilizzati i lavori di importanti scrittori come: Harlan Ellison, A. E. van Vogt, Eando Binder, Larry Niven, Richard Matheson, George R.R. Martin, Stephen King, and James Patrick Kelly.\nIl tema musicale \u00e8 stato creato da Mark Mancina e John VanTongeren.\nTrasmissione.\nIn Italia, la serie \u00e8 stata trasmessa sui canali terrestri TMC, TMC2 e satellitari Fox e AXN."}
{"id": "2165504", "revid": "15756", "url": "https://it.wikipedia.org/wiki?curid=2165504", "title": "Il tempo della gioia", "text": "Il Tempo Della Gioia \u00e8 il secondo ed ultimo album di Quella Vecchia Locanda, pubblicato nel 1974.\nIl disco.\nIl disco \u00e8 caratterizzato dalla presenza di una cospicua influenza classica, messa in evidenza soprattutto dall'uso del violino e del flauto. Nonostante abbia avuto una migliore produzione rispetto al primo album, guardando alla maggiore attenzione rivolta ai temi melodici, ai testi e agli arrangiamenti, non contiene per\u00f2 tutto il suo genuino entusiasmo.\nQuesto lavoro porta con s\u00e9 un ideale di malinconia, che sfocia sempre in un gusto delicato e dolce: ci\u00f2 ricorda a volte i primi album dei King Crimson."}
{"id": "2165505", "revid": "416175", "url": "https://it.wikipedia.org/wiki?curid=2165505", "title": "The Outer Limits (serie televisiva)", "text": "The Outer Limits \u00e8 una serie televisiva statunitense a carattere fantascientifico trasmessa dal 1963 al 1965 sul canale ABC. \u00c8 spesso paragonata alla serie \"Ai confini della realt\u00e0\" (\"The Twilight Zone\") del 1959, rispetto alla quale si caratterizza per una maggiore enfasi verso le storie di fantascienza e minore per quelle con contenuti prettamente soprannaturali e fantasy. Gli episodi sono autoconclusivi, e spesso contraddistinti da un colpo di scena finale. \nNel 1995 ne \u00e8 stato prodotto il revival \"Oltre i limiti\", trasmesso dal 1995 al 1999 sul canale Showtime e in seguito su Syfy fino alla sua cancellazione nel 2002. \nTrama.\nL'inizio di ogni episodio \u00e8 caratterizzato dall'introduzione della voce narrante, mentre sullo schermo scorrono gli effetti visivi di un oscilloscopio. Utilizzando un espediente \"Orwelliano\", la voce narrante prende il controllo della televisione dello spettatore mentre una serie di clip si alternano a \"disturbi\" di ricezione. \nIl monologo della voce narrante nella prima versione recitava in questo modo:\nUn monologo simile \u00e8 presente alla fine di ogni episodio: \u00abOra vi restituiamo il controllo del vostro apparecchio televisivo. Fino alla prossima settimana allo stesso orario, quando la voce di controllo vi porter\u00e0 - Oltre i Limiti\u00bb (\u00abWe now return control of your television set to you. Until next week at the same time, when the control voice will take you to \u2013 The Outer Limits\u00bb).\nGli episodi successivamente hanno utilizzato due versioni pi\u00f9 brevi di quest'introduzione. I primi episodi della serie tuttavia erano privi di monologo, e iniziavano semplicemente col titolo seguito dalla narrazione senza clip di alcun tipo. La voce di controllo era interpretata dall'attore Vic Perrin.\nProduzione.\n\"The Outer Limits\" originariamente fu trasmessa sulla rete televisiva americana \"ABC\" (1963\u201365). In totale furono prodotti 49 episodi. Fu una delle tante serie influenzate da \"Ai confini della realt\u00e0\" (\"The Twilight Zone\") e da \"Scienza e Fantasia \" \"(Science Fiction Theatre)\". Per l'episodio pilota la serie si sarebbe dovuta intitolare \"Please Stand By\", ma la ABC rifiut\u00f2 questo titolo. Il creatore della serie Leslie Stevens la chiam\u00f2 \"The Outer Limits\". Con pochi cambiamenti quindi venne mandato in onda l'episodio pilota \"The Galaxy Being\".\nTra gli scrittori della serie si possono annoverare, oltre al creatore Stevens, Joseph Stefano (sceneggiatore di \"Psycho\" di Hitchcock) che fu anche il produttore della prima stagione. Stefano scrisse pi\u00f9 episodi di qualunque altro sceneggiatore della serie. Il futuro vincitore del premio Oscar, lo sceneggiatore Robert Towne (\"Chinatown\") scrisse \"The Chameleon\", che fu l'ultimo episodio prodotto per la prima stagione. Due episodi notevoli della seconda stagione (entrambi scritti da Harlan Ellison) furono \"Demon with a Glass Hand\", per anni l'unico episodio \"The Outer Limits\" disponibile su laserdisc, e \"Soldier\", episodio che vinse il Writers' Guild Award.\nLa prima stagione fu caratterizzata sia da episodi di fantascienza che horror, mentre la seconda si focalizz\u00f2 decisamente sulle storie di fantascienza, mettendo da parte le creature \"spaventose\" che avevano rappresentato il leitmotiv della prima. Ogni episodio della prima stagione aveva mostri o creature come elemento fondamentale della narrazione; lo sceneggiatore e produttore Joseph Stefano ritenne necessario inserire questi elementi per innescare paura e suspense negli spettatori. Questi elementi furono del tutto abbandonati nella seconda stagione quando Stefano abbandon\u00f2 la produzione. Tuttavia anche nella prima stagione compaiono due episodi senza creature: \"The Forms of Things Unknown\" e \"Controlled Experiment\"; il primo fu girato per utilizzarlo in un \"doppio format\", sia come episodio di fantascienza per \"The Outer Limits\" che come episodio pilota per una serie thriller che non venne mai prodotta, \"The Unknown\". L'attore Barry Morse, protagonista di \"Controlled Experiment\", sostiene che anche questo fu girato per diventare l'episodio pilota di una serie di fantascienza con elementi \"comedy\" mai realizzata (si tratta infatti dell'unico episodio comico di \"The Outer Limits\").\nEpisodi precedenti nella prima stagione senza creature furono \"The Hundred Days of the Dragon\" e \"The Borderland\". Gli episodi della seconda stagione con la presenza di creature sono \"Keeper of the Purple Twilight\", \"The Duplicate Man\", e \"The Probe\"; altri mostri compaiono verso la conclusione della stagione negli episodi \"Counterweight\", \"The Invisible Enemy\", e \"Cold Hands, Warm Heart\". La creatura in \"The Architects of Fear\", il mostruoso Allen Leighton modificato, fu giudicato da alcune stazioni locali affiliate alla ABC cos\u00ec raccapricciante da indurle a trasmettere una schermata nera durante le sue apparizioni nell'episodio (di fatto censurando la maggior parte del finale della storia). In altre parti degli Stati Uniti le scene furono trasmesse solo dopo un certo orario, in altre ancora non furono trasmesse affatto. \nLe musiche della prima stagione furono prodotte da Dominic Frontiere, diviso tra questo lavoro e quello di produttore esecutivo; la seconda stagione include musiche di Harry Lubin.\nParagone con \"Ai confini della realt\u00e0 (The Twilight Zone)\".\nCome \"The Twilight Zone\", quasi ogni episodio di \"The Outer Limits\" iniziava e finiva con la voce narrante. Entrambe le serie erano insolitamente \"filosofiche\" rispetto alle comuni storie di fantascienza, ma avevano alcune differenze sostanziali di stile. Le storie di \"The Twilight Zone\" presentavano spesso elementi \"fiabeschi\" e bizzarri (come il viaggio nel tempo di Buster Keaton nell'episodio \"Once Upon a Time\") o ironici, con soluzioni finali impensabili o straordinarie (come nell'episodio \"The Arrival\"). \"The Outer Limits\" invece era caratterizzato da storie pi\u00f9 lineari, piene di azione e suspense, che spesso affrontavano il tema dello scontro dell'animo umano contro forze oscure interne o esterne alla nostra esistenza, come nell'episodio del rapimento alieno \"A Feasibility Study\", o la storia di possessione aliena \"The Invisibles\". Inoltre \"The Outer Limits\" era ricordato per i tratti malinconici e ruvidi di alcuni episodi (specialmente quelli diretti da Byron Haskin e Gerd Oswald, o quelli con la fotografia di Conrad Hall) mentre \"The Twilight Zone\" tendeva ad essere girato in modo pi\u00f9 convenzionale, sebbene in entrambe le serie ci siano molte eccezioni a quanto detto.\nTuttavia, ci sono molti elementi comuni in certi episodi delle due serie. Come hanno evidenziato Schow &amp; Frentzen, autori di \"The Outer Limits: The Official Companion\", diversi episodi \"The Outer Limits\" sono spesso confusi dagli stessi fan come episodi di \"The Twilight Zone\", specialmente quelli che presentano soluzioni impensabili come \"Fun and Games\" e \"The Premonition\".\nElementi cinematografici.\nLa serie spesso fece uso di tecniche (luci, camera e montaggio) associabili a quelle in uso nei film noir o nel cinema espressionista (per esempio in \"Corpus Earthling\"). Questi tratti sono spessi attribuiti all'influenza di Conrad Hall, che vinse tre premi Oscar (e molte nomination) per il suo lavoro nei film. Tuttavia, Hall non lavor\u00f2 in tutti gli episodi della prima stagione. Altri importanti cinematografi che lavorarono nella serie furono John M. Nickolaus e Kenneth Peach.\nEffetti speciali.\nLe varie creature che comparirono nella prima stagione e la maggior parte degli arredi scenici furono sviluppati da un gruppo non coordinato di persone, organizzato sotto il nome di Project Unlimited. Membri del progetto furono Wah Chang, Gene Warren e Jim Danforth. Il trucco era eseguito da Fred B. Phillips assieme a John Chambers.\nPersonaggi e modelli.\nMolte delle creature degli episodi della serie furono venduti successivamente come modelli o pupazzi tra gli anni '90 e gli anni 2000. Un assortimento di kit da assemblare e colorare fu prodotti, in edizione limitata, da Dimensional Designs, e set pi\u00f9 piccoli di pupazzetti preconfezionati furono venduti in gran quantit\u00e0 da Sideshow Toys. In particolare, Dimensional Designs produsse il primo modello della creatura che compariva nell'episodio \"The Duplicate Man\", ed entrambi i produttori crearono un modello di quella apparsa nell'episodio \"The Sixth Finger\".\nInfluenza su \"Star Trek\".\nAlcuni dei mostri di \"The Outer Limits\" ricomparvero nella serie originale di Gene Roddenberry \"Star Trek\" (\"Star Trek\", USA, 1966-1969). Il microbo bestia dell'episodio \"The Probe\" venne utilizzato come Horta nell'episodio \"The Devil in the Dark\", e mosso dallo stesso attore, Janos Prohaska. La tempesta ionica vista nell'episodio \"The Mutant\" di \"The Outer Limits\" (un raggio proiettore che luccicava attraverso il liquido in contenitore con brillantina sospesa) venne utilizzato come effetto di teletrasporto in \"Star Trek\".\nLa maschera scura utilizzata in \"The Duplicate Man\", fu utilizzata dal Dr. Leighton nell'episodio \"The Conscience of the King\". La creatura di \"The Duplicate Man\" e quella di \"Second Chance\" riapparvero brevemente nell'episodio pilota di Star Trek, imprigionati in alcune gabbie vicine a quella del capitano Christopher Pike.\nAnche la tecnica per rendere le orecchie a punta per David McCallum in \"The Sixth Finger\" fu riutilizzata in \"Star Trek\", in particolare per il trucco Leonard Nimoy (che tra l'altro comparve anche in due episodi di \"The Outer Limits\": \"Production and Decay of Strange Particles\" e \"I, Robot\"). Tra gli attori che comparvero sia in \"Star Trek\" che \"The Outer Limits\" si pu\u00f2 annoverare anche William Shatner, che apparve nell'episodio di \"Cold Hands, Warm Heart\" come un astronauta al lavoro sul pianeta Vulcano. Altri ancora che successivamente sarebbero entrati a far parte del cast regolare di \"Star Trek\" furono Grace Lee Whitney (episodio \"Controlled Experiment\") e James Doohan (episodio \"Expanding Human\"). Roddenberry fu spesso presente negli studi di produzione di \"The Outer Limits\", e collabor\u00f2 con buona parte dello staff della serie, tra cui Robert Justman e Wah Chang per la produzione di \"Star Trek\".\nContesa legale di Harlan Ellison contro \"Terminator\".\nHarlan Ellison contest\u00f2 a James Cameron l'originalit\u00e0 di \"Terminator\", sostenendo che fosse un'idea ripresa in larga parte dal suo lavoro in \"The Outer Limits\". Cameron ammise di essersi ispirato al lavoro di Ellison, che fu risarcito economicamente e ottenne una menzione nei titoli di coda del film \"Terminator\" (1984), nel quale i creatori del film \"riconoscono il lavoro di Harlan Ellison\" (\"to acknowledge the works of Harlan Ellison\"). Cameron espresse la sua contrariet\u00e0 alla decisione della Orion Pictures, il quale tuttavia lo obblig\u00f2 ad accettare l'accordo con Ellison minacciandolo di fargli pagare personalmente i danni richiesti dallo stesso Ellison. Cameron in seguito dichiar\u00f2: \"non avevo altra scelta che accettare l'accordo; venne anche imposto il silenzio sull'intera vicenda\" (\"had no choice but to agree with the settlement. There was a gag order as well\")\nAccoglienza e ascolti.\nNel primo anno la serie ottenne buoni indici di ascolto. Il pubblico era cos\u00ec appassionato che si raccont\u00f2 di persone che trasportarono la propria televisione con loro quando dovettero allontanarsi da casa, in modo da non perdere neanche un episodio della serie (i videoregistratori all'epoca ancora non esistevano). \nTuttavia la seconda stagione ebbe un consistente calo di ascolti dopo che il suo palinsesto fu modificato dal luned\u00ec al sabato sera. Questa fu la ragione principale per la quale il produttore Joseph Stefano scelse di abbandonare la serie dopo il primo anno, intuendo che competere contro programmi molto pi\u00f9 popolari come Jackie Glason avrebbe limitato gli ascolti di The Outer Limits (che infatti venne cancellata a met\u00e0 della seconda stagione). Ad ogni modo, la serie ottenne un buon numero di repliche negli anni successivi. A distanza di decenni, lo scrittore Stephen King lo ha definito \"il miglior programma nel suo genere ad essere mai trasmesso su una rete televisiva\" (\"the best program of its type ever to run on network TV\")."}
{"id": "2165509", "revid": "2214976", "url": "https://it.wikipedia.org/wiki?curid=2165509", "title": "Italo-venezuelani", "text": "Gli italo-venezuelani sono gli italiani del Venezuela ed i loro discendenti.\nStoria.\nPrima della scoperta nell'Ottocento di enormi giacimenti di petrolio nel Venezuela, l'emigrazione di italiani in questo Stato sudamericano fu molto limitata. Solamente alcune centinaia di italiani, come il geografo Agostino Codazzi, vi arrivarono in epoca coloniale, durante la dominazione spagnola e negli anni delle guerre d'indipendenza condotte da Sim\u00f3n Bol\u00edvar.\nNegli anni Venti gli italiani nel Venezuela erano circa 5.000 e molti erano integrati perfettamente nei ceti sociali pi\u00f9 abbienti della capitale Caracas.\nNella seconda met\u00e0 degli anni Quaranta il ministro della difesa venezuelano Marcos P\u00e9rez Jim\u00e9nez, poi presidente del paese (1952-1958), promosse l'immigrazione dall'Europa devastata dalla seconda guerra mondiale. Quasi un milione di stranieri si trasferirono in Venezuela, in grande maggioranza provenienti dal vecchio continente, e fra questi oltre 252.000 italiani.\nGli italiani nel censimento del 1961 costituivano la comunit\u00e0 straniera pi\u00f9 numerosa del Venezuela, precedendo sia quella spagnola che quella portoghese.\nNel 1976 ufficialmente vi erano 210.350 residenti italiani e 25.858 \"italianos naturalizados\", ossia italo-venezuelani che avevano preso la cittadinanza venezuelana.\nMarisa Vannini calcolava che negli anni Ottanta gli italo-venezuelani erano circa 400.000 includendo, oltre agli italiani emigrati dall'Italia, pi\u00f9 di 120.000 discendenti di seconda e terza generazione.\nLa lingua italiana nel Venezuela sta influenzando con modismi e prestiti linguistici lo spagnolo venezuelano e viene studiata con interesse sempre maggiore da molti italo-venezuelani delle nuove generazioni.\nLo storico Santander Laya-Garrido ha stimato che i venezuelani con almeno un nonno o bisnonno emigrato dall'Italia erano quasi un milione nel 2000. Questo \u00e8 il caso di Ra\u00fal Leoni, presidente dal 1963 al 1969, il cui nonno era un massone italiano rifugiatosi a Caracas a met\u00e0 Ottocento.\nGli italiani residenti ufficialmente nel Venezuela sono circa 120.000 a causa della mortalit\u00e0, dei rimpatri, delle naturalizzazioni e, a partire dagli anni Novanta, anche a causa di una grave crisi economica. Quest'ultima \u00e8 coincisa, secondo taluni, con l'ascesa al potere del presidente Hugo Ch\u00e1vez, eletto nel dicembre 1998. Malgrado le difficolt\u00e0 sociali ed economiche che il Venezuela affronta, la comunit\u00e0 italiana continua a dare il suo contributo vitale al Paese.\nAttivit\u00e0 principali.\nGli italo-venezuelani occupano un posto di assoluto rilievo nella societ\u00e0 venezuelana. Secondo l'ambasciata italiana dagli anni Sessanta circa un terzo delle industrie venezuelane non collegate all'attivit\u00e0 petrolifera sono di propriet\u00e0 e/o amministrate da italiani e loro discendenti.\nNella comunit\u00e0 italiana, la minoranza pi\u00f9 importante del Paese insieme a quella spagnola, si annoverano, per esempio, presidenti della repubblica (Jaime Lusinchi e Ra\u00fal Leoni), imprenditori (Giacomo Clerico, l'ingegnere Delfino, che con la sua Constructora Delpre ha edificato a Caracas le torri del Parque Central, uno dei pi\u00f9 alti grattacieli del Sudamerica, e Filippo Sindoni, grande industriale pastario e dolciario), finanzieri (Pompeo D'Ambrosio), campioni sportivi (Johnny Cecotto), artisti e uomini di spettacolo (Franco De Vita e Renny Ottolina), modelle internazionali (Daniela Di Giacomo)."}
{"id": "2165513", "revid": "1573940", "url": "https://it.wikipedia.org/wiki?curid=2165513", "title": "Synthliboramphus", "text": "Synthliboramphus \u00e8 un genere di uccelli caradriformi della famiglia Alcidae.\nDescrizione.\nLe specie appartenenti a \"Synthliboramphus\" sono piccoli uccelli marini dal piumaggio nero superiormente e bianco inferiormente.\nBiologia.\nSi cibano prevalentemente di pesci, crostacei e altri invertebrati che catturano nuotando sott'acqua. Sono uccelli coloniali, attivi soprattutto di notte durante il periodo riproduttivo, probabilmente per diminuire il rischio di perdite per predazione; per la stessa ragione i giovani sono molto precoci e non vengono nutriti al nido ma in mare. Per nido viene usato una fenditura nella roccia o l'incavo tra le radici di un albero.\nDistribuzione e habitat.\nIl genere \u00e8 distribuito nelle regioni dell'Oceano Pacifico settentrionale.\nTassonomia.\nQuesto genere comprende le seguenti specie viventi:\nSono state inoltre descritte le seguenti specie fossili:"}
{"id": "2165515", "revid": "1573940", "url": "https://it.wikipedia.org/wiki?curid=2165515", "title": "Cepphus", "text": "Cepphus \u00e8 un genere di uccelli caradriformi della famiglia Alcidae.\nDescrizione.\nLe specie appartenenti al genere \"Cepphus\" sono uccelli marini di medie dimensioni, dal piumaggio prevalentemente nero, dai becchi sottili e neri, e dalle zampe e piedi rossi. Due delle tre specie hanno macchie bianche sulle ali, mentre la terza ha degli \"occhiali\" di piume bianche sul viso.\nBiologia.\nSi cibano prevalentemente di pesci, crostacei, molluschi e altri invertebrati che catturano nuotando sott'acqua. Sono uccelli coloniali che nidificano su isole rocciose e scogli; il nido \u00e8 una buca nella roccia vicina all'acqua.\nDistribuzione e habitat.\nIl genere \u00e8 distribuito nelle regioni settentrionali dell'Oceano Atlantico e del Pacifico.\nTassonomia.\nComprende le seguenti specie viventi:\nSono state descritte anche le seguenti specie fossili:"}
{"id": "2165516", "revid": "1362733", "url": "https://it.wikipedia.org/wiki?curid=2165516", "title": "Concattedrale", "text": "La concattedrale \u00e8 una chiesa che ha la stessa dignit\u00e0 e gli stessi privilegi di una cattedrale, ma ha precedenza minore. La cattedrale resta dunque la chiesa principale di una diocesi, mentre la concattedrale viene ad essa parificata.\nDiritto.\nIl diritto di elevare una chiesa alla dignit\u00e0 di concattedrale spetta alla Santa Sede.\nNessun documento tratta in modo specifico l'argomento, ma generalmente il motivo della presenza di una concattedrale pu\u00f2 essere inquadrato nelle seguenti tipologie:"}
{"id": "2165518", "revid": "1573940", "url": "https://it.wikipedia.org/wiki?curid=2165518", "title": "Brachyramphus", "text": "Brachyramphus \u00e8 un genere di uccelli caradriformi della famiglia Alcidae.\nDescrizione.\nLe specie appartenenti a \"Brachyramphus\" sono uccelli marini di piccole dimensioni, tozzi, non pi\u00f9 lunghi di 25\u00a0cm. Come gli altri Alcidi hanno un piumaggio che varia a seconda della stagione: durante il periodo riproduttivo \u00e8 principalmente bruno, con bordi delle piume pi\u00f9 chiari che donano un aspetto scaglioso, e bianco sul ventre, mentre durante il resto dell'anno \u00e8 nero superiormente e bianco inferiormente.\nBiologia.\nSi cibano prevalentemente di piccoli pesci, delle loro uova e degli avannotti, di krill ed altri tipi di zooplancton.A differenza degli altri Alcidi non nidificano necessariamente in colonie, n\u00e9 vicino all'acqua, ma anzi prediligono le vecchie conifere, le cime montane, o gli spazi aperti dell'entroterra. Per nido utilizzano rami o fosse coperte di licheni o di muschio, o pi\u00f9 semplicemente depongono il loro unico uovo sul suolo spoglio. L'incubazione dura un mese; il pulcino metter\u00e0 le piume e sar\u00e0 in grado di lasciare il nido circa 40 giorni dopo la schiusa.\nDistribuzione e habitat.\nIl genere \u00e8 distribuito nelle regioni settentrionali dell'Oceano Pacifico.\nTassonomia.\nQuesto genere comprende tre specie viventi:\nSono state descritte anche due specie fossili del tardo Pliocene:"}
{"id": "2165528", "revid": "11959", "url": "https://it.wikipedia.org/wiki?curid=2165528", "title": "Mevleviyye", "text": ""}
{"id": "2165529", "revid": "11959", "url": "https://it.wikipedia.org/wiki?curid=2165529", "title": "Mevleviye", "text": ""}
{"id": "2165535", "revid": "77594", "url": "https://it.wikipedia.org/wiki?curid=2165535", "title": "Accordi di Addis Abeba del 1972", "text": "Gli Accordi di Addis Abeba del 1972, noti anche semplicemente come Accordi di Addis Abeba, furono una serie di compromessi raggiunti nel 1972 e che ebbero come obiettivo quello di metter fine alla guerra civile nel meridione (non islamico) sudanese, contro l'autoritarismo e il centralismo del settentrione sudanese, a netta prevalenza islamica.\nEssi furono seguiti da circa 11 anni di pace, in quanto alle regioni meridionali venne riconosciuto un ragionevole grado di autonomia. Nel 1983 l'accordo fu denunciato dall'allora Presidente del Sudan, Ja'far al-Nimeyri, quando volle imporre la Shari'a all'intero Paese."}
{"id": "2165543", "revid": "21228580", "url": "https://it.wikipedia.org/wiki?curid=2165543", "title": "Monastero di Filotheou", "text": ""}
{"id": "2165547", "revid": "404449", "url": "https://it.wikipedia.org/wiki?curid=2165547", "title": "Ponte d'Arbia", "text": "Ponte d'Arbia (gi\u00e0 \"Borgo d'Arbia\") \u00e8 una frazione dei comuni italiani di Buonconvento e Monteroni d'Arbia, nella provincia di Siena, in Toscana.\nStoria.\nIl nome \u00e8 dovuto proprio al ponte che sopraeleva il torrente Arbia. La localit\u00e0 \u00e8 documentata fin dal primo Medioevo poich\u00e9 si trova lungo il tragitto l'antica Via Francigena. In particolare nell'itinerario di Sigerico, arcivescovo di Canterbury, la localit\u00e0 rappresentava la XIV tappa (\"Submansio\") ed era allora definita \"Arbia\".\nIl 24 agosto 1313, a meno di un chilometro dal paese, muore Enrico VII di Lussemburgo, imperatore del Sacro Romano Impero, di cui parla anche Dante nella Divina Commedia. L'imperatore, secondo fonti storiche, sarebbe stato avvelenato durante la comunione da un frate del convento di Buonconvento.\nIl ponte che d\u00e0 il nome al paese fu edificato dal Comune di Siena nel 1388, e ricostruito nel 1656 sotto il principe Mattia de' Medici, governatore di Siena.\nInfrastrutture e trasporti.\nLa frazione possedeva una propria stazione ferroviaria, posizionata lungo la ferrovia Grosseto-Siena, oggi non pi\u00f9 utilizzata. Ad oggi i collegamenti con la citt\u00e0 di Siena e con le localit\u00e0 limitrofe sono garantiti via autobus di linea dall\u2019azienda Tiemme Mobilit\u00e0.\nSport.\nIl 14 febbraio 1985 \u00e8 stata fondata la squadra calcistica del paese, l\"'Unione Sportiva Ponte d'Arbia\". Nel 1991 viene inaugurato il campo sportivo."}
{"id": "2165549", "revid": "767487", "url": "https://it.wikipedia.org/wiki?curid=2165549", "title": "Vladimir Gon\u010darov", "text": "Carriera.\nCome pivot, \u00e8 stato convocato nella Nazionale Under-21 di calcio a 5 della Russia, paese organizzatore dello Campionato europeo di calcio a 5 Under-21 2008. Con la selezione russa ha vinto la medaglia d'oro laureandosi Campione d'Europa Under-21."}
{"id": "2165550", "revid": "287204", "url": "https://it.wikipedia.org/wiki?curid=2165550", "title": "Dmitrij Prudnikov", "text": "Carriera.\nSchierato come ultimo, nella stagione 2008-09 difende i colori della squadra russa di \"Superleague\" e campione d'Europa del Viz-Sinara Ekaterinburg. Capitano della Nazionale Under-21 di calcio a 5 della Russia, partecipa e vince il primo campionato europeo di calcio a 5 Under-21, ospitato proprio dalla Russia nel 2008."}
{"id": "2165553", "revid": "228587", "url": "https://it.wikipedia.org/wiki?curid=2165553", "title": "Nuoto ai XIV Giochi panamericani", "text": "Il nuoto ai Giochi panamericani 2003 ha visto lo svolgimento di 32 gare, 16 maschili e 16 femminili."}
{"id": "2165554", "revid": "111319", "url": "https://it.wikipedia.org/wiki?curid=2165554", "title": "Jos\u00e9 Mart\u00edn Meolans", "text": ""}
{"id": "2165556", "revid": "2033069", "url": "https://it.wikipedia.org/wiki?curid=2165556", "title": "Poltergeist (serie televisiva)", "text": "Poltergeist (\"Poltergeist: The Legacy\") \u00e8 una serie tv horror canadese-statunitense creata da Richard Barton Lewis e trasmessa per 4 stagioni (1996-1999), per un totale di 88 episodi di un'ora ciascuno.\nTrama.\nNarra le vicende di una societ\u00e0 segreta, \"The Legacy\", i cui membri cercano di proteggere l'umanit\u00e0 da pericoli occulti di varia natura.\nLa societ\u00e0 \u00e8 stata fondata nel Medioevo in Inghilterra e la base principale risiede tuttora l\u00e0, sebbene diverse \"case\" si siano diffuse nei quattro angoli del globo: in ogni casa vi \u00e8 un capo, chiamato \"il Precettore\".\nSebbene porti il nome \"Poltergeist\", la serie non \u00e8 direttamente riconducibile alla famosa trilogia degli anni ottanta, iniziata con \"Poltergeist - Demoniache presenze\" (1982)."}
{"id": "2165557", "revid": "287204", "url": "https://it.wikipedia.org/wiki?curid=2165557", "title": "Aleksej Gordeev", "text": "Carriera.\nCome centrale, nel 2008-09 difende i colori della squadra russa di seconda divisione della Molodaja Gvardija, guadagnandosi la convocazione nella Nazionale Under-21 di calcio a 5 della Russia al vittorioso campionato europeo di categoria."}
{"id": "2165559", "revid": "121494613", "url": "https://it.wikipedia.org/wiki?curid=2165559", "title": "Michel Vion", "text": "Biografia.\nCarriera sciistica.\nSciatore specialista della combinata , Michel Vion ottenne il suo primo risultato di rilievo in Coppa del Mondo l'8 dicembre 1979 a Val-d'Is\u00e8re, giungendo terzo in combinata alle spalle dei gemelli statunitensi Phil e Steve Mahre. Il 5 febbraio 1982, nella stessa specialit\u00e0, ai Mondiali di Schladming in Austria si laure\u00f2 campione del mondo precedendo l'elvetico Peter L\u00fcscher e lo sciatore di casa Anton Steiner.\nPochi giorni dopo si aggiudic\u00f2 un secondo posto in Coppa del Mondo a Garmisch-Partenkirchen, in Germania Ovest, chiudendo dietro Steve Mahre. Ai XIV Giochi olimpici invernali di , sua unica partecipazione olimpica, si classific\u00f2 25\u00ba nella discesa libera e non concluse n\u00e9 lo slalom gigante n\u00e9 lo slalom speciale.\nIl 21 gennaio 1985 a Wengen, in Svizzera, sal\u00ec per l'ultima volta sul podio in Coppa, in combinata, vincendo l'unica gara di carriera davanti al tedesco occidentale Peter Roth e allo svizzero Peter L\u00fcscher, riuscendo a conquistare il Trofeo del Lauberhorn. Nella stessa stagione venne convocato per i Mondiali di Bormio, in Italia, e onor\u00f2 la partecipazione con un quinto posto in combinata. Concluse l'attivit\u00e0 agonistica il 16 febbraio 1985 classificandosi decimo in slalom speciale a Kranjska Gora, in Jugoslavia.\nCarriera dirigenziale.\nDopo il ritiro ha lavorato come direttore tecnico per lo sci alpino (1992-1999) e come direttore sportivo generale (1999-2001) nei quadri della Federazione sciistica della Francia; membro del direttivo della Federazione francese dal 2002, nel 2004 \u00e8 entrato anche nel consiglio della Federazione Internazionale Sci e ha mantenuto l'incarico fino al 2008.\nNel 2010 \u00e8 stato nuovamente eletto nel consiglio FIS e, il 26 giugno, \u00e8 diventato presidente della Federazione francese, succedendo ad Alain M\u00e9thiaz.\nNel giugno 2021 \u00e8 stato nominato segretario generale della Federazione Internazionale Sci sotto la presidenza di Johan Eliasch.\nAltre attivit\u00e0.\nDal 2001 al 2005 \u00e8 stato direttore sportivo della Dynastar; dal 2005 al 2009 ha ricoperto lo stesso incarico per l'intero gruppo Skis Rossignol, del quale fa parte la stessa Dynastar.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nK = combinata"}
{"id": "2165560", "revid": "666668", "url": "https://it.wikipedia.org/wiki?curid=2165560", "title": "Viktor Senatov", "text": "Carriera.\nCome ultimo, nella stagione 2008-09 difende i colori della squadra russa di Superliga del . Con la Nazionale Under-21 di calcio a 5 della Russia ha disputato nel 2008 il vittorioso campionato europeo di categoria."}
{"id": "2165564", "revid": "767487", "url": "https://it.wikipedia.org/wiki?curid=2165564", "title": "Vladimir Rjabinin", "text": "Carriera.\nCome centrale, nella stagione 2008-09 difende i colori della squadra russa di seconda divisione del , guadagnandosi la convocazione nella Nazionale Under-21 di calcio a 5 della Russia al vittorioso campionato europeo di categoria."}
{"id": "2165565", "revid": "767487", "url": "https://it.wikipedia.org/wiki?curid=2165565", "title": "Coiano", "text": "Coiano (anticamente Cojano) \u00e8 una frazione del comune di Castelfiorentino nella citt\u00e0 metropolitana di Firenze.\nLa localit\u00e0 \u00e8 posta sulla costa delle colline cretose che separano le acque che fluiscono nell'Elsa da quelle che scolano nel vallone dell'Egola.\nStoria.\nCome riporta lo storico Repetti nel \"Dizionario Geografico Fisico Storico della Toscana\", questa localit\u00e0 era situata sul confine tra la diocesi di Volterra e la parte della diocesi di Lucca che fu scorporata a costituire la diocesi di San Miniato.\nCome riportano i diplomi concessi alla Repubblica di Pisa dagli imperatori svevi, da Arrigo VI, da Ottone e Carlo IV, la localit\u00e0 \u00e8 annoverata tra i luoghi posti sulla linea di demarcazione del distretto politico della Repubblica Pisana.\nA partire dal XIII secolo, esso era contato tra i 36 castelli del distretto di San Miniato. Nell'anno 1369 le popolazioni di Coiano, di Barbialla e altre localit\u00e0 limitrofe furono incorporate nel territorio della Repubblica di Firenze, che vi destin\u00f2 un podest\u00e0 il quale doveva risiedere \"per la met\u00e0 del tempo del suo uffizio in Castelnuovo di Barbialla, e per l'altra met\u00e0 a Cojano\".\nNel medioevo la localit\u00e0 era posta su una delle direttrici della via Francigena, che Sigerico, arcivescovo di Canterbury, percorse tra il 990 e il 994. In particolare pieve dei Santi Pietro e Paolo a Coiano \u00e8 citata dallo stesso Sigerico e rappresent\u00f2 per l'arcivescovo inglese, la XXI tappa (\"Mansio\") del suo itinerario di ritorno da Roma verso l'Inghilterra e la localit\u00e0 fu da lui definita \"Sce Peter Currant.\"."}
{"id": "2165566", "revid": "767487", "url": "https://it.wikipedia.org/wiki?curid=2165566", "title": "The Kingdom 2", "text": "The Kingdom 2 (\"Riget II\") \u00e8 un film del 1997 diretto da Lars von Trier, sequel della precedente serie \"The Kingdom - Il regno\".\nLa versione danese \u00e8 costituita da 4 episodi da un'ora e un quarto ciascuno mentre quella internazionale \u00e8 divisa in 6 episodi di 50 minuti ciascuno.\nTrama.\nIn un grande ospedale chiamato \"Il Regno,\" tra mostri e medici incompetenti, l'anziana medium Drusse cerca di scoprire la verit\u00e0 che si nasconde dietro ad una serie di eventi."}
{"id": "2165568", "revid": "228587", "url": "https://it.wikipedia.org/wiki?curid=2165568", "title": "Campionati europei giovanili di nuoto 1988", "text": "I XV Campionati europei giovanili di nuoto e tuffi si sono disputati ad Amersfoort dal 28 luglio al 31 luglio 1988.\nHanno partecipato alla manifestazione le federazioni iscritte alla LEN; questi i criteri di ammissione:"}
{"id": "2165569", "revid": "172126", "url": "https://it.wikipedia.org/wiki?curid=2165569", "title": "Giainista", "text": ""}
{"id": "2165570", "revid": "14691", "url": "https://it.wikipedia.org/wiki?curid=2165570", "title": "The magnetic fields", "text": ""}
{"id": "2165573", "revid": "110157", "url": "https://it.wikipedia.org/wiki?curid=2165573", "title": "Dada (arredamento)", "text": "Dada, azienda appartenente al Gruppo Molteni dal 1979, \u00e8 un'azienda italiana di mobili da cucina di alta gamma.\nTra i designer che hanno collaborato con l'azienda: Michele De Lucchi, Norman Foster, Ferruccio Laviani, Dante Bonuccelli, Studio Cerri &amp; Associati, Luca Meda.\n\"Dada\" ha ricevuto segnalazioni e premi internazionali nel corso degli anni, in particolare la Segnalazione Premio Compasso d'Oro 1987 per il pensile Futura e Segnalazione Premio Compasso d'Oro 2004 per la cucina Nomis.\nStoria.\nFu fondata da Angelo Garavaglia nel 1926 con il nome \"Angelo Garavaglia e figli, fabbrica mobili\" a Marcallo con Casone (MI), piccolo borgo nei pressi di Magenta. Da piccolo laboratorio artigiano dedito alla costruzione di mobili e serramenti, l'attivit\u00e0 si espanse e trasform\u00f2 fino a diventare, negli anni '50, una fabbrica di mobili e cucine in serie. Nuovi capannoni industriali vennero approntati nei pressi dell'antico laboratorio. Sulla spinta del boom economico e dell'impulso innovativo dato dai figli del fondatore (Pierino, Lorenzo, Virginio e Gaetano), l'espansione continu\u00f2 e, nel 1972 la denominazione dell'azienda cambi\u00f2 in \"DADA, mobili d'alta cucina\". L'attivit\u00e0 si trasfer\u00ec nei nuovi e moderni capannoni di Mesero (MI), dove si trova tuttora. Lo stile dell'azienda venne trasformato attraverso collaborazioni con designer innovativi quali Angelo Cortesi, Georges Coslin e Giovanni Offredi, fino a diventare un marchio leader nella fascia di cucine di alta gamma.\nNel 1979, dopo 53 anni di attivit\u00e0, l'azienda venne ceduta dalla famiglia Garavaglia al Gruppo Molteni, che la detiene ancora oggi."}
{"id": "2165574", "revid": "2033069", "url": "https://it.wikipedia.org/wiki?curid=2165574", "title": "Kingdom Hospital", "text": "Kingdom Hospital \u00e8 una serie televisiva statunitense, creata da Stephen King e liberamente ispirata alla miniserie televisiva danese \"The Kingdom - Il Regno\" di Lars von Trier.\nTrama.\nAl Kingdom Hospital il personale lavora tranquillamente ignorando che l'ospedale \u00e8 infestato da presenze malvagie."}
{"id": "2165579", "revid": "767487", "url": "https://it.wikipedia.org/wiki?curid=2165579", "title": "The Magnetic Fields", "text": "The Magnetic Fields \u00e8 un gruppo musicale statunitense. La formazione, guidata dal cantautore newyorkese Stephin Merritt, autore di quasi tutti i brani e interprete di buona parte delle musiche, include Claudia Gonson, Sam Davol, e John Woo. Col gruppo ha collaborato spesso lo scrittore Lemony Snicket, autore della celebre serie di romanzi per ragazzi \"Una serie di sfortunati eventi\".\nStoria.\nIl gruppo \u00e8 nato nel 1990 da un progetto di Merritt, che precedentemente aveva lavorato in un progetto solista con il nome d'arte \"Buffalo Rome\". In seguito Merritt inizi\u00f2 a collaborare con la musicista Claudia Gonson (pianoforte, percussioni, voce), con la quale aveva suonato fin dai tempi del liceo nel gruppo Zinnias. Gonson e Merritt si stabilirono inizialmente a Boston, e qui diedero vita ai Magnetic Fields, acquisendo altri strumentisti. L'album di debutto della nuova formazione, \"Distant Plastic Trees\", fu pubblicato nel 1990.\nDal 1990 il gruppo ha inciso undici album in studio, tre dei quali costituiscono un'opera unitaria intitolata \"69 Love Songs\" considerato tra i migliori album pop degli anni novanta.\nStile musicale.\nGruppo indie e chamber pop, i Magnetic Fields hanno prediletto un cupo ed eclettico stile musicale che \"riassume decenni di storia della musica, dall'operetta a Schubert, dal cabaret al music hall, da Broadway a Nashville, dai teen idol degli anni '60 al synth-pop degli anni '80.\" Fra le altre influenze della formazione di Stephen Merritt vi sono il country, i valzer e il folk rock. Il gruppo impiega una strumentazione eterogenea, che include sintetizzatore, pianoforte, chitarra classica, fisarmonica, strumenti giocattolo e altro. Le prime pubblicazioni, registrate a bassa fedelt\u00e0 e dal piglio scanzonato, includono \"Holiday\" (1994), primo album interamente cantato dal Merritt e citato fra gli album precursori dell'indie pop. A partire da \"69 Love Songs\" (1999) il gruppo ha iniziato ad assimilare l'elettronica prendendo le distanze dalla formula \"lo-fi\" delle origini. I testi del gruppo sono spesso umoristici, minimalisti e incentrati sul tema dell'amore."}
{"id": "2165580", "revid": "767487", "url": "https://it.wikipedia.org/wiki?curid=2165580", "title": "Kirill Pogorelov", "text": "Carriera.\nImpiegato come laterale, ha giocato la sua carriera quasi per intero nel , di cui \u00e8 stato inoltre capitano tra il 2012 e il 2017. Con la Nazionale di calcio a 5 della Russia Under-21 ha preso parte al campionato europeo di categoria vinto dalla Russia. \u00c8 morto il 29 dicembre 2019 in un incidente automobilistico nel centro di Mosca."}
{"id": "2165581", "revid": "287204", "url": "https://it.wikipedia.org/wiki?curid=2165581", "title": "Aleksej Petrov", "text": "Carriera.\nUtilizzato come play, si \u00e8 guadagnato la convocazione nella Nazionale Under-21 di calcio a 5 della Russia paese organizzatore del Campionato europeo di calcio a 5 Under-21 2008. Con la selezione russa ha cos\u00ec vinto la medaglia d'oro laureandosi Campione d'Europa Under-21."}
{"id": "2165583", "revid": "110157", "url": "https://it.wikipedia.org/wiki?curid=2165583", "title": "Molteni&amp;C", "text": "Molteni&amp;C \u00e8 un'azienda operante nel settore dell'arredamento appartenente al Gruppo Molteni.\nStoria.\nFu fondata come azienda artigianale nel 1934 a Giussano, provincia di Milano (poi provincia di Monza e della Brianza), da Angelo Molteni, imprenditore brianzolo e cavaliere del lavoro, tra i promotori del Salone Internazionale del Mobile. Nel primo dopoguerra realizza mobili partendo dal tronco e coprendo tutte le fasi produttive. Nel 1969 si ha la conversione completa ai mobili di design, cui segue l'acquisto delle aziende Unifor e Citterio, nel settore ufficio e, nel 1979, di Dada, azienda di mobili per la cucina.\nNegli anni Molteni&amp;C \u00e8 diventata una realt\u00e0 per la produzione di mobili.\nDopo la direzione artistica affidata a Luca Meda, che chiama a progettare per Molteni gli architetti Aldo Rossi e Afra e Tobia Scarpa, negli anni novanta comincia la collaborazione con alcuni designer italiani e internazionali, tra cui Jean Nouvel, Foster and Partners, Patricia Urquiola, Rodolfo Dordoni, Hannes Wettstein.\nNata come azienda specializzata nella produzione di sistemi, oggi produce ancora completamente in Italia un'offerta per la casa, affiancata da una divisione contract che realizza navi da crociera, teatri, musei, hotel, ristoranti e residenze collettive.\nMolteni&amp;C ha ricevuto nel 1994 il Compasso d\u2019Oro alla carriera promosso da ADI (Associazione per il Disegno industriale)."}
{"id": "2165584", "revid": "174925", "url": "https://it.wikipedia.org/wiki?curid=2165584", "title": "Territorio europeo della Francia", "text": ""}
{"id": "2165585", "revid": "486946", "url": "https://it.wikipedia.org/wiki?curid=2165585", "title": "Vladimir Jaschenko", "text": ""}
{"id": "2165590", "revid": "287204", "url": "https://it.wikipedia.org/wiki?curid=2165590", "title": "Ildar Nugumanov", "text": "Carriera.\nSchierato come laterale, inizia la carriera nel MFK Tyumen, con cui guadagna la convocazione nella Nazionale Under-21 di calcio a 5 della Russia, paese organizzatore del Campionato europeo di calcio a 5 Under-21 2008. Con la selezione giovanile russa ha vinto la medaglia d'oro."}
{"id": "2165591", "revid": "125364435", "url": "https://it.wikipedia.org/wiki?curid=2165591", "title": "Roswell (Nuovo Messico)", "text": "Roswell \u00e8 una citt\u00e0 e capoluogo della contea di Chaves nello Stato del Nuovo Messico, negli Stati Uniti d'America. Al censimento del 2018 aveva una popolazione di abitanti, che la rendeva cos\u00ec la quinta citt\u00e0 per abitanti del Nuovo Messico. \u00c8 un centro per l'agricoltura irrigua, l'industria casearia, l'allevamento, la produzione, la distribuzione e la produzione di petrolio. \u00c8 anche la sede del New Mexico Military Institute (NMMI), fondato nel 1891. Il Bitter Lake National Wildlife Refuge si trova a poche miglia a nord-est della citt\u00e0 sul fiume Pecos. Il Bottomless Lakes State Park si trova a a est di Roswell sulla U.S. Route 380.\nL'incidente di Roswell prese il nome dalla citt\u00e0, anche se il sito dell'incidente del presunto UFO era a circa da Roswell e pi\u00f9 vicino a Corona. Delle indagini e del recupero dei detriti si occup\u00f2 la Roswell Army Air Field. L'industria turistica di Roswell si basa su negozi, musei e altre attivit\u00e0 a tema extraterrestre.\nNegli anni '30, Roswell fu sede di gran parte dei primi lavori sui razzi di Robert H. Goddard. Il Roswell Museum and Art Center mantiene una mostra che include una ricostruzione del laboratorio di sviluppo del motore a razzo di Goddard. \nL'industria del turismo di Roswell si basa su musei e aziende di ingegneria aerospaziale e ufologia, nonch\u00e9 sull'iconografia a tema alieno e di astronavi. La citt\u00e0 si basa anche sul turismo legato al Nuovo Messico e agli Stati Uniti. \nNuovi ristoranti di cucina messicana, come Martin's Capitol Caf\u00e9, si trovano vicino al centro su Main Street, vicino al Museo Internazionale degli UFO e al Centro di Ricerca. Nei pressi di Pioneer Plaza e nei parchi della citt\u00e0 si tengono spettacoli di musica folk americana e del Nuovo Messico. \u00c8 un centro per l'agricoltura irrigua, la produzione lattiero-casearia e l'allevamento di acequia-simile, ma \u00e8 anche la sede di numerosi impianti di produzione, distribuzione e petrolio. Questo orgoglio regionale ha portato Roswell a ricevere pi\u00f9 volte l'All-America City Award, nel 1978-79 e nel 2002. \nStoria.\nI primi coloni non indigeni dell'area intorno a Roswell furono un gruppo di pionieri del Missouri, che tentarono di fondare un insediamento a 15 miglia () a sud-ovest di quella che oggi \u00e8 Roswell nel 1865, ma furono costretti ad abbandonare il sito a causa di una mancanza d'acqua. Si chiamava Missouri Plaza. Aveva anche molti ispanici di Lincoln, nel Nuovo Messico. John Chisum aveva il suo famoso Jingle Bob Ranch a circa 5 miglia () dal centro di Roswell, a South Spring Acres. All'epoca era il ranch pi\u00f9 grande degli Stati Uniti.\nVan C. Smith, un uomo d'affari di Omaha, Nebraska, e il suo socio, Aaron Wilburn, costruirono due edifici in adobe nel 1869 che diedero inizio a quello che oggi \u00e8 Roswell. I due edifici divennero l'emporio, l'ufficio postale e la zona notte per gli ospiti paganti dell'insediamento. Nel 1871 Smith present\u00f2 un reclamo al governo federale per il terreno intorno agli edifici e il 20 agosto 1873 divenne il primo direttore delle poste della citt\u00e0. Smith era il figlio di Roswell Smith, un importante avvocato di Lafayette, nell'Indiana, e di Annie Ellsworth, figlia del commissario per i brevetti degli Stati Uniti Henry Leavitt Ellsworth. Chiam\u00f2 la citt\u00e0 Roswell, dal nome di suo padre.\nNel 1877, il capitano Joseph Calloway Lea e la sua famiglia acquistarono la propriet\u00e0 di Smith e Wilburn e divennero proprietari della maggior parte della terra di Roswell e dell'area circostante. La citt\u00e0 era relativamente tranquilla durante la guerra della contea di Lincoln (1877-1879). Una grande falda acquifera fu scoperta quando il commerciante Nathan Jaffa fece perforare un pozzo nel suo cortile sul retro di Richardson Avenue nel 1890, determinando il primo grande sviluppo della zona. La crescita continu\u00f2 quando arriv\u00f2 la Pecos Valley Railroad nel 1892.\nDurante la seconda guerra mondiale, un campo di prigionieri di guerra si trovava nel vicino Orchard Park. I prigionieri di guerra tedeschi furono usati per fare importanti lavori infrastrutturali a Roswell, come la pavimentazione delle rive del fiume North Spring. Alcuni prigionieri di guerra hanno usato rocce di diverse dimensioni per creare il profilo di una croce di ferro tra le pietre che ricoprono la sponda nord. Successivamente, la croce di ferro fu ricoperta da un sottile strato di cemento. Negli anni '80, una squadra di pulizia del letto del fiume ha rimosso il cemento e ha rivelato ancora una volta il contorno. Il piccolo parco appena a sud della croce era allora conosciuto come Iron Cross Park. L'11 novembre 1996, il parco fu ribattezzato POW/MIA Park. Il parco mostra un pezzo del muro di Berlino, presentato alla citt\u00e0 di Roswell dall'aeronautica tedesca.\nRoswell fu un luogo di importanza militare dal 1941 al 1967. Nel 1967, la Walker Air Force Base fu dismessa. Dopo la chiusura della base, Roswell ha sfruttato il suo clima piacevole e si \u00e8 reinventata come comunit\u00e0 di pensionati.\nRoswell ha beneficiato dell'interesse per il presunto incidente UFO del 1947. Era il rapporto di un oggetto che si \u00e8 schiantato nelle vicinanze nel giugno o luglio 1947, presumibilmente un veicolo spaziale extraterrestre e i suoi occupanti alieni. Dalla fine degli anni '70, l'incidente \u00e8 stato oggetto di intense polemiche e di una teoria del complotto riguardante un programma classificato chiamato \"Project Mogul\". Molti sostenitori degli UFO sostengono che sia stata trovata un'astronave aliena e che i suoi occupanti siano stati catturati, e che i militari abbiano poi insabbiato la situazione. Negli ultimi tempi, la comunit\u00e0 degli affari ha deliberatamente cercato turisti interessati agli UFO, alla fantascienza e agli alieni.\nRoswell ha ospitato il record di paracadutismo di Felix Baumgartner il 14 ottobre 2012.\nGeografia fisica.\nRoswell si trova nelle Alte Grandi Pianure del Nuovo Messico sudorientale,[10] a circa 7 miglia () a ovest del fiume Pecos e a circa 40 miglia () a est degli altopiani che salgono alla catena della Sierra Blanca. Le US Route 70, 285 e 380 si intersecano in citt\u00e0. La US 70 porta a nord-est 111 miglia () a Clovis e 117 miglia () a ovest di Alamogordo; La US 285 porta a nord di 192 miglia () a Santa Fe ea sud di 76 miglia () a Carlsbad; e gli Stati Uniti 380 portano a est 134 miglia () a Brownfield, in Texas, ea ovest 164 miglia () a Socorro.\nSecondo l'Ufficio del censimento degli Stati Uniti, ha una superficie totale di .\nIl clima.\nRoswell si trova nelle High Plains e ha quattro stagioni molto distinte, che le conferiscono un clima semiarido BSk o BSh secondo la classificazione climatica di K\u00f6ppen. Gli inverni sono freddi, ma generalmente soleggiati e le nevicate sono un evento comune. La primavera \u00e8 mite e generalmente calda, ma a volte pu\u00f2 essere ancora fredda. Le estati sono calde (come \u00e8 comune con le High Plains del Nuovo Messico e del Colorado) e, abbastanza frequentemente, la temperatura sale sopra i , il che pu\u00f2 essere sgradevole. Il monsone nordamericano si verifica durante l'estate e pu\u00f2 portare acquazzoni torrenziali, forti temporali (con vento forte e grandine) e talvolta anche tornado. La pioggia pu\u00f2 fornire un sollievo rinfrescante dal caldo torrido delle grandi pianure. L'autunno \u00e8 mite e piacevole, ma pu\u00f2 essere freddo. La neve \u00e8 possibile in ottobre e novembre.\nIl record minimo a Roswell \u00e8 di () l'11 gennaio 1962 e l'8 febbraio 1933. Il record \u00e8 di () il 27 giugno 1994.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nI dati ufficiali disponibili del 2018, parlano di una popolazione di persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 69,9% di bianchi, il 2,5% di afroamericani, l'1,2% di nativi americani, lo 0,7% di asiatici, lo 0,1% di oceanici, il 22,1% di altre razze, e il 3,4% di due o pi\u00f9 razze. Ispanici o latinos di qualunque razza erano il 53,4% della popolazione.\nCultura.\nMedia.\nLa serie televisiva degli anni 1990 Roswell, \u00e8 come dice il nome, ambientata a Roswell, e riprende il mito dell'incidente degli UFO, raccontando di come tre adolescenti, che poi si scopre siano degli alieni, abitino nella cittadina, cresciuti, come normali esseri umani.\nEconomia.\nL'economia del luogo si fonda su allevamento e agricoltura, produzione di latte, e industria manifatturiera. Esiste anche una discreta attivit\u00e0 petrolifera con numerosi pozzi d'estrazione."}
{"id": "2165595", "revid": "666668", "url": "https://it.wikipedia.org/wiki?curid=2165595", "title": "Konstantin \u010ca\u0161\u010din", "text": "Carriera.\nCome laterale/pivot, nel 2008-09 difende i colori della squadra russa di seconda divisione del Norilsky Nickel-2, guadagnandosi la convocazione nella Nazionale Under-21 di calcio a 5 della Russia paese organizzatore del campionato europeo di calcio a 5 Under-21 2008. Con la nazionale russa ha cos\u00ec vinto la medaglia d'oro laureandosi Campione d'Europa Under-21."}
{"id": "2165599", "revid": "666668", "url": "https://it.wikipedia.org/wiki?curid=2165599", "title": "Art\u00ebm \u0160eremet", "text": "Carriera.\nCome portiere, nel 2008-09 difende i colori della squadra russa di Superliga del Politecnico di San Pietroburgo; con la Nazionale Under-21 di calcio a 5 della Russia ha disputato nel 2008 il vittorioso campionato europeo di categoria."}
{"id": "2165600", "revid": "88740", "url": "https://it.wikipedia.org/wiki?curid=2165600", "title": "Donzelli Editore", "text": "Donzelli Editore \u00e8 una casa editrice italiana.\nStoria.\nFondata nel 1992 da Carmine Donzelli, gi\u00e0 redattore presso Einaudi (dal 1972 al 1987) e direttore presso Marsilio, l'iniziativa editoriale sorse all'interno dell'ambiente che in anni precedenti aveva animato le esperienze culturali di studio del mezzogiorno contemporaneo della rivista \"Meridiana\", pubblicazione quadrimestrale dell'Istituto Meridionale di Storia e Scienze Sociali di Catania. Tra i collaboratori iniziali della casa editrice Goffredo Fofi, Alessandro Portelli, Guido Crainz, Giovanni Levi, Giuseppe Sergi e Adriano Prosperi.\nTra i primi testi pubblicati \"Destra e sinistra\" di Norberto Bobbio (definita l'\"intuizione editoriale pi\u00f9 fortunata e il libro-bandiera\" della casa), \"Confessioni di un ottuagenario\" di Cesare Cases, e poi alcuni saggi di Julia Kristeva. Alla casa editrice si deve anche la proposta di autori stranieri poi divenuti noti in cataloghi di altri, come Javier Mar\u00edas, J. M. Coetzee (che per\u00f2 ha avuto prima due titoli nella Rizzoli degli anni 1980) o Paco Ignacio Taibo II e l'edizione tematica dello \"Zibaldone\" in 6 volumi.\nCollane editoriali.\nIl catalogo di titoli \u00e8 diviso in 21 collane pi\u00f9 5 collane della serie \"Meridiana libri\".\nDonzelli \u00e8 inoltre editrice delle riviste culturali: \"Meridiana\", \"Storica\", \"Economia &amp; Lavoro\" e \"Cultura tedesca\"."}
{"id": "2165601", "revid": "666668", "url": "https://it.wikipedia.org/wiki?curid=2165601", "title": "Ivan Milovanov", "text": "Carriera.\nSchierato come laterale offensivo, Milovanov difende dal 2006 i colori della squadra russa di \"Superliga\" . Con la Nazionale Under-21 di calcio a 5 della Russia ha vinto nel 2008 il campionato europeo di categoria. Il 17 gennaio 2022 viene incluso nella lista definitiva dei convocati della per il campionato europeo 2022."}
{"id": "2165602", "revid": "229244", "url": "https://it.wikipedia.org/wiki?curid=2165602", "title": "Donzelli Editrice", "text": ""}
{"id": "2165604", "revid": "339392", "url": "https://it.wikipedia.org/wiki?curid=2165604", "title": "Donzelli editrice", "text": ""}
{"id": "2165606", "revid": "767487", "url": "https://it.wikipedia.org/wiki?curid=2165606", "title": "Dmitrij Lyskov", "text": "Carriera.\nCome intermedio, nel 2008-09 difende i colori della squadra russa di \"Superleague\" MFK Lipeck, guadagnandosi la convocazione nella Nazionale Under-21 di calcio a 5 della Russia, paese organizzatore del campionato europeo di categoria. Con la selezione russa ha cos\u00ec vinto la medaglia d'oro laureandosi Campione d'Europa Under-21."}
{"id": "2165607", "revid": "287204", "url": "https://it.wikipedia.org/wiki?curid=2165607", "title": "The Kingdom - Il regno", "text": "The Kingdom - Il regno (\"Riget\") \u00e8 una miniserie televisiva del 1994 diretta da Lars von Trier. In seguito \u00e8 stato distribuito come unico film di quattro ore. \nLo stesso von Trier ne ha girato un seguito (\"The Kingdom 2\", 1997)\nDalla miniserie \u00e8 stata tratta una serie televisiva statunitense (\"Kingdom Hospital\", 2004).\nTrama.\nIn un ospedale della Danimarca, chiamato \"Il Regno\", una medium ricoverata sente il pianto di una bambina provenire dall'ascensore. Questo \u00e8 l'inizio di un'intricata storia, la cui trama si dipana seguendo le vicende di ciascun personaggio: la donna cercher\u00e0 di risalire all'oscuro passato della bambina fantasma; un medico svedese cercher\u00e0 di cancellare il verbale di uno dei suoi interventi, che ha provocato danni irreparabili a una ragazzina per un grossolano ed evitabile errore; egli cercher\u00e0 anche un modo per uccidere un collega, a conoscenza della sua volont\u00e0 disonesta.\nEpisodi Stagione 1 + Stagione 2.\nStagione 1 (Riget I)\nGiorno 1: \"(Den vide folk)\"\nGiorno 2: \"(Alliancen kalder)\"\nGiorno 3: \"(Et fremei legame)\"\nGiorno 4: \"(De levende d\u00f8de)\"\nStagione 2 (Riget II)\nGiorno 5: \"Il ricorso (Mors in Tabula)\"\nGiorno 6: \"Birds of Passage (Tr\u00e6kfuglene)\"\nGiorno 7: \"Gargantua (Gargantua)\"\nGiorno 8: \"Pandemonium (Pand\u00e6monium)\""}
{"id": "2165609", "revid": "339392", "url": "https://it.wikipedia.org/wiki?curid=2165609", "title": "Una porta socchiusa ai confini del sole", "text": ""}
{"id": "2165612", "revid": "2075278", "url": "https://it.wikipedia.org/wiki?curid=2165612", "title": "Penny Market", "text": "Penny Market \u00e8 una catena tedesca di supermercati discount, presente nell'Unione europea con oltre 3 000 punti vendita.\nAppartiene al gruppo REWE ed \u00e8 presente in Germania, Austria, Italia, Repubblica Ceca, Ungheria e in Romania. In Germania e in Austria viene usato il nome Penny Markt. In Romania sono presenti anche alcuni ipermercati, con insegna Penny Market XXL.\nPresenza in Italia.\nNel corso di un processo di espansione internazionale, nell'estate 1994 \u00e8 stata costituita la \"Penny Market Italia S.r.l.\" in compartecipazione con la Esselunga S.p.A., unendo l'esperienza del gruppo tedesco alla conoscenza del mercato da parte del gruppo italiano. Nel 1994 viene aperto il primo punto vendita Penny Market a Cremona.\nNel 1999 Esselunga esce dal capitale di Penny Market Italia e la societ\u00e0 passa sotto il controllo totale del gruppo REWE.\nA partire dal 2000 inizia un'aggressiva politica di espansione con l'acquisto di una cinquantina di punti vendita di dimensioni medio-piccole dalla Plus Italia, situati in Liguria, Toscana e Umbria.\nAlla fine del 2014, il logo aziendale \u00e8 stato completamente cambiato, pur mantenendo i colori di base rosso e giallo, mentre su un'ampia categoria di prodotti \u00e8 presente il nuovo logo formato dal primo marchio di propriet\u00e0 PENNY, scritto in bianco su sfondo rosso.\nDopo aver rilevato a ottobre 2017 da Tuod\u00ec 7 negozi in Liguria per 9,2 milioni di euro, \u00e8 presente in Italia con 357 punti vendita distribuiti in 17 regioni, serviti da 7 centri di distribuzione."}
{"id": "2165614", "revid": "322530", "url": "https://it.wikipedia.org/wiki?curid=2165614", "title": "Molteni &amp; C", "text": ""}
{"id": "2165619", "revid": "107831", "url": "https://it.wikipedia.org/wiki?curid=2165619", "title": "Medaglie femminili dei Campionati europei di nuoto", "text": "In questa pagina sono elencate tutte le medaglie femminili dei campionati europei di nuoto in vasca lunga, a partire dagli europei di Budapest 1926."}
{"id": "2165620", "revid": "21229282", "url": "https://it.wikipedia.org/wiki?curid=2165620", "title": "Calboni", "text": ""}
{"id": "2165621", "revid": "21229291", "url": "https://it.wikipedia.org/wiki?curid=2165621", "title": "Luciano Calboni", "text": ""}
{"id": "2165624", "revid": "21229304", "url": "https://it.wikipedia.org/wiki?curid=2165624", "title": "Geometra Luciano Calboni", "text": ""}
{"id": "2165625", "revid": "857138", "url": "https://it.wikipedia.org/wiki?curid=2165625", "title": "Santa Teresita", "text": "Il toponimo Santa Teresita pu\u00f2 riferirsi a diverse localit\u00e0:"}
{"id": "2165626", "revid": "775372", "url": "https://it.wikipedia.org/wiki?curid=2165626", "title": "Val Sorda", "text": "La Val Sorda \u00e8 una delle prime valli dell'Appennino ligure-lombardo, in provincia di Pavia. \u00c8 formata dal rile Zuso, che sorge nei pressi di Mornico Losana. La valle termina quando quest'ultimo rile confluisce nel torrente Verzate nei pressi di Torricella Verzate. La Val Sorda vede, come principale cultura, la vite, date anche le numerose aziende agricole situate nel territorio. \nLa valle \u00e8 attraversata dalla Strada Provinciale 139, su questa sono situate diverse frazioni, quali: Valsorda (Frazione di Mornico Losana), Casa Guarnone (Frazione di Mornico Losana), Ronchi (Frazione di Mornico Losana), Casa Bibi (Localit\u00e0 di Santa Giuletta), San Lazzaro (Localit\u00e0 di Torricella Verzate). \nLa valle si divide nei pressi di Torricella Verzate in due vallate ben distinte, la Val Sorda, sopra indicata e la valle del torrente Verzate, che si snoda tra la collina ove \u00e8 situato Montalto Pavese e Mornico Losana. "}
{"id": "2165627", "revid": "1982", "url": "https://it.wikipedia.org/wiki?curid=2165627", "title": "Dada (cucine)", "text": ""}
{"id": "2165628", "revid": "599013", "url": "https://it.wikipedia.org/wiki?curid=2165628", "title": "Itinerario di Sigerico", "text": "L'Itinerario di Sigerico \u00e8 la relazione di viaggio pi\u00f9 antica in riferimento alla Via Francigena o \"Romea\" (da non confondere con la Romea sulla costa adriatica, attualmente Statale 309), il percorso di pellegrinaggio che portava a Roma e che costituiva, in epoca medioevale, una delle pi\u00f9 importanti vie di comunicazione europee. Prende il nome da Sigerico di Canterbury, arcivescovo di Canterbury alla fine del X secolo, recatosi a Roma e autore di un diario di viaggio.\nStoria.\nL'itinerario inizi\u00f2 ad affermarsi quando il re longobardo Rotari, a seguito della conquista della costa ligure denominata \"Marictima\" e della fortezza della Cisa, stabilir\u00e0 una via principale di comunicazione, che successivamente con Sigerico, arcivescovo di Canterbury, diventer\u00e0 nota come la \"via Francigena di monte Bardone\". L'arteria diventer\u00e0 l'asse delle successive comunicazioni logistiche militari per il sud della penisola italica.\nL'itinerario fu compiuto nel 990 dall'arcivescovo Sigerico di ritorno da Roma dove aveva ricevuto il Pallio dalle mani del Papa. \nL'arcivescovo inglese descrive le 79 tappe del suo itinerario verso Canterbury, annotandole in un diario. La descrizione del percorso \u00e8 assai precisa anche per ci\u00f2 che riguarda i punti di sosta (\"Mansio\"). \nLe informazioni contenute nella cronaca di Sigerico, cos\u00ec come quelle del Lei\u00f0arv\u00edsir di Nikul\u00e1s da Munka\u00fever\u00e1, partito dall'Islanda, sono molto utili per stabilire quale fosse il tracciato originario della Francigena.\nLa cronaca.\nIl testo originario della cronaca recita:\nDelle settantanove localit\u00e0 attraversate da Sigerico nell'itinerario originale, trentaquattro sono le citt\u00e0 :\nCanterbury, Calais, Bruay, Arras, Reims, Ch\u00e2lons-sur-Marne, Bar-sur-Aube, Besan\u00e7on, Pontarlier, Losanna, Gran San Bernardo, Aosta, Ivrea, Santhi\u00e0, Vercelli, Pavia (deviazione per Bobbio), Piacenza, Fiorenzuola d'Arda, Fidenza, (deviazione per Parma), Fornovo di Taro, Pontremoli, Aulla, Luni, Carrara, Camaiore, Lucca, Porcari, Altopascio, San Genesio, San Gimignano, Colle di Val d'Elsa, Siena, San Quirico d'Orcia, Acquapendente, Montefiascone, Bolsena, Viterbo, Sutri, Roma.\nSigerico impieg\u00f2 79 giorni a percorrere, perlopi\u00f9 a piedi, tutti i chilometri del tragitto. La percorrenza media di viaggio fu quindi di circa al giorno.\nItinerario.\nLa ricostruzione dell'itinerario ha individuato le 80 tappe (\"submansio\") del resoconto di Sigerico, nelle seguenti localit\u00e0 di Italia, Svizzera, Francia e Inghilterra.\nIn Italia.\nToscana.\nAttraversamento dell'Arno.\nToscana.\nPer il Passo della Cisa.\nEmilia-Romagna.\nAttraversamento del Po.\nValle d'Aosta.\nPer il passo del Gran San Bernardo.\nIn Francia.\nNord-Passo di Calais.\nPer il Canale della Manica."}
{"id": "2165629", "revid": "111319", "url": "https://it.wikipedia.org/wiki?curid=2165629", "title": "Medaglie dei Campionati europei di nuoto", "text": ""}
{"id": "2165630", "revid": "14691", "url": "https://it.wikipedia.org/wiki?curid=2165630", "title": "Paint your life", "text": ""}
{"id": "2165633", "revid": "729019", "url": "https://it.wikipedia.org/wiki?curid=2165633", "title": "Santa Teresita (Batangas)", "text": "Santa Teresita \u00e8 una municipalit\u00e0 di Quarta classe delle Filippine, situata nella Provincia di Batangas, nella Regione del CALABARZON.\nSanta Teresita \u00e8 formata da 17 baranggay:"}
{"id": "2165638", "revid": "599013", "url": "https://it.wikipedia.org/wiki?curid=2165638", "title": "Marc Gautschi", "text": "Statistiche.\n\"Statistiche aggiornate a settembre 2011.\""}
{"id": "2165642", "revid": "599013", "url": "https://it.wikipedia.org/wiki?curid=2165642", "title": "Fabian Stephan", "text": "Carriera.\nClub.\nDopo una breve esperienza nelle giovanili dell'Kloten Flyers, Fabian Stephan crebbe nella squadra Under-20 del SC Bern, prima di esordire in prima squadra nella stagione 1998-1999. Dopo 78 incontri con una rete ed un assist, nel corso della stagione 2000-2001 Stephan fu ceduto in prestito prima all'EHC Biel, in Lega Nazionale B, successivamente ai SCL Tigers, squadra della Lega Nazionale A.\nDal 2001 fino al 2005 Fabian Stephan gioc\u00f2 con la maglia dei Rapperswil-Jona Lakers, dove in 172 presenze segn\u00f2 7 reti e forn\u00ec 13 assist; nella stagione 2003-2004 raggiunse il suo record realizzativo con 15 punti raccolti nell'arco della sola stagione regolare. Dopo quattro stagioni con i Lakers, Stephan ritorn\u00f2 ai Kloten Flyers per le successive tre annate. Con gli aviatori collezion\u00f2 160 presenze con tre gol e dieci assist.\nNel 2008 fu ingaggiato dall'HC Ambr\u00ec-Piotta Nella stagione 2009-2010 pass\u00f2 in prestito per met\u00e0 della stagione in LNB con l'HC La Chaux-de-Fonds, marcando 9 punti in 26 presenze. Nell'estate del 2010 fu ufficializzata la sua cessione allo Chaux-de-Fonds, con un contratto valido fino al 2012.\nIl 26 aprile 2012 fu ufficializzata la sua cessione all'HC Red Ice, formazione neopromossa in Lega Nazionale B. Per la stagione successiva Stephan trov\u00f2 invece un accordo con l'EHC Basel.\nNazionale.\nIn nazionale vanta 21 presenze complessive con due reti e tre assist, raccolti fra il 1999 ed il 2001, con entrambe le selezioni giovanili: la nazionale Under-18 e quella Under-20. Ha preso parte ad un mondiale U18 e a due edizioni di quello U20."}
{"id": "2165645", "revid": "1186766", "url": "https://it.wikipedia.org/wiki?curid=2165645", "title": "Chiesa di San Lorenzo (Finale Ligure, Varigotti)", "text": "La chiesa di San Lorenzo \u00e8 un edificio religioso sito lungo la strada statale 1 Via Aurelia nel rione di Varigotti a Finale Ligure, in provincia di Savona. La chiesa \u00e8 sede della comunit\u00e0 parrocchiale omonima del vicariato di Finale Ligure-Noli della diocesi di Savona-Noli.\nStoria e descrizione.\nLe prime citazioni risalgono al 1356 e dell'originario edificio rimane visibile solo il campanile tardogotico, anche se rimaneggiato in epoche successive. L'attuale struttura \u00e8 a navata unica con cappella addossata sul lato sinistro e sormontata da cupola. Le caratteristiche sono quelle dello stile barocco, essendo la chiesa stata oggetto di profondi interventi durante il XVII secolo.\nLa facciata esterna ha linee semplici ed \u00e8 decorata a fasce orizzontali bicolori in tipico stile ligure. All'interno si conservano alcune opere di rilievo quali un polittico di \"San Lorenzo\" del 1584, un tabernacolo in legno del XVI secolo, una tela secentesca della \"Madonna del Rosario\" e un trittico della \"Vergine con San Lorenzo e Sant'Antonio\".\nAltri edifici religiosi.\nNella zona di Varigotti sorgono inoltre i seguenti edifici religiosi: l'oratorio di Sant'Antonio, adiacente alla parrocchiale, e la vecchia chiesa di San Lorenzo sulle colline che sovrastano la Baia Dei Saraceni, immediatamente dietro Punta Crena, la collina che si erge da barriera tra il borgo di Varigotti e l'insenatura naturale utilizzata in passato come porto, distrutto in epoca antica dalla flotta genovese."}
{"id": "2165647", "revid": "599013", "url": "https://it.wikipedia.org/wiki?curid=2165647", "title": "Jakub Horak", "text": "Carriera.\nJakub Horak, di origine cecoslovacca, nacque a Zugo ed inizi\u00f2 a militare nelle giovanili dell'EV Zug, prima di poter esordire in prima squadra nella stagione 1990-1991. Nelle sue prime cinque stagioni da professionista Horak collezion\u00f2 98 presenze, con un gol e quattro assist. Dal 1995 al 1997 invece si trasfer\u00ec all'HC Ambr\u00ec-Piotta, con il quale disput\u00f2 73 partite raccogliendo una rete ed otto assist.\nDopo l'esperienza in Leventina Horak ritorn\u00f2 a Zugo, dove nella stagione 1997-1998 conquist\u00f2 il primo campionato svizzero nella storia del club. Rimase fino al 2000, con un bottino di 25 punti in 158 presenze. Fino al 2002 invece gioc\u00f2 con la maglia dei Rapperswil-Jona Lakers, altra squadra della Lega Nazionale A, marcando 25 punti in 91 partite.\nHorak trascorse le due stagioni successive nei ZSC Lions di Zurigo, raggiungendo le semifinali dei playoff; in 104 partite fu capace di segnare 5 reti e di fornire 24 assist, toccando il record personale di 16 punti nella stagione regolare 2002-2003. Dal 2004 al 2007 si trasfer\u00ec di nuovo, questa volta al Gen\u00e8ve-Servette Hockey Club, con cui disput\u00f2 due stagioni intere prima di interrompere la stagione 2006-2007 per guai fisici. In totale gioc\u00f2 111 partite con 19 punti guadagnati.\nPer la stagione 2007-2008 scelse di militare nell'EHC Basel, squadra con cui gioc\u00f2 42 incontri e raccolse 6 punti. Per la conclusione della carriera Horak scelse di ritornare all'Ambr\u00ec-Piotta con un contratto di due anni valido fino al 2010. Il giocatore si ritir\u00f2 al termine del contratto dopo aver disputato solo cinque partite nella sua ultima stagione agonistica, dopo averne disputate 729 in venti anni di carriera in Lega Nazionale A.\nIn nazionale vanta 16 presenze complessive ed una rete, raccolti fra il 1992 ed il 1994, con le selezioni minori, quella Under-18 e quella Under-20.\nStatistiche.\n\"Statistiche aggiornate.\""}
{"id": "2165658", "revid": "174925", "url": "https://it.wikipedia.org/wiki?curid=2165658", "title": "Yamantaka", "text": "Yam\u0101ntaka (\"Sanscrito\": \u092f\u092e\u093e\u0928\u094d\u0924\u0915 Yam\u0101ntaka; \"Tibetano\": \u0f42\u0f64\u0f72\u0f53\u0f0b\u0f62\u0f97\u0f7a\u0f0b\u0f42\u0f64\u0f7a\u0f51 Shinjeshe; Wylie: Gshin-rje-gshed; \"Cinese\": \u5927\u5a01\u5fb7\u91d1\u525b Daweidemingwang; \"Giapponese\": \u5927\u5a01\u5fb3\u660e\u738b Daiitoku My\u014d\u014d; \"Mongolo\": \u042d\u0440\u043b\u044d\u0433\u0438\u0439\u043d \u0416\u0430\u0440\u0433\u0430\u0433\u0447\u0438 Erlig-jin Jarghagchi) \u00e8 un yidam del Buddhismo Mah\u0101y\u0101na e nel Vajrayana. Il nome in sanscrito significa \"Distruttore del Signore della Morte\" (Yama). Viene considerato laspetto irato\" del bodhisattva Ma\u00f1ju\u015br\u012b. Nella sua forma \"collerica\" viene detto Vajrabhairava\"' (il \"Feroce Adamantino\").\nFonti canoniche.\nNel canone tibetano sono presenti varie classi di testi dedicati a Yam\u0101ntaka: tantra tradotti dal sanscrito, terma, s\u0101dhana. Tra i pi\u00f9 importanti:\nSignificato.\nIl significato di questo yidam deriva da Ma\u00f1ju\u015br\u012b: in qualit\u00e0 di bodhisattva della saggezza (Prajnaparamita) ha superato ogni dualit\u00e0, compresa la distinzione tra vita e morte e tra Nirvana e Sa\u1e43s\u0101ra. Quindi, proprio come distruttore della Morte, impersonata da Yama, Yam\u0101ntaka assume su di s\u00e9 i caratteri e l'aspetto della morte, oramai svuotata di ogni carattere negativo, come gi\u00e0 annunciato nel \"Sutra del Cuore della Perfezione della Saggezza\" (Praj\u00f1\u0101p\u0101ramit\u0101 H\u1e5bdaya S\u016btra): \"Non c'\u00e8 n\u00e9 nascita n\u00e9 morte\".\nIconografia.\nL'aspetto pi\u00f9 caratteristico di Yam\u0101ntaka \u00e8 il capo a forma di testa di bufalo, simbolo stesso di Yama, la morte. Ma contemporaneamente schiaccia un bufalo sotto i suoi piedi, realizzando cos\u00ec iconograficamente l'identit\u00e0 tra distruttore e distrutto. In tutte le sue forme ha il corpo coperto da monili di ossa umane e pelli animali, porta la corona ornata da cinque teschi.\nLe quattro forme pi\u00f9 comuni sono:"}
{"id": "2165660", "revid": "14691", "url": "https://it.wikipedia.org/wiki?curid=2165660", "title": "EndWar (romanzo)", "text": ""}
{"id": "2165662", "revid": "21229803", "url": "https://it.wikipedia.org/wiki?curid=2165662", "title": "Generale Custer", "text": ""}
{"id": "2165663", "revid": "599013", "url": "https://it.wikipedia.org/wiki?curid=2165663", "title": "Zden\u011bk Kutl\u00e1k", "text": "Carriera.\nClub.\nZden\u011bk Kutl\u00e1k dal 1996 al 2000 milit\u00f2 nelle giovanili della squadra della propria citt\u00e0, l'HC \u010cesk\u00e9 Bud\u011bjovice, esordendo in prima quadra nel corso della stagione 1998-1999, inoltre fu prestato a due formazioni delle serie minori ceche per disputare alcuni incontri.\nNel 2000 fu scelto alla 237\u00aa posizione della squadra dei Boston Bruins, con cui nella prima stagione di permanenza in Nordamerica disput\u00f2 10 incontri fornendo due assist. Invece con il farm team dei Providence Bruins, militanti in American Hockey League, in 62 partite mise a segno 9 punti. Nelle successive tre stagioni gioc\u00f2 con la squadra di Providence altre 203 partite, con 56 punti a referto, mentre in National Hockey League disput\u00f2 altri 6 incontri con una rete segnata il 15 febbraio 2003 contro i Tampa Bay Lightning.\nNella stagione 2004-2005, segnata dal lock-out della NHL, Kutl\u00e1k decise di ritornare in Repubblica Ceca con la squadra dell'HC Energie Karlovy Vary, mentre per le due stagioni successive scelse di ritornare al proprio club d'origine, il \u010cesk\u00e9 Bud\u011bjovice. Complessivamente nelle tre stagioni trascorse nel campionato ceco disput\u00f2 168 partite con 48 punti ottenuti, di cui 18 gol e 30 assist.\nNel 2007 fu ingaggiato dalla squadra svizzera dell'HC Ambr\u00ec-Piotta. Gi\u00e0 nel febbraio del 2010 fu annunciato il prolungamento del suo contratto valido fino al 2013. Gioc\u00f2 per sei stagioni ricoprendo sempre il ruolo di capitano alternativo, totalizzando 143 punti in 308 presenze.\nDivenuto free agent nell'estate del 2013 Kutl\u00e1k trov\u00f2 squadra nella Kontinental Hockey League, firmando un contratto con gli slovacchi dello Slovan Bratislava. Nel mese di dicembre, dopo aver giocato 30 partite con 3 assist, fu liberato dallo Slovan. Pochi giorni dopo trov\u00f2 un contratto fino al termine del campionato con l'Hockey Club Davos.\nNel 2014 cambi\u00f2 ancora squadra trasferendosi al Red Bull Salzburg, squadra della EBEL con cui vinse due titoli consecutivi.\nNazionale.\nNell'inverno fra 1999 e 2000 Kutl\u00e1k fu convocato dalla selezione Under-20 nel Campionato mondiale di categoria del 2000, occasione in cui la Repubblica Ceca conquist\u00f2 la prima medaglia d'oro nella storia della competizione.\nA partire dalla stagione 2005-2006 inizi\u00f2 ad essere convocato anche dalla nazionale maggiore, giungendo alla medaglia d'argento in occasione del Campionato mondiale di hockey su ghiaccio maschile 2006 tenutosi in Lettonia e vinto dalla Svezia.\nSempre dal 2005 e fino al 2012, anno della sua ultima apparizione in nazionale, fu schierato inoltre nell'Euro Hockey Tour, principale evento annuale per nazionali in Europa. In tale competizione vanta 34 presenze con un gol e 8 assist. Prese parte anche ai mondiali del 2012, dove a causa di un infortunio pot\u00e9 disputare una sola partita. L'anno successivo gioc\u00f2 invece 8 gare, andando a segno contro la Svizzera."}
{"id": "2165665", "revid": "125405749", "url": "https://it.wikipedia.org/wiki?curid=2165665", "title": "Nazionale di calcio femminile dell'Australia", "text": "La nazionale di calcio femminile dell'Australia \u00e8 la rappresentativa calcistica femminile internazionale della Australia, gestita dalla Federazione calcistica dell'Australia (\"Football Federation Australia\" - FFA).\nIn base alla classifica emessa dalla F\u00e9d\u00e9ration Internationale de Football Association (FIFA) il 25 giugno 2021, la nazionale femminile occupa il 9\u00ba posto del FIFA/Coca-Cola Women's World Ranking.\nCome membro dell'AFC dal 2006 (fino ad allora membro dell'OFC), e membro della AFF (ASEAN Football Federation), partecipa a vari tornei di calcio internazionali, come al Campionato mondiale FIFA, alla Coppa d'Asia, alla Coppa delle nazioni oceaniane femminile, ai Giochi olimpici estivi e ai tornei ad invito come l'Algarve Cup o la Cyprus Cup.\nLe giocatrici sono soprannominate \"Matildas\", con riferimento alla canzone Waltzing Matilda, una sorta di \"inno nazionale non ufficiale\" dell'Australia.\nStoria.\nNel 1974 venne fondata la \"Australian Women's Soccer Association\" (AWSA) e nel 1975 la prima rappresentativa australiana partecip\u00f2 alla prima edizione non ufficiale della Coppa d'Asia, esordendo il 25 agosto 1975 contro la , perdendo 3-2, e concludendo il torneo al terzo posto dopo aver superato la per 5-0. Nel 1978 una rappresentativa nazionale australiana venne assemblata con calciatrici prevalentemente provenienti dal Nuovo Galles del Sud e dall'Australia Occidentale, per partecipare alla prima edizione della \"Women's World Invitational Tournament\", che si tenne a Taipei. La squadra, allenata da Jim Selby e capitanata da Connie Byrnes, concluse il torneo all'ottavo posto. La prima partita internazionale della nazionale australiana venne disputata il 6 ottobre 1979 contro la , prima di una serie di amichevoli tra le due nazionali, e che si concluse in parit\u00e0 sul 2-2.\nNel 1983 la nazionale australiana, affiliata alla Oceania Football Confederation (OFC), partecip\u00f2 alla prima edizione del torneo continentale oceaniano (coppa delle nazioni oceaniane femminile), classificandosi al secondo posto dietro la Nuova Zelanda, avendo perso la finale dopo i tempi supplementari. Analogo epilogo ebbe l'edizione 1986 del torneo, con le australiane sconfitte in finale da . Sul finire degli anni ottanta l'Australia affront\u00f2 per la prima volta rappresentative nazionali americane ed europee sia in occasione dell'edizione 1987 del \"Women's World Invitational Tournament\" sia in occasione dell'edizione 1988 della \"FIFA Women's Invitation Tournament\". L'edizione 1991 della coppa delle nazioni oceaniane femminile valse anche come qualificazione alla prima edizione del campionato mondiale di calcio femminile: le australiane conclusero il girone finale alle spalle della nazionale neozelandese, mancando la qualificazione al campionato mondiale per una peggiore differenza reti.\nLe prestazioni della nazionale iniziarono a migliorare e arrivarono i primi successi: nel 1994 vinse per la prima volta la coppa delle nazioni oceaniane femminile, qualificandosi per la prima volta al campionato mondiale per l'edizione 1995. Nello stesso periodo le calciatrici della nazionale iniziarono ad essere chiamate \"Matildas\" dalla canzone Waltzing Matilda. Alla prima partecipazione al campionato mondiale la nazionale australiana venne sorteggiata nel girone C assieme a , e , con le australiane che chiusero con tre sconfitte e l'eliminazione nella fase a gironi: dopo aver perso all'esordio per 5-0 dalle danesi, arriv\u00f2 la sconfitta con la Cina per 4-2 con la prima rete nella competizione realizzata dall'australiana Angela Iannotta. L'ultima partita del girone vide l'Australia passare in vantaggio sulle campionesse in carica statunitensi, per poi perdere per 4-1. Con la vittoria della coppa delle nazioni oceaniane nel 1998 arriv\u00f2 anche la qualificazione al campionato mondiale 1999. Anche in quest'edizione del mondiale le australiane, sorteggiate nel girone D con , e , vennero eliminate nella fase a gironi, ma riuscirono a ottenere il primo punto col pareggio contro la nazionale ghanese per 1-1 nella prima partita del girone. Nonostante i progressivi miglioramenti della nazionale, per attirare maggiore attenzione sulla nazionale di calcio femminile, le \"Matildas\" posarono nude per un calendario sexy del 2000, con Amy Taylor in copertina.\nNel 2000 arriv\u00f2 la prima partecipazione ai Giochi olimpici, che si tennero proprio in terra australiana a Sydney: le australiane pareggiarono la seconda partita contro la , perdendo le altre due partite del girone contro la e il , venendo cos\u00ec eliminate dal torneo olimpico. Nel 2002, dopo che l'anno precedente si era concluso con sole tre partite disputate nel mese di gennaio, le attivit\u00e0 della AWSA cessarono, la nazionale australiana di calcio femminile pass\u00f2 sotto il controllo della Football Federation Australia (FFA) e alcune calciatrici annunciarono l'addio alla nazionale. Nel 2003 la nazionale australiana, vincendo per la terza volta di fila la coppa delle nazioni oceaniane, partecip\u00f2 al campionato mondiale 2003, venendo eliminata nuovamente nella fase a gironi con un solo pareggio (contro la ) e due sconfitte. Nel 2004 arriv\u00f2 la qualificazione ai Giochi olimpici di Atene 2004, nei quali le \"Matildas\" riuscirono a superare la fase a gironi, ma vennero eliminate nei quarti di finale dalla nazionale svedese.\nNel 2006 la federazione australiana decise di lasciare l'OFC per affiliarsi all'Asian Football Confederation (AFC) e nello stesso anno ospit\u00f2 l'edizione della Coppa d'Asia: al suo esordio nella manifestazione la nazionale australiana raggiunse la finale, dove venne sconfitta dalla nazionale cinese dopo i tiri di rigore e guadagnando l'accesso al campionato mondiale 2007 tramite i posti riservati all'AFC. La partita di esordio al mondiale cinese vide le \"Matildas\" conquistare la loro prima vittoria nel torneo, sconfiggendo il per 4-1. Pareggiando le due partite successive contro la e il , le australiane conclusero il girone al secondo posto e si qualificarono per la prima volta ai quarti di finale, dove vennero sconfitte per 3-2 ed eliminate dal .\nDopo un quarto posto ottenuto nel 2008, l'Australia conquist\u00f2 la Coppa d'Asia per la prima volta nel 2010: dopo aver superato il girone al secondo posto, sconfissero in semifinale il e poi in finale la dopo i tiri di rigore. Con la vittoria del torneo arriv\u00f2 anche la qualificazione al campionato mondiale 2011. come nell'edizione precedente, la nazionale australiana super\u00f2 la fase a gironi, accedendo ai quarti di finale, dove venne eliminata dalla . Al termine del torneo Caitlin Foord venne nominata miglior giovane calciatrice del torneo ed Elise Kellond-Knight venne inserita nell'All-Star Team del torneo. Nel campionato mondiale 2015, con l'allargamento del numero di squadre partecipanti da 16 a 24, l'Australia, superando la fase a gironi, venne ammessa agli ottavi di finale: super\u00f2 il per 1-0 e raggiunse i quarti di finale, dove venne eliminata dalle campionesse in carica del per 1-0 grazie alla rete realizzata da Mana Iwabuchi sul finale della partita. Nel 2016 l'Australia torn\u00f2 a partecipare ai Giochi olimpici di Rio de Janeiro, senza per\u00f2 superare lo scoglio dei quarti di finale, venendo eliminata dalle padrone di casa del Brasile dopo i tiri di rigore. Il 28 luglio 2017 la nazionale australiana ottene la sua prima storica vittoria contro gli nella prima edizione del Torneo delle Nazioni, grazie alla rete realizzata al 67\u00ba minuto da Tameka Butt. Col secondo posto conquistato al termine della Coppa d'Asia 2018, per la sconfitta in finale contro il Giappone, le \"Matildas\" hanno conquistato la settima partecipazione consecutiva al campionato mondiale.\nRosa.\nLa lista delle convocate per i Giochi della XXXII Olimpiade \u00e8 stata comunicata ufficialmente il 30 giugno 2021.\nRecord individuali.\n\"Aggiornato al 25 aprile 2019; in grassetto le calciatrici in attivit\u00e0\"."}
{"id": "2165672", "revid": "1982", "url": "https://it.wikipedia.org/wiki?curid=2165672", "title": "Diecimila martiri", "text": "I Diecimila martiri erano, secondo una leggenda medievale, un gruppo di soldati romani che, guidati da sant'Acacio, si convertirono al Cristianesimo e vennero per questo crocifissi sul Monte Ararat, in Armenia, per ordine dell'imperatore romano. \nStoria e martirio.\nI diecimila martiri sono menzionati due volte nel Martirologio Romano: la prima il 18 marzo: \"A Nicomedia i diecimila santi martiri che vennero uccisi di spada per aver confessato Cristo\" e la seconda il 22 giugno: \"Sul monte Ararat il martirio dei diecimila santi martiri che vennero crocifissi.\"\nLa prima annotazione, rintracciata in un antico martirologio greco, tradotta dal Cardinale Sirleto e pubblicata da Enrico Canisio, probabilmente fa riferimento al culto di un tale numero di martiri, uccisi all'inizio della persecuzione dei cristiani sotto Diocleziano, nel 303.\nChe questo numero non sia un'esagerazione \u00e8 evidente anche negli scritti di Eusebio di Cesarea e Lattanzio.\nLa seconda annotazione, invece, si fonda su una leggenda, forse tradotta da un'originale greca da Anastasio il Bibliotecario (morto nell'866), e dedicata a Pietro, vescovo della Sabina. Secondo questa tradizione, gli imperatori romani Adriano (117-138) e Antonino Pio (138-161) marciavano alla testa del loro immenso esercito per reprimere le rivolte dei Gadareni e gli abitanti della regione dell'Eufrate. Poich\u00e9 i nemici erano dieci volte pi\u00f9 numerosi, gli imperatori si ritirarono, ad eccezione di un gruppo di novemila soldati i quali, incoraggiati dall'apparizione di un angelo che aveva promesso loro la vittoria, si gettarono sui nemici, mettendoli prodigiosamente in fuga.\nIn seguito al trionfo, i novemila e il loro centurione Acacio, guidati dall'angelo, si raccolsero sul monte Ararat dove vissero pregando per trenta giorni, cibandosi della manna caduta dal cielo. Avvertito della vittoria ad opera dei suoi militari, Adriano invit\u00f2 i suoi a compiere un sacrificio come ringraziamento agli d\u00e8i, ma i novemila rifiutarono sicch\u00e9 l'imperatore invi\u00f2 sette re pagani sull'Ararat per convincerli ad abiurare.\nOpposto un rifiuto anche a questi, i novemila vennero flagellati, incoronati con corone di spine e infine lapidati. Le pietre tornavano tuttavia nelle mani di chi le aveva scagliate, e questo prodigio convert\u00ec altri mille soldati che si unirono immediatamente al gruppo dei martiri. Adriano, inferocito, ordin\u00f2 una strage: in diecimila, vennero tutti crocifissi o impalati, mentre una voce divina prometteva la salvezza dell'anima per chi li avesse pregati.\nCulto.\nIl culto dei diecimila \u00e8 stato a lungo ignorato. I martiri non sono menzionati affatto prima di Petrus de Natalibus, vescovo nel 1371. I Greci non ne fanno nemmeno nota nel \"Menaion\", n\u00e9 tantomeno i copti o gli Armeni. Lorenz Sauer li omette nella sua prima e seconda edizione della \"Vita Sanctorum\"; Papebroeck classifica i loro \"Atti\" come apocrifi, mentre Cesare Baronio \u00e8 l'unico a difenderli. \nIl culto \u00e8 comunque diffuso in Danimarca, Svezia, Polonia, Francia, Spagna e Portogallo. Le loro reliquie sono rivendicate dalla Chiesa di San Vito a Praga, da Vienna, da Scutari, in Sicilia, da Cuenca, Lisbona e Coimbra in Portogallo."}
{"id": "2165674", "revid": "339392", "url": "https://it.wikipedia.org/wiki?curid=2165674", "title": "A.S. Albatro Siracusa", "text": ""}
{"id": "2165676", "revid": "1718925", "url": "https://it.wikipedia.org/wiki?curid=2165676", "title": "Don't repeat yourself", "text": "In ingegneria del software, il principio don't repeat yourself (\"non ripeterti\"), spesso abbreviato in DRY e noto anche come \"Single point of truth\" (\"singolo punto di verit\u00e0\") \u00e8 un principio di progettazione e sviluppo software secondo cui andrebbe evitata ogni forma di ripetizione e ridondanza logica nell'implementazione di un sistema software. Il principio venne inizialmente enunciato da Andy Hunt e Dave Thomas nel loro libro \"The Pragmatic Programmer\":\nIl DRY viene spesso citato in relazione al code smell della duplicazione del codice, ovvero nell'accezione stretta secondo cui il software non dovrebbe contenere sequenze di istruzioni uguali fra loro. Si tratta per\u00f2 di un concetto pi\u00f9 ampio, che si applica a ogni parte di un sistema software, inclusi per esempio schemi di database, direttive di build, file di configurazione, e persino alla documentazione. \nL'applicazione completa del DRY implica logicamente che una modifica a un singolo elemento di un sistema non debba mai comportare la necessit\u00e0 di modificare altre parti di un sistema per replicare in altri luoghi i contenuti della modifica stessa. \nL'applicazione del DRY \u00e8 particolarmente complessa (e significativa) in architetture multi-tier, in cui la stessa informazione \u00e8 gestita a diversi livelli (per esempio interfaccia utente, logica dell'applicazione, database) attraverso diverse tecnologie. Questo rende particolarmente difficile evitare la duplicazione dell'informazione nei diversi livelli. Gli approcci possibili all'applicazione del DRY in questi contesti prevedono in genere l'uso di strumenti automatici per generare diversi artefatti (per esempio codice in diversi linguaggi e schemi di database) a partire da un'unica rappresentazione di partenza, per esempio un modello dei dati espresso in UML (Model-driven architecture).\nSoluzioni DRY vs soluzioni WET.\nLe violazioni del DRY sono tipicamente indicate come soluzioni WET, che si ritiene stia solitamente a significare \"write every time\", \"write everything twice\", \"we enjoy typing\" o \"waste everyone's time\". Le soluzioni WET sono comuni nelle architetture multi-livello in cui uno sviluppatore pu\u00f2 essere incaricato, ad esempio, di aggiungere un campo di commento su un modulo in un'applicazione web. La stringa di testo \"commento\" potrebbe essere ripetuta nell'etichetta, nel tag HTML, nella funzione di lettura nome, in una variabile privata, nel database DDL, nelle domande, e cos\u00ec via. Un approccio DRY elimina tale ridondanza utilizzando framework che riducono o eliminano tutte le attivit\u00e0 di modifica tranne quelle pi\u00f9 importanti, lasciando l'estensibilit\u00e0 di aggiungere nuove variabili di conoscenza invariata."}
{"id": "2165677", "revid": "661526", "url": "https://it.wikipedia.org/wiki?curid=2165677", "title": "TEWT", "text": ""}
{"id": "2165679", "revid": "1991", "url": "https://it.wikipedia.org/wiki?curid=2165679", "title": "Vajrabhairava", "text": ""}
{"id": "2165682", "revid": "1991", "url": "https://it.wikipedia.org/wiki?curid=2165682", "title": "Yam\u0101ntaka", "text": ""}
{"id": "2165685", "revid": "247222", "url": "https://it.wikipedia.org/wiki?curid=2165685", "title": "The Guess Who", "text": "The Guess Who \u00e8 una band rock canadese di Winnipeg, Manitoba, che \u00e8 stata una delle prime formazioni a riscuotere un grande successo pur continuando a risiedere nel loro Paese. \nProdotti da Jack Richardson, sono stati il primo gruppo rock canadese ad essere al numero 1 nella classifica degli Stati Uniti.\nStoria.\nPrimi anni.\nI Guess Who iniziarono come una band locale di Winnipeg formata dal cantante-chitarrista Chad Allan nel 1960 e inizialmente chiamata Al &amp; the Silvertones; poi cambiarono nome in Chad Allan &amp; the Reflections nel 1962, quando il gruppo era formato da Chad Allan, Bob Ashley (tastiere), Randy Bachman (chitarre), Jim Kale (basso) e Garry Peterson (batteria). Tutti i membri della band sono nati a Winnipeg.\nIl singolo di debutto del gruppo,\"Tribute To Buddy Holly\", fu pubblicato nel 1962. Chad Allan &amp; the Reflections poi firmarono per Quality Records e pubblicarono vari singoli senza successo nel 1963-64. Nel 1965 il gruppo fu obbligato a cambiare nome in Chad Allan &amp; the Expression, dopo che un gruppo statunitense chiamato The Reflections compose la canzone di successo \"Just Like Romeo &amp; Juliet\".\nA quel punto i Guess Who pubblicarono il loro primo successo, una \"cover\" di Johnny Kidd &amp; the Pirates, \"Shakin' All Over\".\nQuesta canzone raggiunse il numero 1 in Canada, numero 22 negli USA, numero 27 in Australia.\nIl successo.\nIl seguito di \"Shakin' All Over\" ebbe grande successo in Canada, ma scarsa risposta altrove. Dopo che Bob Ashley lasci\u00f2 il gruppo nel tardo 1965, Burton Cummings si un\u00ec alla band come tastierista e secondo cantante all'inizio del 1966. Questa formazione dur\u00f2 pochi mesi, dopodich\u00e9 Chad Allan abbandon\u00f2 il gruppo, rendendo Cummings il nuovo primo cantante. A questo punto il nome della band \u00e8 cambiato in \u201cThe Guess Who?\u201d.\nCon il cambio di formazione cambi\u00f2 anche la musica del complesso. Cummings e il chitarrista Randy Bachman erano allora i compositori principali della band e cambiarono il loro stile in un sound che mescolava rock, blues e jazz. La ballata del 1969 \"These Eyes\" fu la loro prima Top 10 in USA con la loro etichetta RCA Records. All'inizio degli anni settanta cambiarono verso un suono hard rock con l'album \"American Woman\"; la \"title track\" arriv\u00f2 al primo posto negli USA per tre settimane, quindi i Guess Who furono il primo gruppo canadese ad avere una canzone al numero 1 nelle classifiche statunitensi. Il brano \"No Time\", arrivato alla Top 10 in USA, precedette \"American Woman\" di tre mesi.\nNella primavera del 1970 Bachman lasci\u00f2 il gruppo per una colica epatica. Il gruppo prosegu\u00ec il tour con un chitarrista statunitense, Bobby Sabellico. Per\u00f2 le differenze tra Bachman e gli altri portarono il primo ad abbandonare il gruppo, dopo aver suonato in uno show finale al Fillmore East di New York, il 16 maggio 1970. Un disco incompiuto, \"The Way Where They Were\", fu abbandonato. Bachman fu sostituito da due chitarristi, Kurt Winter e Greg Leskiw. Winter divenne il principale collaboratore di Cummings come autore, e i Guess Who continuarono con altri singoli di successo come \"Hand Me Down\" \"Share the Land\", \"Hang On to Your Life\" e \"Albert Flasher\".\nNel 1972 registrarono il loro album molto acclamato \"Live at the Paramount\", inciso nel Paramount Theatre di Seattle. Esso precedette un tour oltreoceano in novembre-dicembre 1972 in Giappone, Nuova Zelanda e Australia.\nLeskiw lasci\u00f2 la band prima dello show Paramount, per essere rimpiazzato da Don McDougall, e il bassista Jim Kale lasci\u00f2 perch\u00e9 non sopportava pi\u00f9 andare in tour. Bill Wallace subentr\u00f2 al basso; Cummings, Wallace e Winter scrissero l'ultimo grande successo, \"Clap for the Wolfman\", che raggiunse il numero 6 negli USA. Domenic Troiano divent\u00f2 il nuovo primo chitarrista del gruppo e collaboratore di Cummings nella composizione delle canzoni.\nI Guess Who si sciolsero nel 1975. Quindi Cummings inizi\u00f2 una carriera solistica di successo.\nRiformazione.\nNel novembre 1977 la CBC intervist\u00f2 la band circa la riunione del gruppo; Cummings e Bachman non erano interessati perch\u00e9 occupati con le loro carriere soliste. Kale, Peterson, Winter e McDougal, per\u00f2, risposero positivamente. Kale era in tour in Ontario e contatt\u00f2 Cummings e Bachman circa l'utilizzo del nome \u201cThe Guess Who\u201d, e loro diedero il consenso. Poco dopo Kale scopr\u00ec che \u201cThe Guess Who\u201d non era mai stato registrato. Quindi egli torn\u00f2 a Winnipeg per registrarlo, e da quel giorno mantenne il controllo del nome del gruppo.\nKale decise di continuare con i Guess Who da quel punto, all'inizio affiancato da Winter, McDougal e Vance Master. Un album chiamato \"Guess Who's Back\" fu pubblicato in Canada con poco successo. Un altro disco in studio, \"All This for a Song\", usc\u00ec nel 1979.\nKale lasci\u00f2 la band per un breve periodo e fu impegnato con altri progetti quando gli altri membri continuarono senza di lui. Nel 1981 torn\u00f2 e cambi\u00f2 la formazione della band; nel 1981 con la nuova \"line up\" fu pubblicato \"Now &amp; Not Then\" su etichetta \u00abEl Macombo\u00bb.\nNel 1983 Bachman, Cummings, Jim Kale e Garry Peterson si riunirono come \"The Guess Who\" per suonare una serie di concerti in Canada e registrare l'album \"live\" e il video \"Together Again\".\nDopo questa riunione, Bachman e Cummings ripresero il loro lavoro solista, e Kale di nuovo riprese i tour con vari musicisti col nome \"The Guess Who\".\nNel 1995 fu pubblicato l'album \"Lonely One\", con il cantante Terry Hatty, ma la stampa non vi dedic\u00f2 molta attenzione, e le poche critiche al disco furono perlopi\u00f9 negative.\nNel maggio 1997, con la loro citt\u00e0 di Winnipeg che affrontava un'inondazione devastante, Bachman e Cumming si riunirono per la prima volta in 10 anni per una raccolta di fondi per il disastro organizzata da Tom Jackson. Durante il concerto cominci\u00f2 a piovere, con tuoni e fulmini. In mezzo alla pioggia, Cummings continu\u00f2 a cantare e a un certo punto cap\u00ec che il pubblico non sarebbe andato via se lui non l'avesse fatto, e lui continu\u00f2 sino a che i fulmini iniziarono a cadere. Ci fu una pausa breve, comunque, e il concerto riprese poco dopo.\nThe Guess Who nel XXI secolo.\nL'8 agosto 1999 Cummings, Bachman, Peterson e Kale si riunirono di nuovo, rispondendo a una richiesta del premier del Manitoba di apparire alla cerimonia di chiusura dei giochi Panamericani allo stadio di Winnipeg. Quindi ci fu un tour attraverso il Canada e gli USA nel 2000, sebbene i problemi di salute di Kale gli preclusero la partecipazione.\nTuttavia egli ricevette una parte dei guadagni della band. Dopo il tour fu pubblicato un album \"live\" e un DVD. Sia il tour che i dischi \"live\" ebbero un buon successo dai fans e dalla critica.\nNel 2001 la band ricevette la laurea honoris causa alla Brandon University, Manitoba. Lo stesso anno il gruppo fu incluso nella Canada's Walk of Fame.\nNel 2003 i Guess Who suonarono per un concerto benefico, \"Molson Canadian Rocks for Toronto\", con un pubblico stimato di 450.000 persone. Fu il concerto a pagamento pi\u00f9 grande nella storia del Canada.\nBachman e Cummings, pur lavorando con le loro rispettive band, hanno fatto concerti insieme sino al 2005; avendo perduto i diritti per l'uso del nome \"The Guess Who\" si fecero chiamare \"Bachman Cummings\". In un'intervista nel febbraio 2005, Bachman disse che era dispiaciuto di non poter fare concerti come \u201cThe Guess Who\u201d.\nDal 2004, Kale e Peterson, che ora hanno l'esclusiva del nome, suonano come \u201cThe Guess Who\u201d; la band attualmente si esibisce in concerti estensivamente, soprattutto negli USA."}
{"id": "2165689", "revid": "1573940", "url": "https://it.wikipedia.org/wiki?curid=2165689", "title": "Tetraogallus caspius", "text": "Il tetraogallo del Caspio (Tetraogallus caspius ()) \u00e8 un uccello galliforme della famiglia dei Fasianidi.\nDescrizione.\nDimensioni.\nMisura 55-61 cm di lunghezza ed ha un'apertura alare di 95-105 cm; il peso \u00e8 di 2500-2684 g nei maschi e di 1800-2344 g nelle femmine.\nAspetto.\nI tetraogalli sono delle pernici molto grosse diffuse in regioni di alta montagna. Nella regione del Caucaso ne esistono due specie: il tetraogallo del Caucaso e il tetraogallo del Caspio, ma i loro areali non si sovrappongono mai. Quest'ultimo ha l'aspetto generale di una grossa pernice grigiastra con sotto-caudali bianche, spesso visibili in quanto l'uccello solleva spesso la coda quando cammina. Rispetto al tetraogallo del Caucaso, quello del Caspio \u00e8 di un grigio pi\u00f9 chiaro, sfumato di camoscio sulle parti inferiori, con un disegno facciale meno contrastante, senza macchia rossa sulla nuca, senza macchie rosse meno distinte sui fianchi e il petto debolmente punteggiato di scuro e non \u00absquamoso\u00bb come quello del tetraogallo del Caucaso, nel quale il disegno a squame si estende anche sulla mantellina. In volo, il disegno dell'ala \u00e8 simile per entrambe le specie, ma il tetraogallo del Caspio ha l'estremit\u00e0 delle primarie pi\u00f9 scura, il che crea un contrasto pi\u00f9 evidente con la loro base, che \u00e8 bianca. Il chukar \u00e8 la sola specie con cui \u00e8 possibile una qualche confusione, ma questo \u00e8 molto pi\u00f9 piccolo e pi\u00f9 marrone, con la coda di colore rosso vivo. Inoltre il chukar ha le sotto-caudali di colore cannella chiaro, la gola bianca meglio delineata e barre verticali scure sui fianchi.\nBiologia.\nIl tetraogallo del Caspio presenta abitudini e comportamento molto simili a quelli del tetraogallo del Caspio, soprattutto per quanto riguarda il richiamo. Segnala generalmente la sua presenza prima di mostrarsi con un fischio chiaro, udibile anche da lontano, molto simile a quello del chiurlo maggiore, ma pi\u00f9 dolce e pi\u00f9 lungo. Vola lungo i versanti delle montagne o sopra i burroni, generalmente planando verso il basso con dei battiti d'ala. Timido e prudente, per fuggire preferisce risalire il pendio camminando o correndo piuttosto che alzarsi in volo. I principali predatori dei tetraogalli sono i grandi rapaci, le volpi, i tassi, che attaccano i nidiacei, e i cani da pastore.\nAlimentazione.\n\u00c8 vegetariano e si nutre di piante erbacee che preleva nei prati alpini. In inverno, entra in competizione con capre e pecore, soprattutto quando le risorse alimentari sono pi\u00f9 scarse a causa delle difficili condizioni climatiche o di uno spesso strato di neve che ricopre il suolo.\nRiproduzione.\nL'inizio del periodo della nidificazione pu\u00f2 essere molto variabile. Esso dipende essenzialmente dalle condizioni concrete di abitabilit\u00e0, in particolare dallo stato di sviluppo della vegetazione legato alle condizioni climatiche di alta montagna. In condizioni favorevoli, la nidificazione ha luogo in aprile-maggio, ma in caso di circostanze difficili essa pu\u00f2 essere rinviata agli inizi di giugno. Generalmente una covata comprende dalle 5 alle 8 uova, raramente fino a 12. L'incubazione non supera i 28 giorni.\nDistribuzione e habitat.\nIl tetraogallo del Caspio \u00e8 una specie localmente comune. Predilige in particolar modo i pascoli erbosi inaccessibili con affioramenti rocciosi, burroni e scarpate ad altitudini comprese tra i 2000 e i 4000 metri (al di sopra dei 2500 metri in estate). Evita le vaste aree ricoperte di neve. In inverno, a seconda delle condizioni atmosferiche, pu\u00f2 spostarsi verso quote inferiori. \u00c8 raro o assente nei prati sfruttati intensamente dal pascolare delle pecore. Il suo areale ricopre l'estremit\u00e0 nord-occidentale dell'Iran, le propaggini meridionali del Caucaso in Nakhchivan e Armenia, e la Turchia orientale, dove il numero di esemplari \u00e8 probabilmente pi\u00f9 elevato di quanto suggeriscono generalmente le stime effettuate.\nTassonomia.\nNe vengono riconosciute tre sottospecie:"}
{"id": "2165692", "revid": "2110845", "url": "https://it.wikipedia.org/wiki?curid=2165692", "title": "Jacques Brosse", "text": "Biografia.\n\u00c8 autore di diverse opere dedicate al mondo animale e vegetale, concepiti non solo nella loro dimensione naturalistica, ma anche in quella culturale e mitologico-religiosa. Diverse sue opere sono disponibili in italiano.\nHa inoltre diretto la redazione di vari dizionari storici e letterari in lingua francese.\nPer la sua attivit\u00e0 \u00e8 stato insignito, nel 1987, del Grand Prix de litt\u00e9rature de l'Acad\u00e9mie fran\u00e7aise. In Italia gli \u00e8 stato conferito, nel 1989, il \"Premio internazionale Nonino\"."}
{"id": "2165693", "revid": "486946", "url": "https://it.wikipedia.org/wiki?curid=2165693", "title": "Rizzoli editore", "text": ""}
{"id": "2165696", "revid": "110157", "url": "https://it.wikipedia.org/wiki?curid=2165696", "title": "Speleovivarium", "text": "Lo Speleovivarium \u00e8 un complesso espositivo dedicato alla speleologia ed un laboratorio di bio-speleologia.\nSi trova a Trieste, nel rione di San Vito, alla base della scalinata che divide in due tronconi la via Guido Reni.\nUbicazione.\nLo Speleovivarium \u00e8 alloggiato nella parte iniziale di una galleria antiaerea, che presenta un microclima simile a quello di una grotta.\nNel suo sviluppo totale la galleria ha una lunghezza di oltre 400 metri ed una pianta a C simmetrica, con i due tratti rettilinei iniziali ad una canna ed il tratto centrale a due canne, ortogonale agli altri due. A met\u00e0 del tratto centrale, in prossimit\u00e0 di un segmento di unione tra le due canne, \u00e8 presente un pozzo d'aerazione, la cui sommit\u00e0 \u00e8 tuttora ben visibile nel soprastante giardino di piazza Carlo Alberto, protetto da un'ogiva di cemento. Originariamente la galleria disponeva di due accessi, ma attualmente \u00e8 praticabile solamente quello dove si trova il museo, in quanto l'altro \u00e8 ostruito dalle macerie.\nContenuto.\nLo Speleovivarium \u00e8 gestito dalla Societ\u00e0 Adriatica di Speleologia con la consulenza del Museo di Storia Naturale di Trieste.\nLe aree rappresentate riguardano la flora e la fauna delle grotte del Carso triestino, i fenomeni del carsismo, la speleologia e la speleologia urbana.\nMa lo Speleovivarium \u00e8 anche un laboratorio di bio-speleologia, e la sua principale attrattiva \u00e8 quella di poter ammirare in cattivit\u00e0 un proteo, un piccolo animaletto anfibio simile ad una lucertola dalla pelle color rosa, che \u00e8 l'unico vertebrato europeo veramente troglobio, cio\u00e8 che vive unicamente nelle grotte, ed in particolare nelle grotte dell'area del Carso.\nVisita.\nIl museo \u00e8 raggiungibile con gli autobus numero 8, 9 e 15.\nSi pu\u00f2 visitare da ottobre a giugno alla domenica dalle ore 10 alle 12, oppure in altre giornate su appuntamento, in quanto il museo offre anche visite guidate per le scuole, disponendo di una sala per conferenze e proiezioni con 50 posti a sedere."}
{"id": "2165702", "revid": "1573940", "url": "https://it.wikipedia.org/wiki?curid=2165702", "title": "Tetraogallus caucasicus", "text": "Il tetraogallo del Caucaso (Tetraogallus caucasicus ()) \u00e8 un uccello galliforme della famiglia dei Fasianidi.\nDescrizione.\nDimensioni.\nMisura 52-56 cm di lunghezza ed ha un'apertura alare di 80-95 cm; il peso si aggira sui 1930 g circa nei maschi e sui 1730 g circa nelle femmine.\nAspetto.\nI sessi sono generalmente dissimili, ma le differenze individuali complicano ulteriormente il riconoscimento, specialmente per quanto concerne i maschi del primo anno. I maschi sono dotati di corti speroni, che al contrario non sono presenti in tutte le femmine, fatta eccezione per quelle pi\u00f9 anziane. Nel maschio adulto, sulla testa \u00e8 presente un cappuccio camoscio-grigio, leggermente pi\u00f9 chiaro sui lati della fronte. Il retro del collo e la nuca sono camoscio opaco, ma divengono di colore rosso chiaro in prossimit\u00e0 della mantellina. Una banda bruno-rossastra scura si estende dall'occhio fino ai lati del collo, diventando poi appena percepibile. Le copritrici auricolari camoscio-grigiastro chiaro sovrastano il bianco dei lati del collo. Il mento, la gola e la parte davanti del collo sono bianchi, e sono separati dal bianco dei lati del collo da un mustacchio camoscio-marrone scuro di forma irregolare che si allarga nella sua parte inferiore. Il piumaggio del corpo mostra una tinta grigia scura, debolmente vermicolata. Il petto e la mantellina hanno un aspetto molto \u00absquamoso\u00bb conferitogli da una serie di segni neri e camoscio chiaro. La parte inferiore del petto e dei fianchi presenta lunghe strisce castane punteggiate da sottili linee nere e camoscio chiaro. Le copritrici sotto-caudali sono di colore bianco brillante. La coda nerastra presenta una banda terminale castana. Le primarie, bianche, presentano i bordi sottilmente marcati di grigio scuro. Le secondarie sono grigio scure con le basi bianche. Le copritrici alari, le scapolari e la mantellina presentano delle macchie camoscio-rosse ben visibili.\nLa femmina adulta ha un piumaggio pi\u00f9 opaco di quello del maschio. Le strisce sui fianchi sono pi\u00f9 sottili e le macchie sulle parti superiori pi\u00f9 larghe e pi\u00f9 chiare. Il retro del collo \u00e8 macchiato di grigio e di camoscio scuro. Le bande situate sui lati del collo non si congiungono. I giovani sono pi\u00f9 opachi delle femmine. I motivi dei fianchi ricordano molto quelli dell'adulto del primo anno. Il piumaggio adulto definitivo viene acquisito solo nel corso del secondo anno.\nLa specie \u00e8 monotipica, anche se presenta alcune lievi variazioni geografiche. Infatti, gli uccelli che vivono nella parte occidentale umida dell'areale, soprattutto nel settore del monte Elbrus, sono un po' pi\u00f9 scuri di quelli che vivono nella pi\u00f9 arida parte orientale (Daghestan). Tuttavia, queste piccole differenze non giustificano la classificazione in sottospecie.\nBiologia.\nVive in coppie o in piccoli gruppi, composti per lo pi\u00f9 da 3 a 9 individui; i maschi in epoca post-nuziale possono unirsi a gruppi di esemplari non nidificanti quando hanno lasciato la femmina una volta che l'incubazione \u00e8 in stadio avanzato. \u00c8 possibile osservare questi animali mentre se ne stanno appollaiati ben in evidenza su affioramenti rocciosi o mentre si aggirano in cerca di cibo allo scoperto nelle praterie erbose al di sotto delle rocce soprastanti. Si tratta tuttavia di uccelli timidi e prudenti e, non appena scorgono un predatore o percepiscono una presenza umana, camminano o corrono verso l'alto fino alla cresta, dalla quale si lanciano in volo rumorosamente e rapidamente in direzione della valle o attraverso le gole con grandi battiti d'ala intervallati da lunghe planate. Alla fine del pomeriggio, salgono verso le vette e stabiliscono il proprio alloggio su un pendio ripido o in un cespuglio, dal quale vengono fuori all'alba per lanciare il loro grido prima di discendere volando verso le praterie dove vanno in cerca di cibo. Verso met\u00e0 giornata, si riposano anche tra le rocce in prossimit\u00e0 dei loro territori di foraggiamento.\nAlimentazione.\nI tetraogalli del Caucaso vanno in cerca di cibo sui versanti erbosi situati al di sotto di ripidi pendii. I maschi camminano spesso lentamente, sollevando la coda e mettendo in evidenza il bianco splendente delle loro sotto-caudali. Quando la ricerca del cibo \u00e8 infruttuosa, salgono poco a poco di nuovo in direzione della sommit\u00e0. I tetraogalli del Caucaso si nutrono esclusivamente di vegetali, di bulbi, di semi e di foglie, specialmente di graminacee erbose e di legumi; questi ultimi costituiscono una parte importante del men\u00f9 dei giovani, in quanto ricchi di proteine. Contrariamente ai giovani di altre specie di galliformi, i pulcini del tetraogallo del Caucaso non consumano mai insetti.\nRiproduzione.\nIl tetraogallo del Caucaso \u00e8 monogamo. La femmina scava una piccola depressione che fodera a malapena. Questo nido \u00e8 spesso situato allo scoperto, ma pu\u00f2 anche essere parzialmente riparato dalla prossimit\u00e0 di una roccia. Contiene generalmente una covata di 5-8 uova, ma alcuni possono contenerne fino a 15: in tali casi si tratta probabilmente del frutto della deposizione di due femmine. Le uova sono di colore grigio-verdastro chiaro o azzurro, con alcune macchie marroni situate principalmente sull'estremit\u00e0 pi\u00f9 stretta. L'incubazione, che dura generalmente 28 giorni, \u00e8 compito esclusivo della femmina. Probabilmente essa \u00e8 anche responsabile della cura e della supervisione dei piccoli. Occasionalmente diverse nidiate si fondono in un unico gruppo. La nidificazione e la deposizione delle uova hanno luogo nei mesi di aprile e maggio, ma variano in modo significativo a seconda delle condizioni locali. Gli uccelli che si riproducono a quote pi\u00f9 elevate nidificano soprattutto circa sei settimane pi\u00f9 tardi di quelli che lo fanno ad altitudini pi\u00f9 moderate.\nDistribuzione e habitat.\nI tetraogalli del Caucaso frequentano i versanti di montagna situati al di sopra del limite superiore degli alberi e degli arbusti. Prediligono in particolare i pendii erbosi ricoperti da tratti nevosi e da affioramenti rocciosi intervallati a gole e precipizi. Le popolazioni tendono ad essere pi\u00f9 dense nei tratti liberi da neve, generalmente tra i 1800 e i 4000 metri. Tuttavia, durante o dopo le forti precipitazioni nevose invernali, possono scendere verso altitudini pi\u00f9 basse, insediandosi talvolta su colline poco elevate o sui contrafforti che circondano le steppe del Daghestan.\nCome indica il loro nome, questi tetraogalli sono endemici delle regioni elevate del Caucaso, dal nord della Georgia, attraverso le regioni adiacenti della Russia che costeggiano il versante settentrionale della catena (Ossezia, Cecenia e Daghestan), fino al nord dell'Azerbaigian. \u00c8 assente in Armenia, ma alcuni studiosi ne hanno segnalato la presenza nel nord-est della Turchia, anche se questo deve ancora trovare conferma."}
{"id": "2165704", "revid": "1543377", "url": "https://it.wikipedia.org/wiki?curid=2165704", "title": "Orogenesi laramide", "text": "Lorogenesi laramide \u00e8 un periodo orogenetico che ha interessato la parte occidentale del Nord America, iniziato nel tardo Cretaceo, tra 80 e 70 milioni di anni fa, e terminato tra 55 e 33 milioni di anni fa. L'esatta durata e datazione del suo inizio e della sua fine sono oggetto di discussione, come anche la sua causa. L'orogenesi laramide si \u00e8 verificata con una serie di pulsazioni, intervallate da fasi quiescenti. Le Montagne Rocciose sono la maggiore configurazione geologica creata da questo processo, ma altre testimonianze si riscontrano dall'Alaska al Messico settentrionale, con il punto pi\u00f9 orientale rappresentato dalle Black Hills nel Dakota del Sud. Il fenomeno prende il nome dalle Laramie Mountains nel Wyoming orientale. L'orogenesi laramide \u00e8 talvolta confusa con l'orogenesi di Sevier, che si sovrappone parzialmente ad essa dal punto di vista temporale e spaziale.\nL'orogenesi viene comunemente attribuita ad eventi avvenuti al largo della costa ovest del Nord America, dove le Placche di Kula e Farallon stavano scivolando sotto la Placca nordamericana. La maggior parte delle ipotesi propongono che l'angolo di subduzione sia divenuto basso e che, di conseguenza, non si siano verificati magmatismi nella parte centro-occidentale del continente; la litosfera oceanica sottostante esercit\u00f2 in effetti una trazione alla base della litosfera continentale soprastante. Una causa della bassa subduzione potrebbe essere stata l'aumento della velocit\u00e0 di convergenza delle placche. Un'altra causa proposta era la subduzione di crosta oceanica ispessita.\nIl magmatismo associato alla subduzione si verific\u00f2 non vicino ai bordi della placca (come nell'arco vulcanico delle Ande, ad esempio), ma lontano a est, nella zona chiamata Arco della Catena Costiera. I geologi chiamano tale mancanza di attivit\u00e0 vulcanica vicino a una zona di subduzione \"zero magmatico\". Questo zero magmatico potrebbe essersi verificato perch\u00e9 la lastra subdotta era in contatto con la litosfera continentale relativamente fredda, non con la pi\u00f9 calda astenosfera. L'angolo basso di subduzione e la trazione da esso causata produssero tra l'altro una vasta cintura di montagne, alcune delle quali furono le progenitrici delle Montagne Rocciose. Parte delle proto-Montagne Rocciose sarebbero state in seguito modificate dall'estensione per divenire la Provincia di Basin and Range.\nConseguenze ecologiche.\nSecondo il paleontologo Thomas M. Lehman, l'orogenesi laramide innesc\u00f2 \"il pi\u00f9 drammatico evento che interess\u00f2 le comunit\u00e0 di dinosauri del Tardo Cretacico nel Nord America anteriormente alla loro estinzione\". Questo capovolgimento vide a sud la sostituzione dei centrosaurini e dei lambeosaurini, specializzati e altamente ornati, con dinosauri di montagna pi\u00f9 primitivi, mentre i biomi settentrionali divennero dominati dai \"Triceratops\" con una comunit\u00e0 di ardrosauri fortemente ridotta.\nBacini e montagne.\nL'orogenesi Laramide produsse bacini strutturali intermontani e blocchi montuosi adiacenti mediante deformazione. Questo stile di deformazione \u00e8 tipico delle placche continentali adiacenti a margini convergenti di lunga durata che non hanno resistito a collisioni continente/continente. Questo ambiente tettonico produce un modello di sollevamenti e di bacini compressivi, con la maggior parte della deformazione confinata ai bordi dei blocchi. Dodici chilometri di rilievo tra bacini e sollevamenti adiacenti non \u00e8 insolito. I bacini contengono parecchie migliaia di metri di rocce sedimentarie paleozoiche e mesozoiche che predatano l'orogenesi laramide. Ben 5.000 m di sedimenti cretacici e cenozoici riempirono questi bacini definiti orogeneticamente. I depositi deformati del Paleocene e dell'Eocene registrano un'attivit\u00e0 orogenetica continua.\nDurante l'orogenesi Laramide, i fondali dei bacini e le cime delle montagne erano molto pi\u00f9 vicini al livello del mare di oggi. Dopo che i mari si ritirarono dalla regione delle Montagne Rocciose, nei bacini si svilupparono pianure alluvionali, paludi e vasti laghi. I sistemi di drenaggio impostisi a quel tempi persistono ancora oggi. A partire dall'Oligocene, sollevamenti epirogenetici episodici innalzarono gradualmente l'intera regione, comprese le Grandi Pianure, alle attuali altitudini. La maggior parte della topografia moderna \u00e8 il risultato di eventi del Pliocene/Pleistocene, compresi il sollevamento aggiuntivo, la glaciazione dell'alta campagna e la denudazione e dissezione delle superfici cenozoiche pi\u00f9 antiche nel bacino mediante processi fluviali.\nNegli Stati Uniti, questi caratteristici bacini intermontani si presentano principalmente nelle Montagne Rocciose centrali dal Colorado e dallo Utah (bacino di Uinta) al Montana e sono pi\u00f9 sviluppati nel Wyoming, con il Big Horn, il Powder River e il Wind River che sono i pi\u00f9 grandi. Topograficamente, i fondali dei bacini assomigliano alla superficie delle Grandi Pianure occidentali, tranne che per le vedute delle montagne circostanti.\nAlla maggior parte dei confini, le unit\u00e0 dal Paleozoico al Paleogene si inclinano in modo ripido nei bacini lontano dai blocchi sollevati, dove le rocce precambriane hanno scavato nel centro. Le unit\u00e0 erose con inclinazione ripida formano dorsi di mulo (\"hogbacks\") e ferri da stiro (\"flatirons\"). Molti dei confini sono sovrascorrimenti o faglie inverse. Sebbene altri confini sembrino flessure monoclinali, si sospetta un fagliamento in profondit\u00e0. La maggior parte delle faglie limitrofe mostrano evidenze di almeno due episodi del movimento Laramide (Tardo Cretacico ed Eocene), che suggeriscono tipi di dislocazione sia sovrascorrenti che trascorrenti."}
{"id": "2165707", "revid": "1573940", "url": "https://it.wikipedia.org/wiki?curid=2165707", "title": "Caprimulgus ruficollis", "text": "Il succiacapre collorosso (Caprimulgus ruficollis ) \u00e8 un uccello della famiglia Caprimulgidae.\nDescrizione.\nMisura mediamente 31\u00a0cm di lunghezza; \u00e8 simile al succiacapre comune ma di maggiori dimensioni e di colore pi\u00f9 pallido, con collare giallo fulvo e una larga macchia bianca sulla gola.\nBiologia.\nRiproduzione.\nNon costruisce il nido ma depone 2 uova di forma allungata direttamente sul terreno.\nAlimentazione.\nSi nutre di insetti.\nDistribuzione e habitat.\nNidifica nella Penisola iberica e in Nord Africa."}
{"id": "2165709", "revid": "287204", "url": "https://it.wikipedia.org/wiki?curid=2165709", "title": "Memory of a Free Festival", "text": "Memory of a Free Festival \u00e8 un brano musicale scritto dall'artista inglese David Bowie e pubblicato come 45 giri il 12 giugno 1970.\n\u00c8 il secondo e ultimo singolo estratto dall'album \"Space Oddity\" del 1969, nel quale era stata inserita una versione differente registrata alcuni mesi prima.\nIl brano.\nDefinita dal biografo David Buckley \u00abuna sorta di bizzarro rifacimento di \"Sympathy for the Devil\" degli Stones ma con un testo \"sorridente\"\u00bb, \"Memory of a Free Festival\" commemora l'evento organizzato il 16 agosto 1969 al Croydon Road Recreational Ground di Beckenham dai membri di \"Growth\", il laboratorio artistico fondato da Bowie e dalla giornalista del \"Sunday Times\" Mary Finnigan alcuni mesi prima. A proposito del brano e della sua scelta come traccia finale di \"Space Oddity\", il cantante dichiar\u00f2 a Penny Valentine di \"Disc and Music Echo\" che con esso intendeva \u00abdare voce ad uno stato d'animo ottimistico, nel quale credo. Le cose andranno meglio, l'ho scritto dopo il festival di Beckenham, quando ero molto felice\u00bb.\nIn realt\u00e0, quella che potrebbe sembrare un'apologia della \"Woodstock generation\" \u00e8 piuttosto il commiato di Bowie dalla sua breve stagione hippy. Le vicende che fanno da sfondo si prestano infatti a un'interpretazione meno lineare e, secondo alcune fonti, il giorno del festival la sua disposizione d'animo era molto lontana dai sentimenti espressi nella canzone.\nAnche se il suo malumore poteva essere spiegato con la recente scomparsa del padre Haywood e con la fine della relazione con la compagna e musa ispiratrice Hermione Farthingle, c'era anche una tangibile realt\u00e0 nel senso di disillusione provato da Bowie nei confronti di quelli che definiva i mediocri ideali e le flebili convinzioni del movimento hippy. Quello stesso anno parl\u00f2 con la giornalista Kate Simpson di \"Music Now!\" a proposito dell'atteggiamento ipocrita dei suoi coetanei, che definiva apatici e letargici: \u00abSi agitano come pazzi per una qualsiasi forma di successo commerciale... non ho mai visto tanta gente disonesta in vita mia\u00bb.\nRegistrazione.\n\"Memory of a Free Festival\" fu incisa come ultima traccia di \"Space Oddity\" ai Trident Studios nel settembre 1969, poche settimane dopo il festival di Beckenham. Per la registrazione dell'ipnotico finale (\u00abThe Sun Machine is coming down, and we're gonna have a party\u00bb) che richiama quello di \"Hey Jude\" dei Beatles, Bowie venne affiancato da una folla di conoscenti ingaggiati sul momento da Tony Visconti. Tra questi Benny Marshall, cantante della band The Rats, Tony Woolcott, futuro vicepresidente della Sony, e Whispering Bob Harris, animatore dell'allora emergente BBC Radio 1 che David aveva conosciuto l'anno precedente I cori vennero mixati in un'altra sessione alla quale si aggiunse anche Marc Bolan.\nNell'aprile 1970 ne fu registrata una versione pi\u00f9 concisa ed energica su espressa richiesta della Mercury Records, per la quale aveva maggiori probabilit\u00e0 di successo come 45 giri rispetto a \"The Prettiest Star\", appena uscita nel Regno Unito. Robin McBride, responsabile A&amp;R della Mercury, aveva scritto a Visconti fornendogli i dettagli riguardo alla nuova versione. L'intenzione era quella di accelerare il ritmo e giungere al finale circa due minuti e venti dopo l'inizio del brano, in modo da realizzare un mix pi\u00f9 breve con maggiori opportunit\u00e0 di esposizione radiofonica.\nLa registrazione si tenne agli Advision Studios di Londra e il risultato fu la suddivisione della traccia in due parti, con il \"mantra\" conclusivo che avrebbe costituito il lato B. Per questa versione, alla quale contribu\u00ec anche con un organo elettrico Rosedale, il cantante era accompagnato dal suo nuovo gruppo, The Hype, ovvero Mick Ronson alla chitarra e ai cori, Tony Visconti al basso e John Cambridge alla batteria, oltre che dall'ex produttore della Philips Records Ralph Mace al moog.\nLe sedute di registrazione di questa versione vengono spesso indicate come la prima apparizione di Mick Ronson in un'incisione di David Bowie. In realt\u00e0 il chitarrista, autore anche di una nota solitaria di sintetizzatore a circa met\u00e0 del brano suonata per caso, come ha ricordato Cambridge (\u00abcredo non sapesse neanche che era acceso...\u00bb), aveva debuttato nella \"line-up\" di Bowie l'anno precedente, in occasione della registrazione di \"Wild Eyed Boy from Freecloud\".\nUscita e accoglienza.\nIl 45 giri venne pubblicato il 12 giugno 1970 nel Regno Unito, oltre che nei Paesi Bassi, in Germania e Norvegia, e nonostante le speranze riposte dalla casa discografica si rivel\u00f2 un clamoroso insuccesso.\nNegli Stati Uniti usc\u00ec solo una versione promozionale e nel 1982 \u00e8 entrato in circolazione un singolo non ufficiale per l'etichetta \"Major Tom\".\n\"Memory of a Free Festival\" dal vivo.\nIl 5 febbraio 1970 il brano fu eseguito nella sessione BBC registrata per il programma radiofonico \"The Sunday Show\", anche se non venne mandato in onda per intero ed \u00e8 rimasto inedito fino all'uscita di \"Bowie at the Beeb\" nel 2000.\n\"Memory of a Free Festival\" venne eseguita anche il 23 giugno 1971 al Glastonbury Fayre e nel maggio 1973 durante alcune date dell'Aladdin Sane Tour, in un medley con \"Quicksand\" e \"Life on Mars?\". In alcune tappe statunitensi del Philly Dogs Tour 1974 la Mike Garson Band apr\u00ec i concerti con una versione soul del brano, in seguito scomparso dal repertorio live di Bowie.\nPubblicazioni successive.\nLe due parti che compongono il 45 giri sono state incluse come tracce bonus nella riedizione dell'album \"Space Oddity\" del 1990, nel bonus disc di quella del 2009 uscita per il 40\u00ba anniversario, in cui \u00e8 presente anche un mix alternativo della versione dell'album, e nel CD \"Re:Call 1\" uscito con il box set \"Five Years (1969-1973)\" nel 2015.\nCover.\nTra gli artisti che hanno inciso una cover di \"Memory of a Free Festival\":\nNel giugno 1990 gli E-Zee Posse ottennero un modesto successo con \"The Sun Machine\", singolo dall'andamento trance nel quale il finale di \"Memory of a Free Festival\" veniva cantato su un accompagnamento di pianoforte in stile house. L'idea venne ripresa con maggior successo dal gruppo Dario G che nel 1998 arrivo al 17\u00ba posto nella Official Singles Chart con la canzone \"Sunmachine\", estratta dall'album omonimo. In questo caso si trattava del campionamento di una sezione del brano originale che vedeva la partecipazione di Tony Visconti al flauto."}
{"id": "2165710", "revid": "122735535", "url": "https://it.wikipedia.org/wiki?curid=2165710", "title": "Museo Boncompagni Ludovisi per le arti decorative", "text": "Il Museo Andrea e Blanceflor Boncompagni Ludovisi (anche, pi\u00f9 semplicemente, Museo Boncompagni Ludovisi) \u00e8 un museo dedicato alle le arti decorative, al costume e alla moda italiane. Il Museo \u00e8 allestito nel Villino Boncompagni Ludovisi, in via Boncompagni 18 (traversa di via Vittorio Veneto) a Roma.\nDi propriet\u00e0 statale, dal dicembre 2014 il Ministero per i beni e le attivit\u00e0 culturali lo ha gestito tramite il Polo museale del Lazio, e dal dicembre 2019 attraverso la Direzione Musei statali di Roma.\nStoria.\nGi\u00e0 residenza della famiglia Boncompagni Ludovisi, nel 1972, con disposizione testamentaria, l'edificio in stile Eclettico, che risale agli inizi del XX secolo, fu donato dalla principessa Blanceflor de Bildt Boncompagni allo Stato italiano, perch\u00e9 lo mantenesse e lo usasse \"esclusivamente per scopi artistico-culturali di pubblica utilit\u00e0\".\nIl museo \u00e8 stato aperto al pubblico nel 1995. \u00c8 oggi gestito dal Polo Museale del Lazio.\nPercorso museale.\nDedicato alle arti decorative, al costume e alla moda italiane, nelle 5 sale espositive il Museo Boncompagni Ludovisi espone gli arredi originali del villino Boncompagni Ludovisi, tra cui:\n\u00c8 in fase di allestimento una sezione, con oggetti che spaziano in un periodo compreso tra il XVIII secolo ed il XX secolo, che riguarda:\nIn modo particolare il Museo Boncompagni Ludovisi propone la storia della moda italiana che va dai primi anni del XX secolo, alle sfide alla moda francese degli anni venti, fino all'autonomia creativa della fine degli anni quaranta, per arrivare ai successi degli ultimi decenni. Nella collezione, abiti di Fausto Sarli, Fernanda Gattinoni, Valentino, Roberto Capucci, Raffaella Curiel, Lorenzo Riva, Renato Balestra, Mila Sch\u00f6n, Marella Ferrera, Andr\u00e9 Laug e Angelo Litrico. Nel 1996, a questo patrimonio si \u00e8 aggiunto l'importante Fondo di abiti appartenuti a Palma Bucarelli (1910-1998), la direttrice della Galleria nazionale d'arte moderna di Roma dal 1941 al 1975, una tra le donne pi\u00f9 eleganti d'Italia. Ci sono ancora abiti della Sartoria Paradisi di Roma e i depositi di collezionisti importanti, come quello della giornalista di moda Maria Vittoria Caruso Alfonsi.\nIl Museo Boncompagni Ludovisi ospita eventi e mostre d'arte contemporanea.\n\u00c8 aperto dalle 9.30 - 19:00 (ultimo ingresso alle 18:00). Ingresso libero. Chiuso tutti i luned\u00ec, il 1\u00ba gennaio, il 1\u00ba maggio ed il 25 dicembre. Salvo aperture straordinarie su progetto MiBACT."}
{"id": "2165712", "revid": "120463699", "url": "https://it.wikipedia.org/wiki?curid=2165712", "title": "Ritchie De Laet", "text": "Carriera.\nClub.\nRitchie De Laet \u00e8 cresciuto calcisticamente nel Royal Antwerp e, dopo 3 stagioni, nel 2007 passa allo Stoke City che lo gira in prestito al Wrexham F.C.. Viene subito notato da Alex Ferguson che, l'8 gennaio 2009 lo porta al Manchester United.\nIl 24 maggio 2009 arriva il debutto nella Premier League con la maglia del Manchester United nella sfida contro l'Hull City.\nNazionale.\nIl 29 maggio 2009 viene convocato dalla nazionale belga per disputare un torneo contro il Cile e il Giappone e Ritchie disputer\u00e0 entrambe le partite."}
{"id": "2165713", "revid": "39884", "url": "https://it.wikipedia.org/wiki?curid=2165713", "title": "Chirurgia orale", "text": ""}
{"id": "2165721", "revid": "986213", "url": "https://it.wikipedia.org/wiki?curid=2165721", "title": "Natalia Pavlovna Paley", "text": "Biografia.\nMeglio conosciuta come \"Natalie Paley\", era figlia del granduca Pavel Aleksandrovi\u010d Romanov e di Ol'ga Valerianovna Karnovic, creata principessa di Paley da Nicola II di Russia. Frutto di un matrimonio morganatico, che produsse scandalo a corte, per i primi anni di vita rimase in esilio con la famiglia a Parigi, fino a quando lo zar non permise al granduca Pavel di rientrare in patria. Natalia per parte paterna aveva un fratellastro ed una sorellastra, i granduchi Dmitrij e Marija.\nNatalie Paley lascia la Russia nel 1920 insieme alla madre ed alla sorella Irina Pavlovna, durante la rivoluzione bolscevica, mentre il padre ed il fratello Vladimir Paley vengono uccisi: fuggono in Finlandia e da qui a Parigi, dove trovano rifugio gran parte dei membri della famiglia imperiale.\nNel 1927 diventa la seconda moglie dello stilista francese, ed ex eroe di guerra Lucien-Camille Lelong, per cui lavora anche come modella. La Paley diventa in quel periodo una icona della moda, il cui stile viene imitato dalle donne dell'epoca, e la cui immagine compare spesso su \"Vogue\". Recita anche nel film di Alexander Korda \"The Private Life of Don Juan\" e in quello di Marcel L'Herbier \"L'epervier\".\nNel 1937 divorzia dal marito e si trasferisce negli Stati Uniti, dove continua a lavorare come attrice. Uno dei suoi ruoli pi\u00f9 celebri \u00e8 quello in \"Il diavolo \u00e8 femmina\" dove diventa amica di Katharine Hepburn. Ha una breve relazione con Jean Cocteau, che termina in una gravidanza abortita.\nDopo aver incantato gli spettatori con la sua bellezza ed aver goduto di un breve periodo di successo, si ritira dalle scene e sposa nel 1937 il produttore teatrale John Chapman Wilson, ex amante di Cole Porter, trasferendosi a Manhattan e lavorando l\u00ec per molti anni nelle pubbliche relazioni per lo stilista Mainbocher. Muore a New York e viene sepolta nel cimitero della First Presbyterian Church a Ewing, in New Jersey."}
{"id": "2165722", "revid": "1522738", "url": "https://it.wikipedia.org/wiki?curid=2165722", "title": "Angelo nero (miniserie televisiva)", "text": "Angelo nero \u00e8 una miniserie televisiva prodotta da Mediaset e diretta da Roberto Rocco. Venne mandata in prima visione il 24 e 25 giugno 1998.\nTrama.\nJack Altieri (Gabriel Garko), giovane restauratore italoamericano, giunge a Vesta dove lo attende un quadro del XVI secolo che ritrae il volto velato della Medea di Carpi, nobildonna processata per stregoneria. Poco dopo l'arrivo di Jack, una ragazza del paese viene uccisa in modo misterioso, facendo cadere i sospetti del commissario Vanzi proprio sul giovane restauratore, a cui viene ben presto consigliato di non portare a termine il lavoro sull'opera, in quanto essa celerebbe un'antica maledizione. Finisce con lo scoprire una setta satanica di cui sono membri importanti personaggi, in realt\u00e0 demoni incarnati e incontrer\u00e0 Medea, l'angelo nero o Belial, evocata dal quadro. Gli sar\u00e0 rivelato di far parte degli angeli guardiani e di essere lui il pittore detto arcangelo che dipinse il quadro del '500. Lui poi permette il ritrovamento del pugnale di S.Bartolomeo che pu\u00f2 sconfiggere i demoni incarnati. Infine dopo una disgrazia impazzir\u00e0 e verr\u00e0 ricoverato in manicomio.\nProduzione.\nNonostante l'ambientazione della fiction sia italiana, le riprese sono state effettuate a Valpara\u00edso (Cile). Il regista di seconda unit\u00e0 della miniserie \u00e8 Luigi Parisi. "}
{"id": "2165725", "revid": "547034", "url": "https://it.wikipedia.org/wiki?curid=2165725", "title": "California (serie televisiva)", "text": "California (\"Knots Landing\") \u00e8 una serie televisiva statunitense, nata da una costola di \"Dallas\", andata in onda negli Stati Uniti dal 27 dicembre 1979 al 13 maggio 1993 sulla CBS.\nAmbientato in un immaginario sobborgo sulla costa californiana (Knots Landing, appunto), lo show \u00e8 principalmente incentrato sulle vite di quattro coppie sposate che risiedono in un \"cul-de-sac\" della cittadina. Sebbene l'idea iniziale fosse quella di raccontare delle semplici \"scene da un matrimonio\", nel corso degli anni sono stati inseriti nella trama temi come violenze sessuali, assassinii, rapimenti, spaccio di droga e lotte di potere. La serie rappresenta una dei telefilm americani pi\u00f9 longevi, dopo \"Gunsmoke\" e a pari merito con \"Bonanza\", sebbene quest'ultimo sia composto da pi\u00f9 episodi (entrambi i telefilm, sono stati poi battuti nel 2004 da \"Law &amp; Order - I due volti della giustizia\").\nIn Italia, la serie \u00e8 arrivata nel 1981 su alcune tv locali del circuito GBR con il titolo Da Dallas a Knots Landing ed \u00e8 approdata in seguito dall'estate 1985 in prima serata su Retequattro col nuovo titolo California. Cancellata dai palinsesti di Retequattro, \u00e8 stata poi replicata dal circuito Cinquestelle. L'ultimo passaggio televisivo risale agli anni Duemila, su Tele Studio Torino, col titolo originale \"Knots Landing\". In totale, in Italia, sono stati trasmessi 214 episodi (corrispondenti alle prime 9 stagioni, meno i 5 episodi finali della nona, probabilmente doppiati, ma mai trasmessi).\nProduzione.\nLa serie \u00e8 stata creata da David Jacobs (\"Lois &amp; Clark - Le nuove avventure di Superman\") insieme al produttore Michael Filerman (\"Falcon Crest\"). Sebbene il telefilm sia stato prodotto a partire dal 1979 (e cio\u00e8 l'anno dopo l'inizio di \"Dallas\", da cui \"California\" \u00e8 nato), l'idea di base fu proposta da Jacobs alla CBS prima del serial sugli Ewing. Ma la CBS scart\u00f2 la proposta chiedendo a Jacobs qualcosa di pi\u00f9 \"forte\". Solo il grande successo di \"Dallas\" spinse la rete televisiva a ritornare sui suoi passi e riprendere in mano il soggetto di \"California\". L'unico cambiamento che fu apportato fu inserire nella trama una coppia che fosse direttamente imparentata alla famiglia Ewing. Jacobs pens\u00f2 quindi di dare spazio ai genitori di Lucy Ewing, Gary (fratello di J.R. e Bobby), e Valene, interpretati da Ted Shackelford (\"Febbre d'amore\") e Joan Van Ark. La serie prende inizio dal trasferimento di Gary e Valene a Knots Landing, dove vivono gi\u00e0 tre coppie sposate: Sid (Don Murray, \"Fermata d'autobus\") e Karen Fairgate (Michelle Lee, \"...e alla fine arriva Polly\"), Richard (John Pleshette, cugino della pi\u00f9 famosa Suzanne) e Laura Avery (Constance McCashin) e Kenny (Jim Houghton, \"Febbre d'amore\") e Ginger Ward (Kim Lankford) e per le cui storie, Jacobs si ispira vagamente al film di Ingmar Bergman, \"Scene da un matrimonio\" (1973).\nSebbene non popolare come la serie-madre, \"California\" ha avuto una maggiore durata e ha riscontrato pi\u00f9 commenti positivi da parte dei critici televisivi. Lo show ha avuto il suo maggiore successo nelle stagioni 1983-1984 e 1984-1985, in cui entra fra i primi dieci della classifica Nielsen americana. Le ragioni del successo sono da ascrivere sicuramente a una trama pi\u00f9 drammatica delle stagioni precedenti e all'arrivo di nuovi personaggi che riscontrano l'interesse del pubblico (uno su tutti, il personaggio della perfida sorella di Sid, Abby, interpretata da Donna Mills). Nella stagione 1988-1989, \"California\" sorpassa \"Dallas\" nel numero di spettatori, sebbene il pubblico inesorabilmente cominci sempre pi\u00f9 a disinteressarsi a tutti e due gli show.\nTrama.\nPrima stagione.\nCome gi\u00e0 detto, l'idea di partenza della serie \u00e8 una sorta di versione televisiva (e americana) di \"Scene da un matrimonio\" di Ingmar Bergman. La storia iniziale si concentra infatti sulle varie coppie che abitano in una strada senza uscita di Knots Landing chiamata \"Seaview Circle\". C'\u00e8 la coppia \"stabile\", Sid e Karen con i loro tre figli, Eric, Diana e Michael. C'\u00e8 la coppia che porta avanti il proprio matrimonio con difficolt\u00e0, Richard e Laura. E c'\u00e8 la coppia di freschi sposini, Kenny e Ginger. \u00c8 qui che la pecora nera di casa Ewing, Gary, decide di trasferirsi con Valene, per sfuggire una volta per tutte alle pressioni della sua famiglia e ai colpi bassi di J.R.\nI nuovi arrivati (nel corso della prima stagione) fanno subito amicizia con i Fairgate, tanto che Sid offre un lavoro a Gary presso la sua concessionaria d'auto (per poi ottenere una promozione, che quasi fallisce miseramente quando l'uomo si presenta ubriaco al party dell'azienda). Nel frattempo, Ginger scopre il tradimento del marito (e lo lascia), mentre Richard \u2013 a corto di denaro \u2013 cede al \"ricatto\" della moglie: lei chieder\u00e0 i soldi a suo padre solo se suo marito le permetter\u00e0 di tornare a lavorare.\nSeconda stagione.\nNella seconda stagione, l'arrivo della sorella di Sid, Abby (Donna Mills), porter\u00e0 alla serie una ventata di cinismo e sotterfugi. Un anno prima dall'entrata in scena di Alexis Carrington a \"Dynasty\" e di Angela Channing a \"Falcon Crest\", Abby pu\u00f2 essere sicuramente considerata la prima \"J.R. in gonnella\" della tv americana. Nel corso della stagione, infatti, la donna far\u00e0 di tutto per mettere zizzania fra le varie coppie di Knots Landing: cos\u00ec, far\u00e0 in modo che Valene scopra la tresca tra suo marito e l'affascinante Judy Trent, moglie del suo \"sponsor\" presso la Alcolisti Anonimi; sedurr\u00e0 Richard, senza preoccuparsi minimamente di Laura (che nel frattempo inizia una relazione con il suo datore di lavoro all'agenzia immobiliare, Scooter Warren) e poi lo scaricher\u00e0 altrettanto velocemente quando il suo ex marito la minaccer\u00e0 di portarle via i figli; e infine non esiter\u00e0 a sedurre addirittura un malvivente che ha preso in ostaggio le donne di Knots Landing per riuscire a mettersi in salvo (e a mettere in salvo le altre).\nTerza stagione.\nLa terza stagione mette in scena vita e morte nelle sue pi\u00f9 svariate sfaccettature: Sid \u2013 rimasto vittima di un incidente automobilistico alla fine della stagione precedente \u2013 muore dopo avere accettato di sottoporsi ad un intervento molto pericoloso. Karen\u00a0\u2013 che prende il posto di Sid nell'azienda del marito\u00a0\u2013 non riuscir\u00e0 facilmente ad esternare i suoi sentimenti, fino a quando Ginger le metter\u00e0 in braccio il bambino appena avuto con suo marito Kenny (dal quale era precedentemente tornata). Anche Laura scopre di essere incinta e questo le impedisce di lasciare suo marito Richard. Quest'ultimo, dopo essersi rifiutato di intrattenere (sessualmente) alcune clienti per il bene dello studio legale per cui lavora, perde il suo posto e cade in depressione, in seguito alla quale verr\u00e0 rinchiuso in un ospedale psichiatrico. E infine, in casa Ewing, due \"nuove\" donne compaiono all'orizzonte: la madre di Valene, Lilimae (Julie Harris), che si \u00e8 trasferita da lei, e con la quale la donna ha non pochi problemi (Val accusa la donna di averla abbandonata da piccola) e Abby, che finalmente riesce a sottrarre Gary alla moglie, con buona pace di Valene (che scopre tutto).\nQuarta stagione.\nKaren scopre che le indagini sugli individui che hanno causato l'incidente di Sid sono state interrotte e si reca dal procuratore legale per far presente la situazione e trova nel procuratore, Mack McKenzie (Kevin Dobson), un alleato, tanto che ben presto l'uomo trover\u00e0 gli assassini di Sid. E trover\u00e0 anche l'amore di Karen. Intanto, Valene torna a Knots Landing, ma - nonostante cominci ad avere successo come autrice del best seller \"Capricorn Crude\", ispirato alla famiglia Ewing - la donna \u00e8 infelice: la sua vita senza Gary non ha senso. L'uomo nel frattempo \u00e8 andato a convivere con Abby e ha ereditato parte del patrimonio di suo padre Jock, che usa entrando in affari con Kenny e producendo il disco di esordio della bella Ciji Dunne (Lisa Hartman). In casa Avery, torna la pace. Laura e Richard si riappacificano e l'uomo decide di aprire un ristorante, finanziato da Abby. Nel contratto fra i due, Abby aggiunge una clausola: Ciji deve esibirsi nel locale ogni sera. La cantante, nel frattempo, d\u00e0 da pensare a Ginger, perch\u00e9 si sente trascurata dal marito, troppo preso dalla carriera di Ciji. Anche Richard \u00e8 preoccupato della forte amicizia tra Ciji e sua moglie Laura, tanto da cominciare a pensare che tra le due donne ci sia una relazione anche sessuale. Nel frattempo, il press agent di Valene, Chip Roberts, ha bisogno di un posto dove stare e Lilimae convince la figlia ad ospitarlo in casa loro. L'uomo non si pu\u00f2 certo chiamare una persona affidabile. Egli ha contemporaneamente una relazione con Diana, la figlia di Karen, e con Ciji e va nel panico quando quest'ultima rimane incinta e perde le staffe quando la donna scopre che in realt\u00e0 lui non \u00e8 chi dice di essere (in realt\u00e0, l'uomo \u00e8 un criminale di nome Tony Fenice). Negli ultimi episodi, eventi drammatici gravano su Knots Landing. L'oceano riporta a galla un corpo di donna. \u00c8 il corpo di Ciji. Gary si sveglia sulla stessa spiaggia dopo aver perso conoscenza in seguito all'ennesima sbronza e viene accusato dell'omicidio. Nonostante Val si accusi dell'omicidio per salvare il marito, l'accusa contro Gary non decade. Intanto, Laura si rifiuta di perdonare Richard per aver maltrattato Ciji quando era in vita. Credendo che sua moglie non lo ami pi\u00f9, l'uomo lascia Knots Landing (ma la donna creder\u00e0 che l'uomo sia fuggito perch\u00e9 ha ucciso Ciji). Anche Kenny e Ginger decidono di lasciare la cittadina californiana per trasferirsi a Nashville, dove l'uomo ha ricevuto un'allettante proposta di lavoro. In finale di stagione, Gary e gli altri personaggi si preparano ad affrontare il processo. Nel frattempo anche Lilimae scopre la vera identit\u00e0 di Chip Roberts, proprio mentre quest'ultimo se la svigna dalla citt\u00e0 con Diana."}
{"id": "2165729", "revid": "174925", "url": "https://it.wikipedia.org/wiki?curid=2165729", "title": "Sant'Udalrico", "text": ""}
{"id": "2165730", "revid": "174925", "url": "https://it.wikipedia.org/wiki?curid=2165730", "title": "Sant'Ulderico", "text": ""}
{"id": "2165732", "revid": "327773", "url": "https://it.wikipedia.org/wiki?curid=2165732", "title": "Retriever", "text": "I Retriever o cani da riporto fanno parte del Gruppo 8 (\"cani da riporto, da cerca, da acqua\") dell'elenco delle razze italiane riconosciute dall'ENCI. \u00c8 formato da sei razze canine ben distinte tra loro: il Labrador Retriever, il Golden Retriever, il Flat Coated Retriever, il Chesapeake Bay Retriever, il Curly Coated Retriever e il Nova Scotia Duck Tolling Retriever. \nLe pi\u00f9 conosciute sono il Labrador Retriever e il Golden Retriever, ma tutte e sei hanno un carattere meraviglioso grazie al quale sono considerevolmente salite alla ribalta negli ultimi tempi. \nNascono come cani da lavoro, sono molto socievoli, bellissimi, fanno la guardia solo abbaiando e sono sempre felici e disponibili. Non sono cani che subiscono ordini passivamente, al contrario cercano sempre il \"dialogo\". \nCon gli occhi dolci e la coda in perenne movimento, fanno di tutto per compiacere il padrone. Sono dei cani adatti alla pet therapy e alla ricerca di persone scomparse, e vengono utilizzati sia dal Soccorso Alpino che dalla Protezione Civile per la ricerca dei dispersi, per la guida per ciechi, per la cerca dei tartufi, come cani anti-droga e anti-esplosivi. Nel 1962 alla Western New York Artic Sled-Dog Championship vennero usati anche come cani da slitta."}
{"id": "2165734", "revid": "14691", "url": "https://it.wikipedia.org/wiki?curid=2165734", "title": "Caprimulgus ruficolis", "text": ""}
{"id": "2165735", "revid": "594360", "url": "https://it.wikipedia.org/wiki?curid=2165735", "title": "Hendrik Hamel", "text": "\u00c8 il primo europeo che scrisse una descrizione della Corea, pubblicata nel 1668. Quasi dimenticato nel suo paese natale, Hamel \u00e8 sempre abbastanza conosciuto nella Corea del Sud.\nBiografia.\nNel 1653 Hamel, contabile della Compagnia Olandese delle Indie Orientali (VOC), era uno dei 36 sopravviventi al naufragio della nave \"Sperwer\" (Sparviero) sulla costa dell'isola Jeju. I Coreani non permisero a Hamel e ai suoi compagni di continuare il loro viaggio per Nagasaki in Giappone: i neerlandesi si videro costretti a rimanere nella Corea presso la corte del re, con una certa libert\u00e0. Tuttavia, dopo tredici anni, Hamel e sette altri neerlandesi decisero di fuggire verso la base commerciale della VOC a Nagasaki (Deshima).\nIl giornale del viaggio di Hamel fu pubblicato nel 1668, e fu per pi\u00f9 di due secoli il solo documento conosciuto in occidente che descriveva la Corea."}
{"id": "2165750", "revid": "287204", "url": "https://it.wikipedia.org/wiki?curid=2165750", "title": "Paolo Camillo Landriani", "text": "Biografia.\nVenne soprannominato \"il Duchino\"; fu allievo del pittore genovese Ottavio Semino. \nTra le sue opere pi\u00f9 famose, ricordiamo una \"Nativit\u00e0\" dipinta per la Basilica di Sant'Ambrogio a Milano ed una \"Madonna con Bambino\" realizzata per la chiesa di San Carlo di Castellazzo de' Barzi, oltre alla realizzazione di 12 dei 24 \"Quadroni di San Carlo\" presenti nel Duomo di Milano. In quest'occasione collabor\u00f2 anche con Pier Francesco Mazzucchelli, detto \"il Morazzone\", e lavor\u00f2 come restauratore, autore di 'conciature' delle ancone degli altari, decoratore di ornamenti. Al Duomo realizz\u00f2 il ciclo della vita di Carlo Borromeo (1602-1604), oltre che il 'ciclo dei miracoli' (1610), e tra le singole opere si distinse per la \"Fondazione della Casa delle cappuccine\" (1603) e l\"Incontro col Duca di Savoia\".\nAltra sua opera notevole sono gli affreschi nella Basilica di San Gaudenzio a Novara, nella cappella detta della Nativit\u00e0 (seconda a sinistra), in cui troneggia il famoso \"Polittico della Nativit\u00e0\" di Gaudenzio Ferrari.\nA lui si deve, inoltre, la decorazione del soffitto Salone Margherita (oggi scomparso) del Palazzo Ducale di Milano.\nDa ricordare, infine, il \"San Giacomo di Compostella\" in Santa Maria del Carmine, il \"San Isidoro\" in Santa Maria del Paradiso, il \"San Giovanni Battista\" in Santa Maria della Passione, tutte chiese milanesi."}
{"id": "2165753", "revid": "339392", "url": "https://it.wikipedia.org/wiki?curid=2165753", "title": "Sede titolare di Acque Flavie", "text": ""}
{"id": "2165755", "revid": "287204", "url": "https://it.wikipedia.org/wiki?curid=2165755", "title": "LOtUSFLOW3R", "text": "Lotusflower (stilizzato come LOtUSFLOW3R), \u00e8 il trentesimo e trentunesimo album da studio del cantante e musicista statunitense Prince, pubblicato la prima volta in download digitale il 24 marzo 2009. \u00c8 un \"box set\", e comprende altri due album, MPLSoUND e Elixer, album della sua protetta Bria Valente.\nL'album debutt\u00f2 alla posizione numero 2 alla Billboard 200, vendendo circa 168.000 copie nella prima settimana.\nRilascio e promozione.\nNel dicembre 2008, quattro canzoni furono trasmesse in anteprima sulla stazione radio di Los Angeles \"Indie 103\": una reinterpretazione di \"Crimson and Clover\" dei Tommy James and the Shondells, \"4Ever\", \"Colonized Mind\" e \"Wall of Berlin\". Un mese dopo in un articolo del Los Angeles Times, furono menzionati altri nuovi titoli, \"Hey Valentina\" (scritta per la figlia di Salma Hayek), \"Better With Time\", \"Love Like Jazz\", \"$\" e \"77 Beverly Place\".\nPer la promozione dell'album, Prince lanci\u00f2 un nuovo sito nel mese di dicembre dello stesso anno, mplsound.com, contenente una versione strumentale di \"(There'll Never B) Another Like Me\", poi sostituita dalla versione contenuta nell'album.\nUn mese dopo, il sito fu chiuso e sostituito da un nuovo sito interattivo, lotusflow3r.com, dove \u00e8 possibile \"ascoltare, guardare e comprare\" (listen, watch and buy) la sua musica e i suoi video con altre star. Dal sito era possibile ascoltare tre canzoni \"Crimson and Clover\", \"Here Eye Come\" e \"(There'll Never B) Another Like Me\".\nQualche settimana dopo, il sito fu nuovamente aggiornato con altri contenuti interattivi. Le canzoni furono sostituite da altre 3 (questa volta sono sample da 60 secondi), e sono, \"Chocolate Box\", \"Colonized Mind\" e \"All This Love\".\nIl 31 gennaio il sito fu nuovamente modificato con l'aggiunta di tre tracce complete, \"Colonized Mind\", \"DISCOJELLYFISH\" (traccia strumentale estratta da \"Chocolate Box\", ma non presente nell'album) e \"Another Boy\", cantata da Bria Valente.\nL'album contiene delle tracce gi\u00e0 conosciute ad alcuni fans. \"Feel Good, Feel Better, Feel Wonderful\" fu pubblicata sul sito ufficiale di Prince (NPG Music Club) nel 2006 come demo di 1 minuto, \"U're Gonna C Me\" \u00e8 un remake di un brano di Prince, tratto dall'album One Nite Alone... del 2002 e \"Kept Woman\" \u00e8 una traccia di un vecchio progetto di Prince del 2006, chiamato \"Milk and Honey\", che prevedeva la collaborazione di T\u00e0mar. Inizialmente questa canzone doveva apparire nella tracklist dell'album \"3121\", ma alla fine la stessa T\u00e0mar pubblic\u00f2 la canzone sul proprio sito ufficiale. \"Here I Come\" fu pubblicata da Prince nel 2007 sul sito 3121.com. Un estratto della canzone \"Home\" fu pubblicata sul sito drfunkenberry.com nel 2008 e la traccia \"Another Boy\" debutt\u00f2 sulle radio e su iTunes nel 2008.\nL'11 marzo 2009, sul sito Bilboard.com fu annunciato che Prince si sarebbe esibito al The Tonight Show with Jay Leno per tre notti di fila, le date erano 25, 26 e 27 marzo. Esegu\u00ec \"Ol' Skool Company\", \"Dreamer\" e \"Feel Better, Feel Good, Feel Wonderful\". Prince si esib\u00ec anche sulle note di \"Crimson and Clover\" al The Ellen DeGeneres Show e assieme alla sua protetta, Bria Valente, rilasci\u00f2 un'intervista in due parti al Tavis Smiley Show.\nIl 23 marzo, su internet trapel\u00f2 una demo di \"Chocolate Box\" (senza Q-Tip).\nIl 24 marzo, alle 7.07 pm, lotusflow3r.com viene ufficialmente aperto. I membri che avevano gi\u00e0 acquistato l'abbonamento per $77 (circa \u20ac57), potevano visualizzare i video promo dei brani \"Chocolate Box\", \"Crimson and Clover\" e \"Everytime\", scaricare tutti e tre gli album e veniva spedita loro una T-Shirt di membro fondatore, ed inoltre, potevano acquistare i biglietti per i futuri concerti di Prince, che avrebbe tenuto a Los Angeles.\nDal 29 marzo \u00e8 possibile acquistare gli album nei negozi Target, al prezzo di $11,98 (alcune copie \u00e8 possibile acquistarle anche in Europa tramite importazione) e la versione CD prevede come terza traccia \"Crimson and Clover\".\nIl 31 agosto, \"Dance 4 Me\" fu pubblicato come singolo digitale raggiungendo la posizione numero 38, nella classifica francese dei singoli digitali.\nLa Warner Music pubblic\u00f2 l'album in Francia il 7 settembre.\nTracce.\nLOtUSFLOW3R.\n\"LOtUSFLOW3R\":\nNota (*) : \"Crimson and Clover\" \u00e8 disponibile solo su CD; la versione download digitale dal sito Lotusflow3r.com prevede come 3\u00ba traccia \"The Morning After\".\nMPLSoUND.\n\"MPLSoUND\":\nElixer.\n\"Elixer\" (album studio di Bria Valente):"}
{"id": "2165759", "revid": "106456", "url": "https://it.wikipedia.org/wiki?curid=2165759", "title": "La notte di San Giovanni destina il mosto, i matrimoni, il grano e il granturco", "text": "La notte di San Giovanni destina il mosto, i matrimoni, il grano e il granturco \u00e8 un proverbio popolare a sfondo religioso, diffuso in molte zone d'Italia e la cui spiegazione va ricercata nella straordinariet\u00e0 della notte di San Giovanni e nelle innumerevoli credenze e superstizioni legate alla festa e che variano da regione a regione. Ma anche per i popoli dell'Europa settentrionale, gli inglesi ad esempio, i sortilegi sono simili ed \u00e8 proprio questa la notte nella quale \u00e8 stata ambientata l'opera \"Sogno di una notte di mezza estate\" di Shakespeare.\nSan Giovanni e la notte dei sortilegi.\nIl proverbio dialettale veneto ci indica alcuni dei sortilegi compiuti durante la nottata magica: per la mietitura si avanza qualche dubbio a causa della rugiada che, secondo la tradizione, cadrebbe questa notte sul grano; anche il granoturco e l'uva si trovano in una fase delicata dei loro processi; per quanto riguarda il matrimonio, le ragazze cercano di interpretare i presagi per capire le loro sorti amorose.\nNel Molise vi \u00e8 un'antica usanza che prevede di interpretare il piombo fuso versato nell'acqua dove assume varie forme, inoltre le ragazze per saper se si sposeranno entro l'anno scelgono due cardi e dopo una serie di riti li mettono sul davanzale della finestra. Il mattino seguente, a seconda della posizione assunta dal cardo, sar\u00e0 possibile esprimere la tanto e sospirata previsione sul matrimonio.\nMa anche in Sardegna si usa porre sulla finestra il fiore del cardo per la manifestazione dei presagi: in questo caso si valuta se il fiore ha attirato formiche o moscerini, che sono associati ai contadini o ai pastori.\nSan Giovanni e le streghe.\n\"Chi nasce la notte di San Giovanni non vede streghe e non sogna fantasmi.\"\nIl proverbio evidenzia che i fortunati che nascono in questa notte sono investiti di poteri straordinari.\nSan Giovanni e i fuochi.\n\"San Giovanni con il suo fuoco, brucia le streghe, il moro ed il lupo.\"\nIl proverbio rileva l'usanza antica di accendere i fuochi, utili per allontanare la sfortuna e i contagi."}
{"id": "2165774", "revid": "124123", "url": "https://it.wikipedia.org/wiki?curid=2165774", "title": "Adriano Pallini", "text": "Dopo aver assimilato l'esperienza della scuola sartoriale abruzzese, Pallini si trasferisce a Milano durante gli anni venti, dove apre la propria boutique di moda maschile. Il suo stile, classico e sobrio, viene spesso impreziosito dalla stoffe esotiche e pregiate che Pallini si procurava durante i suoi frequenti viaggi a Londra.\nNel corso della sua esistenza vest\u00ec tra gli altri Giorgio De Chirico, Massimo Campigli, Arturo Martini, Piero Marussig, Lucio Fontana ed il futuro presidente della repubblica Giovanni Gronchi. Anche se specializzato nell'abbigliamento maschile, Pallini disegn\u00f2 anche tailleur femminili per Claretta Petacci.\nFu anche collezionista d'arte: possedeva alcuni dipinti di Paul Guillaume, di Modigliani, di Arturo Martini, di Giorgio de Chirico, di Carlo Carr\u00e0, di Alberto Savinio, alcune sculture di Francesco Messina, di Giacomo Manz\u00f9 e di Marino Marini, ed anche ceramiche di Lucio Fontana.\nL'Archivio di Adriano Pallini \u00e8 conservato dalla figlia Nicoletta a Milano.\nNote.\n3. Nicoletta Pallini Clemente \"Atelier Pallini. Storia di una collezione italiana 1925-1955\", Ed. Mazzotta\n2014, con saggi di N.Pallini; E.Pontiggia; P.Baldacci/Gerd Roos; S.Bignami; N.Boschiero; F.Tedeschi; I.Cafarelli. "}
{"id": "2165775", "revid": "729019", "url": "https://it.wikipedia.org/wiki?curid=2165775", "title": "Gammopatia monoclonale di significato incerto", "text": "La gammopatia monoclonale di significato incerto (MGUS, dall'acronimo in inglese di \"monoclonal gammopathy of undetermined significance\") \u00e8 una condizione patologica caratterizzata dalla proliferazione di un clone plasmacellulare con secrezione nel plasma di componente M (M = monoclonale) in un contesto non riconducibile al mieloma multiplo.\nRaramente evolve in una neoplasia ematologica maligna.\nEpidemiologia.\nSi riscontra prevalentemente in et\u00e0 avanzata: pi\u00f9 del 5% delle persone che hanno superato 70 anni, 3% dei 50enni.\nIn persone pi\u00f9 giovani si arriva all'1% dei ventenni.\nPatogenesi.\nLe plasmacellule, che derivano dai linfociti B, producono anticorpi. Se una singola plasmacellula si moltiplica eccessivamente, il gruppo che ne risulta, detto clone, costituito da cellule geneticamente identiche, produce una grande quantit\u00e0 di un singolo tipo di anticorpo, chiamato anticorpo monoclonale o \"proteina M\"; essendo gli anticorpi proteine appartenenti alla classe delle gamma-globuline, la malattia viene anche chiamata \"gammopatia\".\nClinica.\nSintomatologia.\nSovente non presenta alcuna manifestazione, a volte pu\u00f2 mostrarsi neuropatia periferica, assenti invece lesioni osteolitiche e anemia. Solo in una piccola minoranza si rileva ingrandimento di milza e linfonodi.\nDiagnostica.\nLa diagnosi \u00e8 esclusivamente laboratoristica: costante \u00e8 la presenza della componente M, che tuttavia non supera i 3 g/dl, una delle caratteristiche che la differenziano dal mieloma multiplo, insieme a:\nTerapia.\nNon esistono trattamenti efficaci.\nPrognosi.\nIl livello di proteina M spesso rimane stabile per decenni e non richiede trattamento.\nPoich\u00e9 la MGUS ha un rischio di evoluzione in mieloma multiplo di circa 1% all'anno \u00e8 necessario il follow up con esami ematochimici e delle urine. Il rischio di evoluzione \u00e8 notevolmente basso in confronto al mieloma \"smoldering\" e al mieloma singolo, che prevedono percentuale di evoluzione in 15 anni pari rispettivamente al 75% e a (quasi) il 100%. La progressione in mieloma multiplo, macroglobulinemia o linfoma a cellule B non pu\u00f2 essere prevenuta."}
{"id": "2165777", "revid": "1543377", "url": "https://it.wikipedia.org/wiki?curid=2165777", "title": "Marlene Dumas", "text": "Biografia.\nHa studiato all'Universit\u00e0 di Citt\u00e0 del Capo dal 1972 al 1975 e nel 1976, a 23 anni, si \u00e8 trasferita nei Paesi Bassi con una borsa di studio. Vive e lavora ad Amsterdam.\nLavori.\nSpesso utilizza come fonti per il suo lavoro polaroid di amici e amanti, oltre a riviste e materiale pornografico. Marlene Dumas dipinge anche ritratti di bambini e scene erotiche con l'intento esplicito di turbare il mondo dell'arte contemporanea.\nHa lavorato spesso con studenti, sottolineando che \"insegnare \u00e8 molto importante, non solo perch\u00e9 insegno ai ragazzi cose, ma soprattutto perch\u00e9 instauriamo un dialogo, da cui emerge cosa vuoi realmente. Le cose emergono. Credo ancora nel dialogo Socratico. L'arte \u00e8 davvero qualcosa che si impara stando in mezzo alla gente.\"\nNel 2007 ha partecipato alla LII edizione dell'Esposizione internazionale d'arte di Venezia, nel Padiglione africano. La mostra Check List Luanda Pop, vide l'esposizione di opere che provengono dalla Collezione Sindika Dokolo, la prima collezione privata africana di arte contemporanea creata cinque anni fa a Luanda (Angola).\nLa sua principale mostra in un importante museo americano, una retrospettiva dal titolo Measuring Your Own Grave, si \u00e8 conclusa a settembre 2008 al Museum of Contemporary Art di Los Angeles.\nIl suo lavoro \u00e8 caratterizzato da una tavolozza cromatica ampia, fatta di colori cupi alteranti a pastelli e a colori fluo."}
{"id": "2165778", "revid": "767487", "url": "https://it.wikipedia.org/wiki?curid=2165778", "title": "Course of Nature", "text": "I Course of Nature sono un gruppo alternative rock statunitense, formatosi nel 2001 a Enterprise, AL.\nStoria.\nMark Wilkerson e John \"Fish\" Milldrum fondarono la band, dopo aver abbandonato il loro precedente gruppo, i Cog. Il nome della band venne preso dal titolo di una delle canzoni che avevano scritto con il gruppo precedente. Il nuovo gruppo cominci\u00f2 dapprima a suonare delle cover, ma poi inizi\u00f2 a scrivere e arrangiare pezzi propri. In questo periodo, Rick Shelton, prima nei Dust for Life, si un\u00ec al gruppo.\nNel 2001, il gruppo firm\u00f2 un contratto con la Lava Records, con cui registr\u00f2 il primo album, \"Superkala\", prodotto da Matt Martone. L'album venne pubblicato l'anno successivo, preceduto dal singolo \"Caught in the Sun\". Dopo la pubblicazione dell'album, Milldrum e Shelton lasciarono la band.\nNel 2007, firmarono un contratto con l'etichetta Silent Majority. Con questa etichetta, usc\u00ec il secondo album del gruppo, \"Damaged\". L'album, prodotto da David Bendeth, venne pubblicato il 29 gennaio 2008, preceduto dal singolo \"Anger Cage\"."}
{"id": "2165781", "revid": "125059662", "url": "https://it.wikipedia.org/wiki?curid=2165781", "title": "X-Bomber", "text": " \n \u00e8 una serie televisiva animata giapponese. Realizzata con l'impiego di marionette, si basa su di un progetto del mangaka G\u014d Nagai e su alcuni suoi concept designs. Venne prodotta dalla Cosmo Productions, da Dynamic Planning e dalla Jin Productions per essere trasmessa su Fuji TV dal 4 ottobre 1980 al 28 marzo 1981, per un totale di 26 episodi, compreso il pilot. La serie venne integralmente girata in \"S\u016bp\u0101mariorama\" (\u30b9\u30fc\u30d1\u30fc\u30de\u30ea\u30aa\u30e9\u30de), un processo simile al Gerry Anderson's Supermarionation delle serie britanniche del filone di Thunderbirds degli anni sessanta.\nIl principale sceneggiatore della serie \u00e8 stato Keisuke Fujikawa mentre la regia fu, tra gli altri, di Michio Mikami, Noriyasu Ogami e Akira Takahashi. La serie \u00e8 conosciuta nei paesi anglofoni col titolo di \"Star Fleet\".\nTrama.\nVerso la fine del terzo millennio, le truppe dell'impero Germal avanzano verso la Terra, intenzionate ad impossessarsi del misterioso F01. Guidati dal generale Bloody Mary, gli alieni di Germal sferrano un attacco che sbaraglia le difese terrestri. Il dottor Benn ed il Generale Kuroda decidono allora di lanciare il \"Progetto X\" dalla base Luna. Per fare ci\u00f2 vengono convocati tre piloti, Shiro Jinga (Shiro Hagen), Herald Bond e Ryu, ai quali quasi subito si unir\u00e0 anche Lamia, una ragazza trovata quando era ancora in fasce dal dottor Saburo Jinga, padre di Shiro, e che lavora con il dottor Benn al \"Progetto X\". Il fulcro di tale progetto \u00e8 un grosso robot componibile progettato a suo tempo dal dottor Saburo Jinga. In breve, inizia una lunga lotta tra le forze terrestri e quelle dell'Impero Germal.\nSigle.\nSigla iniziale originale:\nSigla finale originale:\nSigla italiana\nDoppiaggio.\nLa serie X-Bomber giunge in Italia nei primi anni ottanta per essere trasmessa da varie emittenti locali (SuperSix). Il doppiaggio \u00e8 a cura della Bivision S.r.l. di Roma."}
{"id": "2165787", "revid": "174925", "url": "https://it.wikipedia.org/wiki?curid=2165787", "title": "Sant'Ulrico", "text": ""}
{"id": "2165790", "revid": "2110845", "url": "https://it.wikipedia.org/wiki?curid=2165790", "title": "Jean Babelon", "text": "Biografia.\nEra figlio di Ernest Babelon, numismatico, storico e bibliotecario, e, come suo padre, fu allievo dell'\u00c9cole nationale des chartes, dove ottenne nel 1910 il diploma di archivista paleografo con una tesi intitolata \"La moralit\u00e9 de Bien Advis\u00e9 et Mal Advis\u00e9, pr\u00e9c\u00e9d\u00e9e d'une \u00e9tude sur les moralit\u00e9s en g\u00e9n\u00e9ral\". Entr\u00f2 quindi al D\u00e9partement des monnaies, m\u00e9dailles et antiques della Biblioteca Nazionale di Francia, meglio noto come \"Cabinet des m\u00e9dailles\", che a quel tempo era diretto da suo padre. Sar\u00e0 presso il \"Cabinet de medailles\" che si svolger\u00e0 l'intera carriera, inclusa la direzione del dipartimento dal 1937 al 1961.\nJean Babelon \u00e8 l'autore di una vasta opera scientifica, centrata essenzialmente sull'ambito numismatico (\"Catalogue de monnaies grecques de la collection de Luynes\" (4 volumes, 1924-1936), \"Catalogue de la Collection de monnaies et m\u00e9dailles de M. Carlos de Beistegui\" (1934)) ma non priva di raffinati interessi nel campo dell'arte e della letteratura spagnola, per i quali era stato membro, dal 1910 al 1913, dell\"'Institut des Hautes \u00c9tudes Hispaniques\".\nAnche suo figlio, Jean-Pierre Babelon (17 novembre 1931), ha dato seguito alle tradizioni familiari nel campo della storia e dell'archivistica."}
{"id": "2165793", "revid": "425388", "url": "https://it.wikipedia.org/wiki?curid=2165793", "title": "La biere du pecheur", "text": ""}
{"id": "2165794", "revid": "984922", "url": "https://it.wikipedia.org/wiki?curid=2165794", "title": "Ratta (citt\u00e0)", "text": "Ratta \u00e8 una citt\u00e0 del Pakistan nell'Azad Kashmir situata a 70 chilometri a est di Islamabad. La citt\u00e0 contava 3.152 abitanti al censimento del 1998."}
{"id": "2165795", "revid": "767487", "url": "https://it.wikipedia.org/wiki?curid=2165795", "title": "Gorilla nella nebbia", "text": "Gorilla nella nebbia (\"Gorillas in the Mist\") \u00e8 un film del 1988 di Michael Apted, tratto dall'autobiografia omonima di Dian Fossey (1983).\nTrama.\nIl film si basa sugli ultimi anni della vita di Dian Fossey, ricercatrice statunitense specializzata nel gorilla di montagna del Congo e Uganda. La ricercatrice nei primi anni Ottanta, con l'aiuto delle rivista \"National Geographic\" ottenne i finanziamenti per costruire un piccolo campo base sulle montagne africane del Congo belga per censire, studiare e riferire in lunghi reportage sul comportamento dei gorilla di montagna, una specie poco conosciuta e studiata poich\u00e9 \u00e8 molto difficile da avvicinare. Diane Fossey, cos\u00ec, dopo un'iniziale diffidenza e ostilit\u00e0 da parte della popolazione indigena e un duro scontro con le autorit\u00e0 del Congo, che vendono piccoli di gorilla e altre specie a commercianti belga di animali, indifferenti ai danni prodotti sull'ambiente, la ricercatrice riesce a contenere le stragi causate dai bracconieri, proteggendo un'ampia comunit\u00e0 di gorilla. Qualche tempo dopo, la Fossey si sposta in Ruanda sempre per il \"National Geographic\": qui il gorilla di montagna \u00e8 diventata una specie in pericolo di estinzione a causa del selvaggio bracconaggio.\nNel frattempo la Fossey ha iniziato una storia d'amore con Bob Campbell, fotografo della National Geographic Society: \u00e8 lui che attraverso le sue foto e i suoi filmati fa conoscere al mondo la causa delle ricercatrice che diventa famosa per il suo metodo di approcciarsi. La Fossey dimostra grande grinta e coraggio, che i suoi detrattori confondono con la follia. La Fossey inizia ad avere troppi nemici in Ruanda, soprattutto tra i bracconieri e le autorit\u00e0 corrotte da loro. La Fossey non accetta di andare via dall'Africa con Campbell, che \u00e8 sposato ma che intende separarsi (in realt\u00e0, fu la Fossey a lasciare il fotografo quando cap\u00ec che lui non avrebbe mai divorziato dalla moglie). \nQuattro anni dopo il suo arrivo in Africa, Diane Fossey, la notte del 26 dicembre del 1985, viene uccisa a colpi di machete da un assassino che tutt'oggi \u00e8 rimasto sconosciuto, anche grazie alle scarse indagini della polizia ruandese che arriv\u00f2 persino ad accusare uno studente americano che lavorava per una fondazione di salvaguardia degli animali. I principali indiziati dell'omicidio della Fossey restano i bracconieri e i commercianti per cui loro lavoravano che vedevano minacciato dalla presenza della ricercatrice americana il loro ricco business.\nRiconoscimenti.\n1989 - Premio Oscar\n1989 - Golden Globe "}
{"id": "2165797", "revid": "92723", "url": "https://it.wikipedia.org/wiki?curid=2165797", "title": "Diocesi di Acque Flavie", "text": "La diocesi di Acque Flavie (in latino: \"Dioecesis Aquaeflaviensis\"), che sorgeva nell'odierna citt\u00e0 di Chaves, \u00e8 una sede soppressa e sede titolare della Chiesa cattolica.\nStoria.\nEretta nella seconda met\u00e0 del IV secolo fu soppressa in seguito all'invasione degli Arabi in Portogallo.\nL'unico vescovo di cui si hanno notizie \u00e8 Idazio dal 427 al 462.\nDal 1969 Aquae Flaviae \u00e8 annoverata tra le sedi vescovili titolari della Chiesa cattolica; dal 18 febbraio 2011 il vescovo titolare \u00e8 Pio Gon\u00e7alo Alves de Sousa, vescovo ausiliare di Porto."}
{"id": "2165803", "revid": "601933", "url": "https://it.wikipedia.org/wiki?curid=2165803", "title": "Il dono (Nabokov)", "text": "Il dono \u00e8 l'ultimo romanzo che Vladimir Nabokov scrisse in russo ed \u00e8 considerato una sorta di addio al mondo che lo scrittore si stava lasciando alle spalle: ha come protagonista la letteratura russa. Nabokov lo scrisse tra il 1935 e il 1937, durante la sua permanenza a Berlino, e fu pubblicato sotto lo pseudonimo di Vladimir Sirin.\nIl quarto capitolo de \"Il dono\", una pseudobiografia di Nikolaj \u010cerny\u0161evskij, fu censurato e non pubblicato dal giornale che pubblic\u00f2 gli altri quattro capitoli che compongono il libro.\nIl protagonista della storia \u00e8 Fyodor Godunov-Cherdyntsev, uno scrittore russo che vive a Berlino.\nIl figlio di Nabokov, Dmitri, tradusse il primo capitolo del libro dal russo all'inglese e Michael Scammell fece lo stesso per i capitoli rimasti. Nabokov supervision\u00f2 la traduzione integrale nel 1961."}
{"id": "2165804", "revid": "729019", "url": "https://it.wikipedia.org/wiki?curid=2165804", "title": "David Auradou", "text": "Biografia.\nNativo di Harfleur, in Normandia, Auradou ebbe le sue prime esperienze di rilievo a Cahors e successivamente a Graulhet, comuni della fascia pirenaica da sempre fucina del rugby XV francese.\nNel 1996 fu ingaggiato dai parigini dello Stade fran\u00e7ais; con il club in maglia rossoblu Auradou vanta tutti i suoi successi da professionista (5 titoli francesi e una Coppa nazionale); nel 1999 esord\u00ec in Nazionale, nel Cinque Nazioni, contro l'; prese parte successivamente ai Sei Nazioni dal al , vincendo due edizioni, entrambe con il Grande Slam.\nFu selezionato, inoltre, per la in Galles (secondo posto finale) e quella del 2003 in Australia (quarto posto).\nL'ultimo incontro internazionale risale al 2004.\nNella stagione 2007-08 milit\u00f2 in Pro D2 (seconda divisione nazionale) nel Racing M\u00e9tro 92, altra compagine parigina, per poi far ritornor ritorno allo Stade fran\u00e7ais nell'estate 2008; giunse fino alla finale di campionato contro il Perpignano, che si aggiudic\u00f2 il titolo.\nDopo tale incontro annunci\u00f2 il ritiro dall'attivit\u00e0 agonistica."}
{"id": "2165806", "revid": "599013", "url": "https://it.wikipedia.org/wiki?curid=2165806", "title": "L\u00e9o Lima", "text": "Caratteristiche tecniche.\nGioca come centrocampista offensivo, ed \u00e8 dotato di un tiro potente e di un buon dribbling.\nCarriera.\nClub.\nCresciuto nelle giovanili del Madureira, L\u00e9o Lima fu prelevato dal Vasco da Gama nel 1999, ma solo dopo due anni entr\u00f2 in prima squadra.\nNel Vasco, L\u00e9o Lima sfrutt\u00f2 la sua somiglianza con Souza, cresciuto anche lui nel Madureira. Vinse il Campeonato Carioca 2003, quando divent\u00f2 noto per l'assist per il secondo gol del Vasco nella finale contro il Fluminense, segnato da Souza.\nNel 2004, L\u00e9o Lima si trasfer\u00ec in Europa, dove gioc\u00f2 con CSKA Sofia, Mar\u00edtimo e Porto.\nTorn\u00f2 in Brasile nel 2005, giocando per il Santos e, successivamente, per il Gr\u00eamio, dal quale fu allontanato ed escluso dalla rosa per la Coppa Libertadores per questioni disciplinari.\nNel 2007, si trasfer\u00ec al Flamengo, dove ritrov\u00f2 Souza, suo vecchio compagno di squadra. Nel club Rubro-negro, si fece notare pi\u00f9 per il suo comportamento polemico che per le sue prestazioni, e gli fu rescisso il contratto.\nIl 18 gennaio 2008, d'accordo con il tecnico Vanderlei Luxemburgo, il Palmeiras annunci\u00f2 di aver messo sotto contratto L\u00e9o Lima.\nSi mise in evidenza nel campionato Paulista e nella sfida contro il San Paolo.\nL\u00e9o Lima gioc\u00f2 il Campeonato Brasileiro S\u00e9rie A 2008 con il Palmeiras, e il 29 dicembre 2008 \u00e8 stato acquistato dal Vasco con un contratto di un anno.\nNazionale.\nNel 1999, con il , vinse il Campionato mondiale di calcio Under-17."}
{"id": "2165808", "revid": "466539", "url": "https://it.wikipedia.org/wiki?curid=2165808", "title": "Mitsouko", "text": "Mitsouko \u00e8 un profumo messo in commercio nel 1919 dalla azienda francese Guerlain. \nStoria.\nMitsouko fu creato dal profumiere Jacques Guerlain nel 1919. Da allora il profumo \u00e8 rimasto sempre in commercio, diventando uno dei pi\u00f9 antichi al mondo. La parola \"Mitsouko\" \u00e8 il nome dell'eroina del racconto di Claude Farr\u00e8re \"La bataille\". La storia ambientata in Giappone durante la guerra russo-giapponese, racconta l'amore impossibile fra un ufficiale inglese e Mitsuoko, la moglie di T\u014dg\u014d Heihachir\u014d.\nPackaging.\nDisegnato dalla famosa cristalleria francese Baccarat"}
{"id": "2165816", "revid": "228587", "url": "https://it.wikipedia.org/wiki?curid=2165816", "title": "Campionati panpacifici di nuoto 2002", "text": "I IX Campionati panpacifici di nuoto si svolsero a Yokohama, in Giappone, dal 24 al 29 agosto 2002."}
{"id": "2165822", "revid": "133248", "url": "https://it.wikipedia.org/wiki?curid=2165822", "title": "Candido ovvero un sogno fatto in Sicilia", "text": ""}
{"id": "2165827", "revid": "287204", "url": "https://it.wikipedia.org/wiki?curid=2165827", "title": "Campionato africano maschile di pallacanestro 2005", "text": "Il 23\u00ba Campionato Africano Maschile di Pallacanestro FIBA (noto anche come FIBA AfroBasket 2005) si \u00e8 svolto in Algeria dal 15 al 24 agosto 2005. Il torneo \u00e8 stato vinto dall'Angola.\nI Campionati africani maschili di pallacanestro sono una manifestazione biennale tra le squadre nazionali del continente, organizzata dalla FIBA Africa.\nQualificazioni mondiali.\nLe prime tre classificate partecipano ai mondiali del 2006 in giappone.\nGironi di qualificazione.\nGruppo A.\n1\u00aa giornata\n2\u00aa giornata\n3\u00aa giornata\n4\u00aa giornata\n5\u00aa giornata\nGruppo B.\n1\u00aa giornata\n2\u00aa giornata\n3\u00aa giornata\n4\u00aa giornata\n5\u00aa giornata"}
{"id": "2165829", "revid": "14691", "url": "https://it.wikipedia.org/wiki?curid=2165829", "title": "Course of nature", "text": ""}
{"id": "2165831", "revid": "12379", "url": "https://it.wikipedia.org/wiki?curid=2165831", "title": "Forno ad induzione", "text": ""}
{"id": "2165832", "revid": "1543377", "url": "https://it.wikipedia.org/wiki?curid=2165832", "title": "Nave-faro", "text": "Una nave-faro \u00e8 una nave che ha la funzione di faro. Imbarcazioni di questo tipo vengono utilizzate in acque troppo profonde per la costruzione di un faro vero. Sebbene ci sia memoria di fuochi di segnalazione accesi sulle navi gi\u00e0 dall'epoca romana, la prima nave-faro moderna fu posta presso il banco di sabbia Nore alla foce del Tamigi, in Inghilterra, dall'inventore Robert Hamblin nel 1732. Questo tipo di nave riconoscibili dal colore rosso dello scafo \u00e8 oggi considerato obsoleto, molte vecchie imbarcazioni sono state sostituite, con l'avanzare della tecnica, da veri fari o grandi boe automatiche.\n\u00c8 possibile distinguere tra;"}
{"id": "2165833", "revid": "15756", "url": "https://it.wikipedia.org/wiki?curid=2165833", "title": "Software di sistema della PlayStation 3", "text": "Il software di sistema per PlayStation 3 \u00e8 un aggiornamento software del sistema operativo della PlayStation 3. Il processo di aggiornamento \u00e8 identico a quello della PSP. Ogni aggiornamento include i precedenti.\nIl software pu\u00f2 essere aggiornato direttamente dalla PlayStation 3, oppure scaricato dal sito ufficiale su un PC e poi caricato su una penna USB e trasferito sulla PS3, oppure installato tramite l'aggiornamento contenuto in un gioco. Il software, definito anche come firmware, dalla versione 2.* contiene anche applicazioni di alto livello oltre alla normale base firmware.\nLa PlayStation 3 usa XrossMediaBar (XMB) come interfaccia grafica.\nL'attuale versione del firmware \u00e8 la 4.88, pubblicata il 1\u00ba giugno 2021.\nAggiornamento software e informazioni.\nPoich\u00e9 gli aggiornamenti vengono proposti in maniera regolare, \u00e8 possibile che le PlayStation 3 acquistate non abbiano la versione pi\u00f9 recente del software di sistema installato. Comunque, ogni gioco che \"richiede\" una determinata versione software include l'aggiornamento del disco. Per esempio \"\" comprende la versione 1.94. Questo aggiornamento \u00e8 disponibile solo nel gioco e permette il supporto al DualShock 3 prima della versione 2.0.\nRitiro della versione 2.40.\nLa versione 2.40, include la possibilit\u00e0 di usare la XMB all'interno del gioco e la possibilit\u00e0 di collezionare trofei, pubblicata il 2 luglio 2008; comunque nella giornata \u00e8 stato annullato perch\u00e9 su un piccolo numero di PS3 non permetteva il riavvio della macchina dopo l'aggiornamento. L'errore \u00e8 comparso a causa di certi dati amministrativi contenuti negli HDD ('certain system administrative data being contained in the HDD'). L'errore \u00e8 stato corretto con la versione 2.41 del sistema, rilasciato l'8 luglio 2008.\nRitiro della versione 4.45.\nL'aggiornamento della versione 4.45 pubblicata il 19 giugno 2013 dopo aver causato diversi brick \u00e8 stato ritirato, sembra che il problema si verifichi solo sulle console a cui \u00e8 stato cambiato l'HDD.\nFormati compatibili.\nLa PlayStation 3 pu\u00f2 riprodurre foto, file audio e video in una gran variet\u00e0 di formati. Include anche la possibilit\u00e0 di visualizzare una presentazione con le foto a diversi tipi di visualizzazioni per i file audio."}
{"id": "2165842", "revid": "80339", "url": "https://it.wikipedia.org/wiki?curid=2165842", "title": "A\u010dinskij rajon", "text": "L'A\u010dinskij rajon \u00e8 un \"rajon\" (\"distretto\") del Territorio di Krasnojarsk, nella Russia siberiana centrale; il capoluogo \u00e8 la citt\u00e0 di \"A\u010dinsk\", che costituisce tuttavia entit\u00e0 amministrativa a s\u00e9 stante, dipendente direttamente dal Territorio."}
{"id": "2165843", "revid": "56378", "url": "https://it.wikipedia.org/wiki?curid=2165843", "title": "Acquiferi confinati", "text": ""}
{"id": "2165844", "revid": "1543377", "url": "https://it.wikipedia.org/wiki?curid=2165844", "title": "Tjuchtetskij rajon", "text": "Il Tjuchtetskij rajon (anche traslitterato come \"Tjuhtetskij\") \u00e8 un \"rajon\" (\"distretto\") del kraj di Krasnojarsk, nella Russia siberiana centrale; il capoluogo \u00e8 il villaggio (\"selo\") di \"Tjuchtet\"."}
{"id": "2165846", "revid": "1963660", "url": "https://it.wikipedia.org/wiki?curid=2165846", "title": "Panchina d'oro", "text": "La Panchina d'oro \u00e8 un premio annuale assegnato del Settore Tecnico della FIGC e riservato al miglior allenatore del campionato di calcio di Serie A della stagione precedente in base ai voti degli altri tecnici.\nStoria.\nLa prima edizione ha luogo al termine della stagione 1990-1991 su idea di Massimo Moratti, all'epoca presidente del Settore Tecnico della FIGC. L'idea era di premiare con la Panchina d'oro il miglior allenatore di squadre europee di quella stagione, mentre furono assegnate Panchine d'argento ad altri allenatori di club europei che si fossero particolarmente distinti. I voti erano assegnati da una commissione di giornalisti qualificati. Il primo vincitore della Panchina d'oro fu Raymond Goethals, tecnico dell'Olympique Marsiglia. La manifestazione fu ripetuta nella stagione successiva con lo stesso regolamento, e la Panchina d'oro and\u00f2 a Fabio Capello, allenatore del . Dopo queste prime due edizioni, la manifestazione sub\u00ec un anno di pausa, per poi ritornare con una nuova formula. A partire dalla stagione 1993-1994, i voti erano assegnati non pi\u00f9 da giornalisti, ma dagli allenatori stessi. Inoltre, la Panchina d'oro fu riservata al miglior allenatore di club di Serie A e B. In questa stagione la Panchina d'argento non fu assegnata, mentre dalla stagione successiva fu deciso di assegnarla all'allenatore di club di Serie C1 e C2 che si fosse maggiormente distinto.\nTale formula fu mantenuta fino al 2006-2007, quando, su proposta del nuovo presidente del Settore Tecnico Azeglio Vicini, i premi furono raddoppiati. Infatti, la Panchina d'oro \u00e8 stata riservata ai soli allenatori di club di Serie A, mentre la Panchina d'argento viene ora assegnata agli allenatori di club di Serie B. Contestualmente, vengono istituiti due nuovi premi: la Panchina d'oro per la Prima Divisione e la Panchina d'argento per la Seconda Divisione.\nNel 2015 vengono assegnate per la prima volta la Panchina d'oro e la Panchina d'argento rispettivamente al migliore allenatore della Serie A e della Serie B del calcio femminile, relativamente alla stagione 2013-2014.\nA partire dalla stagione 2016-17 il riconoscimento \u00e8 assegnato anche agli allenatori di calcio a 5. Nel maschile, la prima panchina d'oro riservata alla disciplina \u00e8 dello spagnolo David Mar\u00edn della mentre nel femminile va a Daniele D'Orto dell'. Il primo allenatore di calcio a 5 a essere premiato con un riconoscimento \u00e8 stato tuttavia Roberto Menichelli, insignito nel 2014 del premio speciale assegnato dal Settore Tecnico della FIGC.\nDal 2015, visto l'accorpamento della Prima e della Seconda Divisione nel campionato unico di Lega Pro, i rispettivi premi sono sostituiti dalla Panchina d'oro Lega Pro, ribattezzata Panchina d'oro Serie C dal 2018.\nOccasionalmente vengono assegnate dal Settore Tecnico della FIGC Panchine d'oro alla carriera e Panchine d'oro e d'argento speciali.\nAlbo d'oro.\nClassifica per club.\nDi seguito si riporta la classifica dei club che hanno visto un proprio allenatore fregiarsi del premio.\nPanchina d'argento al miglior allenatore di Serie B.\nFino al 2005 gli allenatori di Serie B concorrevano alla Panchina d'oro insieme ai colleghi della Serie A, comunque nessuno di essi si \u00e8 mai aggiudicato il riconoscimento. Dal 2006 la Panchina d'argento \u00e8 riservata al miglior allenatore di Serie B.\nSerie C.\nDal 1994 al 2006 \u00e8 stata assegnata la Panchina d'argento al miglior allenatore di club di Serie C1 e C2. Dal 2007 al 2014 sono state assegnate la Panchina d'oro Prima Divisione e la Panchina d'argento Seconda Divisione rispettivamente al migliore allenatore della Prima e della Seconda Divisione. Dal 2015, con la riunificazione del campionato di Lega Pro, viene assegnata la Panchina d'oro Lega Pro, ribattezzata Panchina d'oro Serie C dal 2018.\nClassifica per club.\nSono qui considerati tutti i premi assegnati, con le varie denominazioni, al miglior allenatore della Lega Pro/Serie C1 e C2/Prima Divisione\nPanchina d'oro (calcio a 5).\nAlbo d'oro maschile.\nClassifica per club.\nDi seguito si riporta la classifica dei club che hanno visto un proprio allenatore fregiarsi del premio.\nAlbo d'oro femminile.\nClassifica per club.\nDi seguito si riporta la classifica dei club che hanno visto un proprio allenatore fregiarsi del premio.\nPremio \"Mino Favini\".\nAssegnato al miglior responsabile del settore giovanile.\nAllenatori premiati in diverse categorie.\nEscludendo i premi speciali, otto allenatori hanno vinto il premio in diverse categorie:\nA questi andrebbe aggiunto Fabio Capello, vincitore di una Panchina d'oro come miglior allenatore europeo della stagione 1991-92 e di altre due Panchine d'oro come miglior allenatore della serie A nelle stagioni 1993-94 e 2000-01.\nConsiderando anche i premi speciali, si aggiungono altri quattro allenatori:"}
{"id": "2165848", "revid": "56378", "url": "https://it.wikipedia.org/wiki?curid=2165848", "title": "Acquiferi non confinati", "text": ""}
{"id": "2165849", "revid": "1543377", "url": "https://it.wikipedia.org/wiki?curid=2165849", "title": "Taseevskij rajon", "text": "Il Taseevskij rajon \u00e8 un \"rajon\" (\"distretto\") del kraj di Krasnojarsk, nella Russia siberiana centrale; il capoluogo \u00e8 il villaggio (\"selo\") di \"Taseevo\"."}
{"id": "2165851", "revid": "1543377", "url": "https://it.wikipedia.org/wiki?curid=2165851", "title": "Suchobuzimskij rajon", "text": "Il Suchobuzimskij rajon (anche traslitterato come \"Suhobuzimskij\") \u00e8 un \"rajon\" (\"distretto\") del Territorio di Krasnojarsk, nella Russia siberiana centrale; il capoluogo \u00e8 il villaggio (\"selo\") di \"Suchobuzimskoe\"."}
{"id": "2165852", "revid": "120743319", "url": "https://it.wikipedia.org/wiki?curid=2165852", "title": "Nave museo", "text": "Una nave-museo \u00e8 una nave che \u00e8 stata conservata e convertita in museo aperto al pubblico per scopi educativi o di memoriale.\nAlcune di queste navi hanno anche scopo di addestramento o reclutamento, per lo pi\u00f9 per quelle imbarcazioni che possono ancora effettivamente navigare.\nCi sono diverse centinaia di navi-museo al mondo, 175 delle quali organizzate nell'Historic Naval Ships Association. La maggior parte delle navi-museo ospitano musei marittimi."}
{"id": "2165860", "revid": "123784127", "url": "https://it.wikipedia.org/wiki?curid=2165860", "title": "Shout Out Louds", "text": "Gli Shout Out Louds sono un gruppo musicale indie rock proveniente da Stoccolma, nato nel 2003.\nStoria.\nIl loro primo album, \"Howl Howl Gaff Gaff\", viene pubblicato in Svezia nel 2003. Il loro primo singolo, \"The Comeback\", lancia il disco verso un discreto successo. Le canzoni sono molto ritmiche e prevalgono la batteria e la chitarra, nonostante non manchino parti di tastiera. Le canzoni, la maggior parte delle quali scritte dal chitarrista e cantante Adam Olenius, sono cantate in lingua inglese.\nNel 2005, producono la versione internazionale dell'album. Sempre di nome \"Howl Howl Gaff Gaff\", il disco cambia la scaletta delle canzoni. Vengono tolte dalla lista alcune canzoni, come \"Wish I Was Dead\", famosa per essere stata inserita nella colonna sonora di The O.C., e inserite altre nuove, come \"A Track and a Train\". Alcune canzoni vengono riarrangiate, come \"The Comeback\", o \"Go Sadness\". La versione internazionale raggiunge anch'essa un discreto successo, e vengono anche prodotti i video di \"The Comeback\", \"Very Loud\" e \"Shut your Eyes\".\nNel 2007 esce il secondo album, \"Our Ill Wills\". Questo disco \u00e8 caratterizzato da una vena di malinconia molto maggiore che nel primo lavoro. Le canzoni parlano di cuori spezzati, di incidenti stradali, e lasciano intendere che il cantante-autore delle canzoni, non deve aver passato periodi molto sereni tra un album e un altro. Il singolo di lancio \u00e8 \"Tonight I Have to Leave It\". Il secondo singolo \u00e8 \"Impossible\" che viene inserito nella colonna sonora del film \"PROM-Ballo di fine anno\". Di entrambi vengono realizzati i videoclip.\nNell'agosto 2013 parteciperanno all'Ypsigrock Festival di Castelbuono."}
{"id": "2165861", "revid": "1543377", "url": "https://it.wikipedia.org/wiki?curid=2165861", "title": "Severo-Enisejskij rajon", "text": "Il Severo-Enisejskij rajon \u00e8 un \"rajon\" (\"distretto\") del kraj di Krasnojarsk, nella Russia siberiana centrale; il capoluogo \u00e8 la cittadina di \"Severo-Enisejsk\"."}
{"id": "2165864", "revid": "21232366", "url": "https://it.wikipedia.org/wiki?curid=2165864", "title": "En.ki", "text": ""}
{"id": "2165866", "revid": "21232387", "url": "https://it.wikipedia.org/wiki?curid=2165866", "title": "Nave faro", "text": ""}
{"id": "2165868", "revid": "486946", "url": "https://it.wikipedia.org/wiki?curid=2165868", "title": "Mitologia akkadiana", "text": ""}
{"id": "2165870", "revid": "92723", "url": "https://it.wikipedia.org/wiki?curid=2165870", "title": "Lucien Lelong", "text": "Biografia.\nFiglio di Arthur Lelong, proprietario di un negozio di sartoria e di El\u00e9anore, una stilista, Luciene Lelong lavor\u00f2 a lungo presso la \"Hautes Etudes de Commerciales\" a Parigi ed apr\u00ec la propria casa di moda nei primi anni dieci.\nNel 1927 spos\u00f2 in seconde nozze Natalie Paley, figlia del granduca Pavel Aleksandrovi\u010d Romanov, che divent\u00f2 anche sua collaboratrice in affari, da cui per\u00f2 divorzi\u00f2 nel 1937.\nDal 1937 fino alla fine della seconda guerra mondiale, fu presidente della \"Chambre Syndicale de la Couture Parisienne\".\nNegli ultimi anni di attivit\u00e0 ebbe fra i propri assistenti Christian Dior, Pierre Balmain ed Hubert Givenchy. Fra le pi\u00f9 celebri clienti di Lelong si possono citare Marie Duhamel, la duchessa de la Rochefoucauld, Greta Garbo, Gloria Swanson, Colette, e Rose Kennedy.\nDovette abbandonare l'attivit\u00e0 nel 1958 per gravi problemi di salute, che portarono a morire per un arresto cardiaco nello stesso anno.\nDurante la seconda guerra mondiale la Germania Nazista, stanca di essere canzonata per le sue Fra\u00fclen poco alla moda, voleva fare di Berlino la capitale dello stile, spodestando la Parigi occupata. Lo stilista Lucien Lelong, presidente della Chambre Syndicale de la Haute Couture combatt\u00e9 con le armi della diplomazia e dell\u2019astuzia, correndo grande rischi a livello personale, per far s\u00ec che la couture restasse a Parigi. Quel successo gli valse un posto nella storia della moda ma ha messo in ombra il suo talento come stilista.\nNote.\n Pantone Fashion (libro)\nDurante la seconda guerra mondiale la Germania Nazista, stanca di essere canzonata per le sue Fra\u00fclen poco alla moda, voleva fare di Berlino la capitale dello stile, spodestando la Parigi occupata. Lo stilista Lucien Lelong, presidente della Chambre Syndicale de la Haute Couture combatt\u00e9 con le armi della diplomazia e dell\u2019astuzia, correndo grande rischi a livello personale, per far s\u00ec che la couture restasse a Parigi. Quel successo gli valse un posto nella storia della moda ma ha messo in ombra il suo talento come stilista."}
{"id": "2165871", "revid": "223320", "url": "https://it.wikipedia.org/wiki?curid=2165871", "title": "Lucien-Camille Lelong", "text": ""}
{"id": "2165872", "revid": "486946", "url": "https://it.wikipedia.org/wiki?curid=2165872", "title": "Mitologia accadica", "text": ""}
{"id": "2165873", "revid": "56084635", "url": "https://it.wikipedia.org/wiki?curid=2165873", "title": "Acqua reticolare", "text": "L'acqua reticolare \u00e8 l'acqua contenuta nel reticolo cristallino di alcuni minerali come in quelli argillosi. Tale acqua pu\u00f2 essere eliminata solo facendo ricorso a riscaldamento o a processi chimici."}
{"id": "2165875", "revid": "339392", "url": "https://it.wikipedia.org/wiki?curid=2165875", "title": "Dornier Luftfahrt GmbH", "text": ""}
{"id": "2165876", "revid": "1305772", "url": "https://it.wikipedia.org/wiki?curid=2165876", "title": "Capitano di Valle", "text": "Il Capitano di Valle (o capitanio di Valle) era una carica che aveva la responsabilit\u00e0 militare dei Domini di Terraferma della Repubblica di Venezia che si ritrova nella:"}
{"id": "2165880", "revid": "2091899", "url": "https://it.wikipedia.org/wiki?curid=2165880", "title": "Trattato di Ner\u010dinsk", "text": "Il trattato di Ner\u010dinsk fu il nome di due trattati stipulati tra l'impero cinese e il regno russo che riguardava l'individuazione dei confini territoriali tra i due Paesi.\nPrimo trattato.\nIl primo risale al 27 agosto 1689 e risulta essere il primo trattato diplomatico siglato dalla diplomazia cinese della dinastia Qing con una nazione europea e pose fine all'annosa questione delle invasioni dei cosacchi nella valle di Amur in cerca di pellicce e grano. Queste scorrerie intraprese da avventurieri cosacchi erano mal viste dallo zar russo Pietro il Grande, il quale, convinto che l'Oriente e la Cina fossero i nuovi orizzonti per l'espansione commerciale e politica del suo Impero, intendeva mantenere relazioni pacifiche con il vicino regno Qing. Quest'ultimo, a sua volta, nella persona dell'imperatore cinese Kangxi, era altrettanto intenzionato ad aprire le frontiere alle merci russe.\nQuesto trattato ha una valenza storica da un secondo punto di vista, in quanto per la prima volta vede la diplomazia cinese trattare \"alla pari\" con una nazione straniera. Sino ad allora, infatti, il punto di vista diplomatico cinese partiva dal presupposto che l'Impero Qing fosse al centro del mondo ed al di sopra delle altre nazioni, che considerava abitate da \"barbari\", soprattutto quelle europee.\nIl trattato fu possibile anche grazie all'alacre opera e all'intraprendenza di due sacerdoti della Compagnia di Ges\u00f9, i padri Jean-Fran\u00e7ois Gerbillon e Thomas Pereira, i quali presenziarono personalmente alla svolgimento delle riunioni diplomatiche e redassero il testo del trattato in cinque lingue: russo, mancese, cinese, mongolo e latino.\nNel XVI secolo infatti la Russia si espanse verso est occupando Yak\u1e63a e Ner\u010dinsk. Dopo aver intimato allo zar Pietro I di Russia di abbandonare i territori cinesi, l'imperatore Kangxi diede ordine di attaccare l'esercito russo, costringendo di fatto la Russia a trattare la regolazione dei confini. Dall'accordo sfoci\u00f2 il primo trattato di Ner\u010dinsk.\nSecondo trattato.\nNel XVIII secolo venne stipulato un secondo trattato Ner\u010dinsk.\nNel 1798 i coloni siberiani conquistarono la costa meridionale del Baikal. L'avventuriero Pavel F\u00ebdorov si addentr\u00f2 con 940 mercenari, a cui si unirono alcune trib\u00f9 cinesi avverse all'imperatore, verso sud con l'intenzione di creare uno Stato mancese indipendente dalla Cina. Le truppe cinesi riuscirono per\u00f2 a sconfiggere i ribelli a Songyuan e costrinse la Russia ad un secondo trattato di Ner\u010dinsk: questo prevedeva una linea di confine che si spingeva verso l'Amur."}
{"id": "2165881", "revid": "21232632", "url": "https://it.wikipedia.org/wiki?curid=2165881", "title": "Aeaea", "text": ""}
{"id": "2165883", "revid": "767487", "url": "https://it.wikipedia.org/wiki?curid=2165883", "title": "Sparkle (Aretha Franklin)", "text": "Sparkle \u00e8 un album della cantante soul statunitense Aretha Franklin, pubblicato nel 1976 dalla Atlantic Records. L'album \u00e8 la colonna sonora dell'omonimo film con Irene Cara."}
{"id": "2165884", "revid": "114122", "url": "https://it.wikipedia.org/wiki?curid=2165884", "title": "Alcide Cervi", "text": ""}
{"id": "2165891", "revid": "371529", "url": "https://it.wikipedia.org/wiki?curid=2165891", "title": "You (Aretha Franklin)", "text": "You \u00e8 un album della cantante soul statunitense Aretha Franklin, pubblicato nel 1975 dalla Atlantic Records."}
{"id": "2165894", "revid": "1543377", "url": "https://it.wikipedia.org/wiki?curid=2165894", "title": "Copertura lineare", "text": "In matematica, e pi\u00f9 precisamente in algebra lineare, la copertura lineare o span lineare di un insieme di vettori di uno spazio vettoriale \u00e8 il sottospazio vettoriale ottenuto dall'intersezione di tutti i sottospazi contenenti tale insieme. La copertura lineare \u00e8 l'insieme costituito da tutte le possibili combinazioni lineari di un insieme di vettori di uno spazio vettoriale, ed \u00e8 pertanto chiamato \"sottospazio vettoriale \"generato\"\" da essi. Si dice che tali vettori costituiscono un insieme di generatori per tale spazio.\nDefinizione.\nSia formula_1 uno spazio vettoriale su un campo formula_2. Siano formula_3 vettori di formula_1. Una copertura lineare di tali vettori \u00e8 il sottospazio vettoriale:\nSi dimostra che si tratta del sottospazio generato dai vettori stessi, ovvero il sottoinsieme di formula_1 formato da tutte le possibili combinazioni lineari nel campo considerato. Se il numero formula_7 di vettori \u00e8 uguale alla dimensione del sottospazio generato, allora essi sono linearmente indipendenti, ovvero l'insieme di generatori che formano \u00e8 una base del sottospazio.\nLa copertura lineare \u00e8, in altre parole, il sottospazio vettoriale pi\u00f9 piccolo fra tutti quelli che contengono i vettori formula_8, essendo contenuto in ciascun sottospazio contenente questi vettori.\nChiusura.\nLa trasformazione di un insieme di vettori di formula_1 nel sottospazio da loro generato, cio\u00e8 la funzione formula_10, costituisce un esempio di funzione di chiusura. Come per tutte queste funzioni di insieme, vale la seguente propriet\u00e0 di isotonia: se formula_11 e formula_12 sono insiemi di vettori di formula_1 tali che formula_14, allora:\nIn particolare, se formula_16 e formula_17 \u00e8 ottenuto da formula_11 aggiungendo un vettore formula_19, il sottospazio generato pu\u00f2 restare invariato o diventare pi\u00f9 esteso. Il sottospazio resta invariato se e solo se il vettore formula_20 \u00e8 gi\u00e0 contenuto in questo, cio\u00e8:\nse e solo se:\nBasi e dimensione.\nUn insieme di vettori \u00e8 una base del sottospazio che genera se e solo se questi sono linearmente indipendenti. Se i vettori non sono indipendenti, esiste un loro sottoinsieme formato da vettori indipendenti: un sottoinsieme di questo tipo pu\u00f2 essere trovato tramite l'algoritmo di estrazione di una base.\nDa quanto appena detto segue quindi che la dimensione di un sottospazio generato da formula_23 vettori \u00e8 al pi\u00f9 formula_7, ed \u00e8 proprio formula_23 se e solo se questi sono indipendenti.\nEsempi.\nNel piano.\nIn formula_26, i vettori formula_27 e formula_28 sono dipendenti. Il loro span quindi ha dimensione minore di due, e infatti \u00e8 una retta. Formalmente si scrive formula_29. I vettori formula_27 e formula_31 invece sono indipendenti, e perci\u00f2 il loro span \u00e8 uno spazio di dimensione 2 dentro formula_26: uno spazio di dimensione formula_7 ha solo s\u00e9 stesso come sottospazio di dimensione formula_7, e perci\u00f2 formula_35.\nNello spazio.\nIn formula_36, i vettori formula_37, formula_38, formula_39 sono dipendenti, perch\u00e9 l'ultimo \u00e8 la differenza dei primi due. Si hanno quindi formula_40, e poich\u00e9 questi due vettori sono indipendenti, sono una base del loro span che ha dimensione 2, ovvero \u00e8 un piano."}
{"id": "2165898", "revid": "339392", "url": "https://it.wikipedia.org/wiki?curid=2165898", "title": "Consiglio delle Comunit\u00e0 europee", "text": ""}
{"id": "2165908", "revid": "339392", "url": "https://it.wikipedia.org/wiki?curid=2165908", "title": "Dornier-Metallbauten GmbH", "text": ""}
{"id": "2165909", "revid": "339392", "url": "https://it.wikipedia.org/wiki?curid=2165909", "title": "Zeppelin Werk Lindau GmbH", "text": ""}
{"id": "2165911", "revid": "339392", "url": "https://it.wikipedia.org/wiki?curid=2165911", "title": "Dornier GmbH", "text": ""}
{"id": "2165923", "revid": "775372", "url": "https://it.wikipedia.org/wiki?curid=2165923", "title": "Banca d'Estonia", "text": "La Banca d'Estonia (in estone: \"Eesti Pank\"), \u00e8 la banca centrale dell'Estonia, Stato membro dell'Unione europea. Fondata il 24 febbraio 1919, ha sede nella capitale del paese, Tallinn, e fa parte del Sistema europeo delle banche centrali.\nLa banca emetteva la \"kroon\" (EEK), valuta nazionale estone prima del passaggio all'euro, avvenuto il 1\u00ba gennaio 2011. Fa capo al Sistema europeo delle banche centrali e fa parte dell'Eurosistema. Le riserve della banca ammontano a circa 236 milioni di euro, (pari a 3 697 milioni di vecchie \"krooni\") .\nL'attuale presidente della banca (dal 7 giugno 2012) \u00e8 Ardo Hansson."}
{"id": "2165927", "revid": "31886", "url": "https://it.wikipedia.org/wiki?curid=2165927", "title": "Ziya G\u00f6kalp", "text": "Biografia.\nNel 1895 si trasfer\u00ec ad Istanbul per compiere degli studi di veterinaria. Durante questa fase della sua vita entr\u00f2 in contatto con personaggi politici importanti e fu profondamente influenzato dal movimento dei giovani turchi. Entr\u00f2 a far parte del movimento di riforma politica \"Ittihat ve Terakki\" (comitato Unione e Progresso). Fu arrestato nel 1898 a causa delle sue attivit\u00e0 di dissidente. L'anno successivo venne rilasciato e esiliato a Diyarbakir. Dopo la dichiarazione della seconda monarchia costituzionale form\u00f2 un ramo dell'organizzazione \"Ittihat ve Terakki\" a Diyarbakir.\nNel 1910 a Tessalonica fu eletto membro del consiglio amministrativo, nello stesso periodo lavor\u00f2 alla fondazione della scuola del comitato, dove teneva corsi di sociologia. Nel 1912 fu nominato professore di sociologia a Dar\u00fclf\u00fcn\u00fcn (ora Universit\u00e0 d'Istanbul). Nel 1919 in seguito allo scioglimento del parlamento e la fine della seconda monarchia costituzionale G\u00f6kalp venne esiliato a Malta per due anni. Nel 1923 venne eletto deputato nella Grande Assemblea Nazionale, collabor\u00f2 con la commissione parlamentare per l'educazione nazionale e partecip\u00f2 alla preparazione della Costituzione del 1924.\nIl pensiero.\nNel suo insegnamento G\u00f6kalp associava teorie di scrittori nazionalistici tedeschi e spunti personali. Egli vedeva nella societ\u00e0 una realt\u00e0 trascendente gli individui, che intanto raggiungono quella superiore sfera, in quanto si fanno partecipi degli ideali che la informano.\nL'ideale supremo \u00e8 quello \"nazionale\" La nazione \u00e8 una comunit\u00e0 di gente associata per cultura; mediante la propria cultura la nazione acquista una \"personalit\u00e0\". G\u00f6kalp cerca quindi di individuare i lineamenti della cultura turca, indagandone le vestigia nel mondo turco anteriore all'islam e nell'animo popolare.\nLa sua concezione dell'Islam \u00e8 quanto mai eterodossa. Se si estrae, egli dice, la religione dalla civilt\u00e0 musulmana rimane un puro sentimento etico gi\u00e0 insito quindi nella cultura nazionale esistente nel popolo sin dalle origini. La civilt\u00e0 musulmana pu\u00f2 quindi essere sostituita da quella occidentale. Il grande merito di G\u00f6kalp fu di aver insegnato ai suoi connazionali la via per adottare il pensiero occidentale senza rinnegare la propria individualit\u00e0 etnica, anzi rafforzandola.\nLe opere.\nG\u00f6kalp espose le proprie idee in maniera chiara ed eloquente, in opuscoli e articoli in varie riviste. Ma ad esse diede anche parvenza di poesia in un linguaggio semplice e che parlava al cuore."}
{"id": "2165938", "revid": "38120", "url": "https://it.wikipedia.org/wiki?curid=2165938", "title": "Lauren Van Oosten", "text": ""}
{"id": "2165941", "revid": "666668", "url": "https://it.wikipedia.org/wiki?curid=2165941", "title": "MFK Spartak \u0160\u010d\u00eblkovo", "text": "Il Mini-Futbol'nyj Klub Spartak \u0160\u010d\u00eblkovo (\u041c\u0424\u041a \u00ab\u0421\u043f\u0430\u0440\u0442\u0430-\u0429\u0451\u043b\u043a\u043e\u0432\u043e\u00bb) \u00e8 una squadra russa di calcio a 5 di \u0160\u010d\u00eblkovo. Disputa la \"Superleague\" russa.\nStoria.\nLo Spartak \u00e8 stato fondato nel 1992 e nella sua storia \u00e8 giunto secondo in \"Superliga\" nel 2004-2005, e terzo nella successiva stagione. L'unico trofeo della sua bacheca \u00e8 arrivato nella stagione 2005-2006 con la Coppa di Russia."}
{"id": "2165942", "revid": "1305772", "url": "https://it.wikipedia.org/wiki?curid=2165942", "title": "The Answer", "text": "The Answer (\"la risposta\" in lingua inglese) pu\u00f2 riferirsi a:"}
{"id": "2165943", "revid": "60451", "url": "https://it.wikipedia.org/wiki?curid=2165943", "title": "Pesi mediomassimi", "text": "I Pesi mediomassimi sono una categoria di peso del pugilato.\nNumerosi campioni mondiali dei mediomassimi hanno tentato senza successo di conquistare anche il mondiale dei massimi, finch\u00e9 Michael Spinks divenne il primo campione in carica ad ottenere anche la corona della categoria superiore.\nBob Fitzsimmons vinse il titolo mondiale dei mediomassimi dopo essere stato campione dei massimi ed aver perso la corona.\nDue tra i pi\u00f9 grandi campioni di ogni tempo tra i pesi massimi, Ezzard Charles e Floyd Patterson, iniziarono la loro carriera tra i mediomassimi. Charles sconfisse diverse volte Archie Moore e Joey Maxim in incontri non validi per il titolo, prima di conquistare la corona dei massimi, e Patterson perse ai punti un incontro di 8 round con Joey Maxim prima di divenire egli stesso campione dei massimi.\nLimiti di peso.\nNel pugilato moderno il peso dei contendenti non deve superare:\nProfessionisti.\nAlcuni tra i migliori rappresentanti della categoria sono stati:"}
{"id": "2165947", "revid": "486946", "url": "https://it.wikipedia.org/wiki?curid=2165947", "title": "TTG-JAVA Jugorsk", "text": ""}
{"id": "2165949", "revid": "119134424", "url": "https://it.wikipedia.org/wiki?curid=2165949", "title": "Johann Heinrich von Th\u00fcnen", "text": "Nel 1810, infatti, all'et\u00e0 di 27 anni, compr\u00f2 una tenuta agricola, Tellow, nelle vicinanze della citt\u00e0 di Rostock nel Meclemburgo, sulla costa baltica della Germania. Nei 40 anni successivi, fino alla morte nel 1850, supervision\u00f2 la coltivazione della tenuta di Tellow e raccolse una grande quantit\u00e0 di resoconti e descrizioni che gli fornirono la base empirica per le teorie che pubblic\u00f2.\nIl modello di Von Th\u00fcnen: Organizzazione dello spazio agricolo.\nNella sua opera sulla localizzazione delle zone di utilizzazione agricola delle terre, che sarebbe diventata un classico (\"Der isolierte Staat in Beziehung auf Landwirtschaft und National\u00f6konomie\" tradotta in inglese con il titolo \"Isolated State\" e mai tradotta in italiano) non soltanto pose le fondamenta per un'analisi perfezionata della localizzazione dell'agricoltura, ma stimol\u00f2 l'interesse per un'area molto pi\u00f9 vasta di analisi della localizzazione. \nNella sua opera, von Th\u00fcnen immagin\u00f2 una citt\u00e0 isolata, posta nel centro di una pianura orizzontale, uniformemente fertile, priva di corsi d'acqua navigabili e limitata da un'area wilderness (\"natura selvaggia e incontaminata\"). In questo modello, mostr\u00f2 come si formavano zone concentriche di produzione agricola attorno alla citt\u00e0 centrale. I beni deperibili e pesanti venivano prodotti vicino alla citt\u00e0; quelli durevoli e pi\u00f9 leggeri alla periferia. Nello specifico, i contadini avrebbero dovuto scegliere le colture pi\u00f9 redditizie e le zone concentriche cos\u00ec formatesi sarebbero state sei:\n1) quella pi\u00f9 vicina al centro del mercato, dove si dovevano coltivare i prodotti meno adatti al trasporto, perch\u00e9 pi\u00f9 delicati; 2) quella dove si concentravano i boschi, necessari a quel tempo per far fronte alla grande domanda di legno e legname;\n3) una terza dedicata alle colture intensive;\n4) quella a rotazione poliennale; \n5) quella tenuta per un anno incolta (o a maggese);\n6) l'ultima dedicata all'allevamento.\nVon Th\u00fcnen consider\u00f2 la rendita di localizzazione come il fattore essenziale che suddivide l'area del suo Stato isolato in zone distinte di utilizzazione delle terre. La localizzazione \u00e8 data da:\nL=Y(P-C)-YF(D)\ndove L \u00e8 la rendita di localizzazione( in unit\u00e0 monetarie su km\u00b2), Y \u00e8 la resa della coltura (in t/km\u00b2), P \u00e8 il prezzo di mercato del raccolto (in unit\u00e0 monetarie/t), C \u00e8 il costo di produzione del raccolto (in unit\u00e0 monetarie/t), D \u00e8 la distanza dal mercato centrale (in km) e F \u00e8 il costo unitario di trasporto unitario del raccolto (in unit\u00e0 monetarie/(t)(km)).\nIl modello di Von Th\u00fcnen, pi\u00f9 conforme ad un'organizzazione economica curtense, si \u00e8 ben prestato finch\u00e9 il mercato era unico. Nell'era della globalizzazione, nata anche da una rivoluzione dei trasporti e delle tecnologie, l'economia non pu\u00f2 pi\u00f9 tener conto del costo unitario del trasporto. In un mondo in cui non conta pi\u00f9 neanche la localizzazione del territorio il modello di Von Th\u00fcnen sembrerebbe non essere pi\u00f9 utilizzabile. In realt\u00e0 la logica di tale modello si mantiene ancora oggi per un'inerzia della piccola agricoltura che continua a coltivare ci\u00f2 che ha sempre coltivato da generazioni."}
{"id": "2165950", "revid": "37401", "url": "https://it.wikipedia.org/wiki?curid=2165950", "title": "Fornello", "text": "Il fornello \u00e8 un apparecchio, usato per lo pi\u00f9 in ambito domestico e specialmente in cucina, per cuocere o scaldare i cibi. Pi\u00f9 fornelli vengono disposti in un piano cottura.\nI tipi principali di fornello sono:\n\u00c8 una tra le principali cause di incidenti domestici."}
{"id": "2165952", "revid": "4711", "url": "https://it.wikipedia.org/wiki?curid=2165952", "title": "Dubossary", "text": ""}
{"id": "2165953", "revid": "599013", "url": "https://it.wikipedia.org/wiki?curid=2165953", "title": "The Book of the Law", "text": "Il Liber AL vel Legis sub figura CCXX come dettato da XCIII=418 a DCLXVI, pi\u00f9 conosciuto come Liber AL vel Legis o The Book of the Law (italianizzato come Il libro della legge) \u00e8 un testo scritto da Aleister Crowley nel 1904. \u00c8 il principale testo sacro della Thelema.\n\u00c8 un testo tripartito di natura spirituale e trascendentale che si fonda su un'unica \"legge\" la cui parola \u00e8 \"thelema\" (in greco \u03b8\u03ad\u03bb\u03b7\u03bc\u03b1, usata principalmente nella versione greca della Bibbia con significato di \"Volont\u00e0\".)\nStoria.\nSarebbe stato comunicato da un'entit\u00e0 preterumana, chiamata Aiwass, nell'aprile 1904 nelle date dell'8, 9 e 10. La comunicazione avrebbe avuto luogo attraverso \"Soror Ouarda\" (Rose Edith Kelly, moglie di Aleister Crowley), identificato dall'occultista britannico come il suo \"angelo guardiano\".\nContenuto.\nSi compone di tre capitoli ed ogni capitolo \u00e8 l'espressione di una Divinit\u00e0: Nuit, Hadit e Ra-Hoor-Khuit. Crowley ha descritto queste divinit\u00e0 come una \"convenzione letteraria\". Nuit \u00e8 anche definito \"Infinito Spazio di Infinite Stelle\" e pu\u00f2 essere individuato nel Tutto ed il Potenziale che ci circonda. Hadit \u00e8 la fiamma che brucia nel cuore di ogni stella, ossia dentro ogni Uomo e Donna. Ra-Hoor-Khuit \u00e8 il bambino coronato e conquistatore che deriva dall'unione di questi due principi.\nTale legge (talvolta vissuta come una filosofia di vita o una religione) si pu\u00f2 riassumere in tre versi dello stesso Libro, che designano il conseguimento stesso:\nLa prima frase ricorda la proposizione di sant'Agostino d'Ippona \"Ama e fa' ci\u00f2 che vuoi\".\nInfluenza culturale.\nNel romanzo grafico \"V for Vendetta\" Alan Moore cita la frase di Crowley (ed altre dello stesso come Vi Veri Veniversum Vivus Vici) \"Fai ci\u00f2 che vuoi sar\u00e0 tutta la legge\", nella variante \"Fai come ti pare, Eve. \u00c8 questa l'unica legge\", messa in bocca al personaggio di V per descrivere la fase propedeutica all'anarchia. La citazione \u00e8 assente nel film \"V per Vendetta\"."}
{"id": "2165955", "revid": "287204", "url": "https://it.wikipedia.org/wiki?curid=2165955", "title": "Ziya Gokalp", "text": ""}
{"id": "2165956", "revid": "1573940", "url": "https://it.wikipedia.org/wiki?curid=2165956", "title": "Chiesa di San Bernardino (Rimini)", "text": "La chiesa di San Bernardino, parte del complesso conventuale di San Bernardino, sorge nell'omonimo vicolo nel centro della citt\u00e0 di Rimini.\nStoria.\nDell'antico convento, risalente al XVIII secolo, resta solo un'ala, mentre il resto dell'edificio croll\u00f2 durante un bombardamento della seconda guerra mondiale avvenuto nel 1943. In seguito alla ricostruzione del complesso monastico, il convento ha riacquistato la configurazione originaria a pianta quadrata con colonnato interno sui quattro lati e con al centro il chiostro.\nLa chiesa venne eretta intorno al 1670 e fu consacrata nel 1761 dal cardinale Lodovico Valenti, vescovo di Rimini, dopo il rifacimento dell'architetto Giovan Francesco Buonamici, in seguito ai danni subiti dal terremoto del 1672 ed \u00e8 un'elegante costruzione in stile barocco, costruita su un antico oratorio quattrocentesco.\nEsterno.\nNella facciata, realizzata in cotto antico coi mattoni alternati a spigolo, sono collocate in due nicchie le statue, di San Bernardino da Siena e San Giacomo della Marca realizzate da Carlo Sarti nel 1765, autore anche della statua di San Francesco realizzata nel 1746 e incastonata nell'angolo posteriore del fianco destro.\nInterno.\nAll'interno della chiesa, negli altari laterali, ci sono cinque antiche tele raffiguranti San Bernardino da Siena, realizzata da Giovanni Laurentini detto l'Arrigoni del 1600, Santa Margherita da Cortona, realizzata da Ercole Graziani del 1752, San Francesco che riceve le stimmate, San Diego d\u2019Alcal\u00e0, e San Giovanni da Capestrano, tutte e tre realizzate da Donato Creti tra il 1732 e il 1746.\nIn alto sopra l'ingresso principale, di fronte all'altare maggiore, \u00e8 collocato uno dei pi\u00f9 antichi organi della regione, risalente al seicento, che \u00e8 sormontato da due statue di angeli che sostengono lo stemma francescano, opera di Carlo Sarti e realizzato fra il 1758 e il 1759.\nSotto all'altare maggiore vi \u00e8 la tomba del Buonamici, che mor\u00ec poco dopo l'inizio dei lavori."}
{"id": "2165963", "revid": "36300482", "url": "https://it.wikipedia.org/wiki?curid=2165963", "title": "Fornelletto", "text": ""}
{"id": "2165969", "revid": "4711", "url": "https://it.wikipedia.org/wiki?curid=2165969", "title": "Wormhoudt", "text": ""}
{"id": "2165970", "revid": "124123", "url": "https://it.wikipedia.org/wiki?curid=2165970", "title": "Addedomaro", "text": "Biografia.\nIl suo nome \u00e8 conosciuto solo dalle legende monetali, la cui distribuzione sembra indicare come egli fosse il re dei Trinovanti.\nFu il primo re a coniare monete iscritte a nord del Tamigi, forse gi\u00e0 dal 35 a.C., sebbene alcune stime datino le sue produzioni al pi\u00f9 tardo 15 a.C. Sembra che egli abbia mosso la capitale dei Trinovanti da Braughing in Hertfordshire a Camulodunum (Colchester, Essex). Per un breve periodo (circa 15-10 a.C.) sembra sia stato soppiantato da Tasciovano dei Catuvellauni, che emetteva moneta da Camulodunum in quel periodo. Addedomaro in seguito avrebbe riottenuto il potere per governare fino al 10-5 a.C., presumibile periodo della sua morte, dopo la quale gli succedette suo figlio Dubnovellauno.\nAddedomaro appare in alcune tarde tradizioni post romane: leggende e genealogie celtico-britanniche medievali lo indicano come \"Aedd Mawr\" (Addedo il Grande). Le Triadi gallesi ricordano Aedd Mawr come uno dei fondatori della Britannia."}
{"id": "2165972", "revid": "1402222", "url": "https://it.wikipedia.org/wiki?curid=2165972", "title": "Roman", "text": ""}
{"id": "2165976", "revid": "110157", "url": "https://it.wikipedia.org/wiki?curid=2165976", "title": "Voerde (Niederrhein)", "text": "Voerde (Niederrhein) \u00e8 una citt\u00e0 di 38.062 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf e al circondario (\"Kreis\") di Wesel (targa WES).\nVoerde si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2165977", "revid": "4711", "url": "https://it.wikipedia.org/wiki?curid=2165977", "title": "Arnswalde", "text": ""}
{"id": "2165981", "revid": "4711", "url": "https://it.wikipedia.org/wiki?curid=2165981", "title": "Wreschen", "text": ""}
{"id": "2165982", "revid": "599013", "url": "https://it.wikipedia.org/wiki?curid=2165982", "title": "Teoria delle catene laterali di Ehrlich", "text": "Le catene laterali fanno parte di una vecchia teoria medica elaborata da Paul Ehrlich. \nStoria.\nAll'epoca in cui non si conosceva la moderna immunologia, Erlich ipotizz\u00f2 che le cellule viventi avessero delle catene laterali in relazione alle loro propriet\u00e0 di coloritura. Queste catene laterali potevano legarsi ad una particolare tossina. In condizioni di pericolo la cellula coltiva catene laterali supplementari che si tramutono in anticorpi. Essi secondo il Dr. Erlich venivano chiamati \"magic bulletts\", \"pallottole magiche\"."}
{"id": "2165983", "revid": "110157", "url": "https://it.wikipedia.org/wiki?curid=2165983", "title": "Rheinberg", "text": "Rheinberg \u00e8 una citt\u00e0 di 31.982 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf e al circondario (\"Kreis\") di Wesel (targa WES).\nRheinberg si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2165984", "revid": "21234234", "url": "https://it.wikipedia.org/wiki?curid=2165984", "title": "Addedomaros", "text": ""}
{"id": "2165985", "revid": "149727", "url": "https://it.wikipedia.org/wiki?curid=2165985", "title": "Voerde", "text": ""}
{"id": "2165986", "revid": "21234239", "url": "https://it.wikipedia.org/wiki?curid=2165986", "title": "Addedomarus", "text": ""}
{"id": "2165988", "revid": "287204", "url": "https://it.wikipedia.org/wiki?curid=2165988", "title": "Sarah (film)", "text": ""}
{"id": "2165989", "revid": "21234297", "url": "https://it.wikipedia.org/wiki?curid=2165989", "title": "Aedd Mawr", "text": ""}
{"id": "2165992", "revid": "84184", "url": "https://it.wikipedia.org/wiki?curid=2165992", "title": "Kula", "text": ""}
{"id": "2165993", "revid": "1543377", "url": "https://it.wikipedia.org/wiki?curid=2165993", "title": "Cima di Nasta", "text": "La Cima di Nasta \u00e8 una montagna delle Alpi Marittime alta 3108 Si trova in alta valle Gesso, tra i comuni di Valdieri ed Entracque, ed appartiene al massiccio dell'Argentera.\nCaratteristiche.\nSi trova sulla dorsale secondaria che, distaccandosi dallo spartiacque alpino principale dalla cima Ghili\u00e8 in direzione nord, raggiunge il monte Argentera. Lo spartiacque di questa dorsale, su cui giace la vetta, separa il comune di Valdieri da quello di Entracque.\nIn corrispondenza della vetta la dorsale presenta una piega: giunge infatti da sud-est, dal vicino Baus, e riparte in direzione nord, verso la cima Paganini ed il monte Argentera. Dalla vetta si diparte anche una dorsale secondaria, che scende con un ampio arco verso la valle Gesso della Valletta, con direzione inizialmente sud-ovest, poi decisamente ovest; questa cresta separa la \"valle Assedras\" a nord dalla \"valle di Nasta\" a sud.\nLe origini del nome vengono fatte risalire ad un'antica radice dal significato di montagna come la vicina Asta Soprana ed altre vette alpine.\nDal punto di vista geologico \u00e8 composta da gneiss appartenenti al \"massiccio cristallino dell'Argentera\".\nAscensione alla vetta.\nLa prima ascensione fu effettuata nel 1878 dall'alpinista britannico Douglas William Freshfield. Si tratt\u00f2 di un'ascensione \"per errore\": infatti Freshfield intendeva salire la cima Sud dell'Argentera.\nLa via normale si sviluppa dal versante occidentale, con partenza dal \"piano della casa del Re\", nell'alta valle Gesso della Valletta. Da qui si sale al rifugio Remondino e si prosegue per tracce di sentiero verso il sovrastante \"lago di Nasta\". Prima di raggiungere il lago, si prende un canalino sulla sinistra che porta alla colletta tra la cima di Nasta ed il Baus. Si gira a sinistra, superando un piccolo diedro, e seguendo una cengia detritica si raggiunge la vetta. Il percorso \u00e8 di tipo alpinistico, con grado di difficolt\u00e0 complessiva F.\nEsistono numerose altre vie di ascensione, appartenenti sia all'alpinismo classico, che all'arrampicata."}
{"id": "2165999", "revid": "110157", "url": "https://it.wikipedia.org/wiki?curid=2165999", "title": "Circondario di Bad D\u00fcrkheim", "text": "Il circondario di Bad D\u00fcrkheim (targa D\u00dcW) \u00e8 un circondario (\"Landkreis\") della Renania-Palatinato, in Germania.\nComprende 6 citt\u00e0 e 42 comuni.\nCapoluogo \u00e8 Bad D\u00fcrkheim, il centro maggiore \u00e8 Ha\u00dfloch."}
{"id": "2166000", "revid": "287204", "url": "https://it.wikipedia.org/wiki?curid=2166000", "title": "Kisber", "text": ""}
{"id": "2166001", "revid": "33689", "url": "https://it.wikipedia.org/wiki?curid=2166001", "title": "Google books", "text": ""}
{"id": "2166002", "revid": "339392", "url": "https://it.wikipedia.org/wiki?curid=2166002", "title": "Google ricerca libri", "text": ""}
{"id": "2166003", "revid": "33689", "url": "https://it.wikipedia.org/wiki?curid=2166003", "title": "Google Books", "text": ""}
{"id": "2166006", "revid": "834", "url": "https://it.wikipedia.org/wiki?curid=2166006", "title": "She's Gotta Have It", "text": ""}
{"id": "2166007", "revid": "22475", "url": "https://it.wikipedia.org/wiki?curid=2166007", "title": "Podiceps grisegena", "text": "Lo svasso collorosso (\"Podiceps grisegena\" ) \u00e8 un uccello della famiglia Podicipedidae.\nDescrizione.\nLungo 45\u00a0cm, dorso grigio-bruno, la parte inferiore bianca, la parte anteriore e i lati del collo castani, le guance di color grigio, la base del becco gialla, il vertice e i ciuffetti neri.\nLa livrea invernale \u00e8 simile a quella dello Svasso maggiore e si distingue oltre per le dimensioni, per il becco nero e giallo, per il collo pi\u00f9 grande, per la mancanza della striscia sopraciliare bianca e per il vertice nero.\nI giovani hanno il vertice scuro, i lati della testa di color bufalo, con strisce e il collo rossastro.\nDistribuzione e habitat.\nL'areale di questa specie comprende Europa, America e Asia settentrionale. In Europa sverna nelle Isole Britanniche, nel Mediterraneo, nel Mar Nero e nel Caspio.\nVive in laghi e stagni con abbondante vegetazione; durante lo svernamento preferisce le coste marine, raramente le acque interne.\nBiologia.\nIl comportamento \u00e8 simile a quello di \"Podiceps cristatus\": si muove pi\u00f9 agevolmente degli altri svassi ma \u00e8 meno diffidente; nei luoghi di svernamento si riunisce in colonie.\nVoce.\nUn chec acuto e un grido nasale.\nRiproduzione.\nIn primavera nidifica e depone 4-5 uova.\nIl nido \u00e8 solitario ed \u00e8 costituito da vegetali.\nAlimentazione.\nSi nutre di pesci, anfibi, molluschi e insetti."}
{"id": "2166010", "revid": "290948", "url": "https://it.wikipedia.org/wiki?curid=2166010", "title": "Vasca a fanghi attivati", "text": ""}
{"id": "2166012", "revid": "1073227", "url": "https://it.wikipedia.org/wiki?curid=2166012", "title": "Do the Right Thing", "text": ""}
{"id": "2166014", "revid": "1602064", "url": "https://it.wikipedia.org/wiki?curid=2166014", "title": "Diourbel", "text": "Diourbel (serer: Jurbel, wolof: Njaar\u00e9em) \u00e8 una citt\u00e0 nella parte occidentale del Senegal, a dalla capitale Dakar e da Thi\u00e8s. \u00c8 il capoluogo della regione Diourbel.\nGeografia fisica.\nLa citt\u00e0 \u00e8 situata in un ambiente arido e deserto. Le citt\u00e0 vicine sono Sessene, a ovest, Gaye, a nord, Ndoulo a nord-est e Maron\u00e8m, a sud.\nPopolazione.\nGli abitanti di Diourbel sono in aumento. Ha influito su ci\u00f2 il fatto che \u00e8 una citt\u00e0 di passaggio di senegalesi in pellegrinaggio (detto Magal).\nStime demografiche ufficiali: \nEconomia.\nIl settore dominante dell'economia della citt\u00e0 \u00e8 la produzione industriale di arachidi. Attualmente si sta verificando un processo di impoverimento dovuto all'avanzare deserto a scapito delle campagne..\nMonumenti e luoghi d'interesse.\nMolti visitatori della citt\u00e0 visitano una moschea (la moschea di \"Keurgoumak)\", costruita negli anni 1919-1925, un edificio pi\u00f9 piccolo, pi\u00f9 armonioso e pi\u00f9 gradevole dal punto di vista architettonico rispetto alla celebre moschea di Touba. Fu l'abitazione di Cheikh Ahmadou Bamba, il fondatore della confraternita sufi del Mouride, capo dal 1912 alla sua morte, avvenuta nel 1927.\nPolitica.\nDiversi partiti e associazioni hanno sede a Diourbel: \"Mouvement des citoyens pour une d\u00e9mocratie de d\u00e9veloppement\" volto al movimento cittadino per una democrazia di sviluppo, \"Mouvement national des serviteurs des masses\" e \"Parti populaire s\u00e9n\u00e9galais\"."}
{"id": "2166015", "revid": "63756", "url": "https://it.wikipedia.org/wiki?curid=2166015", "title": "Pierre Charles L'Enfant", "text": ""}
{"id": "2166016", "revid": "1610933", "url": "https://it.wikipedia.org/wiki?curid=2166016", "title": "Svasso collorosso", "text": ""}
{"id": "2166019", "revid": "154893", "url": "https://it.wikipedia.org/wiki?curid=2166019", "title": "Acqua oligominerale", "text": ""}
{"id": "2166020", "revid": "1543377", "url": "https://it.wikipedia.org/wiki?curid=2166020", "title": "Baus", "text": "Il Baus (3072 ) \u00e8 una montagna delle Alpi Marittime. Si trova nell'alta valle Gesso e fa parte del massiccio del monte Argentera.\nCaratteristiche.\nSi trova sulla dorsale che, scendendo dallo spartiacque principale alpino, si dirige a nord separando la valle Gesso della Valletta dalla valle Gesso di Entracque; la vetta si trova interamente in territorio italiano, ed \u00e8 sul confine tra i comuni di Entracque e Valdieri.\nLa montagna ha una struttura a tre dorsali. La prima si diparte dalla vetta in direzione sud-est, poi piega in direzione sud in corrispondenza della cima Bastione, e scende al \"passo Brocan\", da cui si rialza poi verso la cima di Brocan. La seconda si diparte in direzione nord-est verso la vicina cima di Nasta. La terza scende prima in direzione est, poi est-nord-est, e digrada verso il lago del Chiotas.\nDal punto di visto geologico, la montagna \u00e8 costituita essenzialmente da gneiss e graniti appartenenti al \"complesso cristallino dell'Argentera\".\nIl nome \"baus\" deriva da una radice pre-latina, ed ha il significato di \"enorme masso isolato\".\nAscensione alla vetta.\nLa via normale alla cima \u00e8 un itinerario di tipo alpinistico, con difficolt\u00e0 valutata in F. L'accesso avviene dalla valle Gesso della Valletta; si raggiunge il \"lago di Nasta\", lo si aggira e si sale al \"colle della Culatta\", da dove, per roccette, si raggiunge prima un'anticima a quota 3067, poi la vera cima. I passaggi in roccia sono al massimo di II grado. Per l'ascensione ci si pu\u00f2 appoggiare al rifugio Remondino.\nRifugi.\nI punti di appoggio pi\u00f9 vicini sono i rifugi Remondino e Regina Elena dal lato di Valdieri, ed il rifugio Genova-Figari dal lato di Entracque."}
{"id": "2166023", "revid": "149727", "url": "https://it.wikipedia.org/wiki?curid=2166023", "title": "Landkreis Bad D\u00fcrkheim", "text": ""}
{"id": "2166026", "revid": "834", "url": "https://it.wikipedia.org/wiki?curid=2166026", "title": "Girl 6 (film)", "text": ""}
{"id": "2166027", "revid": "149587", "url": "https://it.wikipedia.org/wiki?curid=2166027", "title": "Bilinguismo in Italia", "text": ""}
{"id": "2166028", "revid": "149587", "url": "https://it.wikipedia.org/wiki?curid=2166028", "title": "Bilinguismo in Polonia", "text": ""}
{"id": "2166037", "revid": "599013", "url": "https://it.wikipedia.org/wiki?curid=2166037", "title": "Edimo Ferreira Campos", "text": "Carriera.\nHa cominciato la propria carriera nel Boavista nel 2001. Dal 2003 ha disputato sei stagioni con l'Internacional, di cui \u00e8 stato capitano. A gennaio 2009 \u00e8 stato acquistato dal Lecce per una cifra intorno ai 3,2 milioni di euro. Con i giallorossi ha esordito in Serie A il 1\u00ba febbraio 2009 allo Stadio Artemio Franchi in -Lecce (1-2). Con la squadra giallorossa ha militato anche nella prima parte della Serie B, stagione 2009-2010. A gennaio 2010 \u00e8 tornato in patria, al Palmeiras."}
{"id": "2166039", "revid": "121751679", "url": "https://it.wikipedia.org/wiki?curid=2166039", "title": "Collegio navale &quot;Niccol\u00f2 Tommaseo&quot;", "text": "L'ex Collegio navale \"Niccol\u00f2 Tommaseo\" \u00e8 un edificio storico di Brindisi.\nVicende dell'edificio.\nNotevole opera di stile razionalista realizzata nel periodo 1934-1937 ad opera dell'architetto Gaetano Minnucci. Il Collegio navale della GIL (Giovent\u00f9 italiana del littorio) preparava i giovani con i corsi di liceo classico e liceo scientifico e con indirizzo specifico al pari di una accademia navale. \nIl 7 novembre 1943 l'Istituto dell'Accademia Aeronautica riprese a funzionare presso il Collegio Navale, localit\u00e0 in cui si era nel frattempo ricostituita anche l'Accademia Navale.\nDopo la seconda guerra mondiale ha funzionato come scuola-collegio, fino alla fine degli anni '70 venendo poi abbandonato e occupato da famiglie di sfrattati. \nAttualmente l'edificio \u00e8 oggetto di un progetto di restauro e ristrutturazione, con l'obiettivo di destinare la struttura a fini turistici e accademici, rispondendo cos\u00ec all'esigenza della citt\u00e0 di concentrare le facolt\u00e0 (distaccamento dell'Universit\u00e0 del Salento) in un'unica sede."}
{"id": "2166040", "revid": "260215", "url": "https://it.wikipedia.org/wiki?curid=2166040", "title": "Sede titolare di Elvas", "text": ""}
{"id": "2166042", "revid": "251174", "url": "https://it.wikipedia.org/wiki?curid=2166042", "title": "Cima di Brocan", "text": "La Cima di Brocan (3054 ) \u00e8 una montagna delle Alpi Marittime. Si trova nell'alta valle Gesso, tra i comuni di Entracque e Valdieri, nel massiccio del monte Argentera.\nCaratteristiche.\nLa vetta si trova su una dorsale che si diparte verso nord dallo spartiacque alpino principale, e divide la valle Gesso della Valletta dalla valle Gesso di Entracque. La montagna ha una struttura in pianta \"a croce\", in cui sulla dorsale principale si innestano due dorsali secondarie.\nLa dorsale principale giunge alla vetta da sud-est, dove si diparte dallo spartiacque principale in corrispondenza della cima Ghili\u00e8, e dalla vetta scende verso nord fino al \"passo del Brocan\", da dove si rialza fino al Bastione e da qui piega a nord-est verso il Baus. Una dorsale secondaria scende dalla vetta verso est, digradando verso i sottostanti \"lago Brocan\" e \"lago del Chiotas\"; un'altra scende in direzione opposta, verso ovest, digradando fino al \"piano della casa del Re\".\nDal punto di visto geologico, la montagna \u00e8 costituita essenzialmente da gneiss e graniti appartenenti al \"complesso cristallino dell'Argentera\".\nIl nome pare risalire ad una radice prelatina, ed ha il significato di \"montagna\".\nAscensione alla vetta.\nL'ascensione alla vetta per la via normale \u00e8 un percorso di tipo alpinistico, con passaggi in roccia di II grado. L'itinerario classico prevede la partenza dal \"pian della casa del Re\", nell'alta valle del Gesso della Valletta. Da qui ci si reca al rifugio Remondino, da dove si risale verso il passo di Brocan. Poco prima del passo, si piega a destra, e si risale con passaggi in roccia tra creste e canaloni fino alla vetta, segnalata da una croce in legno. La discesa si pu\u00f2 effettuare per lo stesso itinerario, oppure si pu\u00f2 scendere per la cresta sud-ovest verso il \"colle Ghili\u00e8\", da dove si rientra per sentiero al pian della casa del Re. La difficolt\u00e0 dell'ascensione \u00e8 valutata in PD-.\nAccesso invernale.\nIn inverno \u00e8 possibile accedere alla vetta con un itinerario di sci alpinismo. Si raggiunge il passo del Brocan dal pian della casa oppure dal versante opposto, partendo dal \"lago della Rovina\"; dal colle si procede senza sci sullo stesso itinerario estivo.\n\u00c8 anche possibile praticare lo \"sci ripido\" scendendo da uno dei canaloni che conducono alla vetta.\nRifugi.\nPer le ascensioni ci si pu\u00f2 appoggiare ai rifugi Remondino e Regina Elena dal lato di Valdieri, ed al rifugio Genova-Figari dal lato di Entracque."}
{"id": "2166047", "revid": "2136470", "url": "https://it.wikipedia.org/wiki?curid=2166047", "title": "Melbourne Knights Football Club", "text": "Il Melbourne Knights Football Club \u00e8 una societ\u00e0 calcistica australiana con sede nella citt\u00e0 di Melbourne e milita nella Victorian Premier League (VPL). Ha vinto per ben due volte l'ormai defunta National Soccer League (NSL). Il club \u00e8 situato alla periferia occidentale di Melbourne e trae gran parte del suo sostegno da parte della comunit\u00e0 croata (dalle quali trae le sue radici)."}
{"id": "2166052", "revid": "174925", "url": "https://it.wikipedia.org/wiki?curid=2166052", "title": "Mus\u00e9e d\u2019Orsay", "text": ""}
{"id": "2166053", "revid": "767487", "url": "https://it.wikipedia.org/wiki?curid=2166053", "title": "Fony", "text": "Fony \u00e8 un comune dell'Ungheria di 407 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166058", "revid": "767487", "url": "https://it.wikipedia.org/wiki?curid=2166058", "title": "Hurt (gruppo musicale)", "text": "Gli Hurt (alcune volte scritto HURT) sono stati un gruppo alternative rock statunitense formatosi nel 2000 in Virginia ed era operante a Los Angeles. Il gruppo era costituito da J. Loren Wince (voce), Michael Roberts (chitarra) e Victor Ribas (percussioni). Josh Ansley (basso) ha lasciato il gruppo nell'aprile del 2008 a causa di motivi personali ed \u00e8 stato sostituito da Rek Mohr (ex bassista del gruppo Leo) nel maggio 2008.\nIl gruppo diede alla luce il primo album dal titolo \"Hurt\" nel 2000 e \"The Consumation\" nel 2003 entrambi autoprodotti. Molte delle canzoni incise in questi due primi album vennero poi inserite nei loro due album principali (\"Vol. 1\" e \"Vol. II\") e \"The Consumation\" venne rimasterizzato come \"The Re-Consumation\" nel 2008. Il gruppo ricevette delle ottime critiche (non altrettanto successo commerciale) a seguito del loro primo album realizzato con la Capitol Records, \"Vol. 1\", pubblicato il 21 marzo 2006. I loro singoli \"Rapture\" e \"Falls Apart\" non ottennero per\u00f2 molto successo nelle radio rock degli Stati Uniti. Il loro secondo album ricevette delle vere acclamazioni dalla critica, \"Vol. II\" pubblicato il 25 settembre 2007, ed essi ottennero grande successo, sulle radio statunitensi, con il singolo \"Ten Ton Brick.\"\nGli Hurt hanno pubblicato nel 2009 \"Goodbye to the Machine\". L'album, \u00e8 stato realizzato sotto l'etichetta Amusement. I singoli estratti prima dell'uscita dell'album sono stati: \"Wars\" e \"Fighting Tao\" usciti rispettivamente il giorno di Natale 2008 e a Capodanno 2009 sul loro Myspace.\nIl 5 gennaio la stazione radio WFXH di Savannah ha pubblicato in anteprima radiofonica il singolo Wars. Il 12 gennaio lo stesso singolo \u00e8 stato distribuito nelle radio di tutta la nazione e il 3 febbraio \u00e8 stato messo in vendita su iTunes su Amazon.\nUna volta uscito, l'album ha raggiunto la posizione numero 100 nella classifica Billboard 200.\nIl 5 febbraio la band ha pubblicato il nuovo singolo \"Numbers\" in radio e il 9 marzo su iTunes. L'artwork del singolo \u00e8 stato realizzato dal chitarrista Paul Spatola. Il 21 marzo 2011 sul Facebook ufficiale della band viene annunciato che \"tutte le tracce del nuovo album sono state completate\". Il 28 agosto il frontman J.Loren pubblica una lettera dove scrive che il nuovo album sar\u00e0 prodotto dalla Carved Records, e informa anche che il chitarrista Paul Spatola abbandoner\u00e0 il gruppo per problemi personali. Il 27 settembre la band scrive su Facebook che il nuovo disco torner\u00e0 allo stile e al suono di Vol. 1 e Vol. II, si intitola \"The Crux\" ed era stato pubblicato il 27 marzo 2012.\nComponenti.\nJ. Loren.\nCantante del gruppo, J. Loren Wince \u00e8 nato a Baltimora, nel Maryland il 25 agosto del 1981. Si trasfer\u00ec in Virginia, per un po' visse ad Halifax, in Virginia e pi\u00f9 tardi si trasfer\u00ec a Culpeper, iscrivendosi alla Germanna Community College all'et\u00e0 di 14 anni. I genitori gli facevano ascoltare solo musica gospel e musica classica, mentre il rock'n'roll in casa era assolutamente vietato. Wince studi\u00f2 violino che cominci\u00f2 a suonare in giovane et\u00e0. Wince cita Antonio Vivaldi come uno dei suoi pi\u00f9 grandi idoli da cui \u00e8 stato pi\u00f9 influenzato, ma tra i suoi preferiti ci sono anche Schubert, Mendelssohn, Beethoven, Bach, Verdi, H\u00e4ndel, Joseph e Michael Haydn, Grieg, Puccini, \u010cajkovskij, Ravel, ma ha avuto anche altre influenze musicali.\nLa sua prima composizione \u00e8 una marcia ispirata dalla poesia \"Charge Of the Light Brigade\" scritta a 10 anni. Ha scritto la canzone \"Cold Inside\" quando aveva 13 anni, e la sua prima esibizione davanti a un vasto pubblico \u00e8 stata a 12 anni facendo da accompagnamento al violino ad una band di musica contemporanea.\nEvan Johns.\nEvan Johns, il batterista degli HURT, \u00e8 il figlio di un acclamato produttore rock, Andy Johns, il quale ha anche lavorato con gruppi del calibro di Led Zeppelin, Rolling Stones, e Van Halen. Evan Johns \u00e8 cresciuto a Los Angeles e ha cominciato a suonare la batteria in giovane et\u00e0. Oltre al padre, Evan Johns \u00e8 anche il nipote del produttore musicale Glyn Johns (The Beatles, The Who, Led Zeppelin e altri.) e cugino del produttore musicale Ethan Johns (figlio di Glyn) (Ryan Adams, Kings of Leon e altri).\n\u00c8 stato sostituito nel 2008 da Louie Sciancalepore.\nPaul Spatola.\nPaul Spatola, il chitarrista degli HURT, \u00e8 nato a Brooklyn, e poi si \u00e8 trasferito ad Old Bridge, in New Jersey. Suona il pianoforte da quando aveva 5 anni. Mentre frequentava il liceo, insieme a Josh Ansley (precedente bassista degli HURT) form\u00f2 i Social Butterfly.\nOltre alla carriera musicale, Paul Spatola \u00e8 anche un tatuatore, infatti molti artworks presenti negli album sono stati disegnati da lui.\nHa dato il suo addio alla band nell'estate del 2011 a seguito di problemi personali.\nRek Mohr.\nRek Mohr, bassista degli HURT, \u00e8 cresciuto a St. Louis, MO. Rek cita Colin Greenwood (Radiohead), John Paul Jones (Led Zeppelin), e Adam Clayton (U2) come sua ispirazione musicale. Mohr ha cominciato a suonare il basso all'et\u00e0 di 16 anni, e suonare suddetto strumento \u00e8 stata la sua prima e unica scelta.\nMohr ha fatto parte di 2 altri gruppi prima di entrare a far parte degli HURT; Semidivine per 3 anni, e i Leo per 4 anni. Ha lasciato le 2 rispettive band perch\u00e9 non rispecchiavano il suo modo di espirmersi in campo musicale.\nDurante il tour dei Leo insieme agli HURT,decise di andarsene dai Leo. Nel frattempo Josh prese la decisione di Lasciare gli HURT per intraprendere la sua carriera di recitazione. Dopo il tour, Mohr compr\u00f2 un biglietto per partecipare all'audizione per entrare a far parte degli HURT come nuovo bassista. Durante marzo del 2008, gli HURT annunciarono di aver trovato un nuovo bassista, ovvero Mohr, e poco dopo lo confermarono come bassista definitivo.\nMohr ha suonato per la prima volta con gli HURT, il 2 maggio del 2008 a Johnson City (Tennessee).\nMichael Roberts.\nIl 10 novembre 2009 un messaggio sulla pagina Twitter della band ha dato l'impressione che un nuovo membro si unir\u00e0 alla band e che sarebbe stato Michael Roberts. Il giorno dopo il manager della band ha rassicurato i fan dicendo che tutta la band \u00e8 a St Louis con Michael, ma non verr\u00e0 sostituito nessuno. Michael Roberts \u00e8 stato chitarrista nella band Leo e co-produttore di \"Goodbye to the Machine\".\nHa suonato la chitarra ritmica in molti tour della band. Con l'addio di Spatola, Roberts \u00e8 diventato anche chitarrista solista."}
{"id": "2166059", "revid": "1305772", "url": "https://it.wikipedia.org/wiki?curid=2166059", "title": "Monte Tenibres", "text": "Il Monte Tenibres (in francese \"mont T\u00e9nibre\") \u00e8 una montagna delle Alpi Marittime alta 3.031\u00a0m, la pi\u00f9 elevata della Valle Stura di Demonte.\nCaratteristiche.\nSi trova sullo spartiacque principale tra Italia e Francia, tra l'italiana valle Stura di Demonte e la francese valle della Tinea. Dal versante italiano, la montagna si trova alla testata del \"vallone del Piz\".\nLo spartiacque nella zona della montagna ha un andamento abbastanza contorto. Dalla vetta, la cresta procede verso nord-est fino alla Rocca Rossa, per poi piegare ad est-sud-est fino al Becco Alto d'Ischiator. In direzione opposta, la cresta si avvolge a semicerchio, con il lato concavo rivolto a nord-est; raggiunta la testa dell'Ubac, la cresta si avvolge in senso opposto, con il centro della concavit\u00e0 in direzione sud-ovest.\nDal punto di vista geologico, la montagna \u00e8 composta da gneiss granitoidi biotitici, con qualche affioramento di anfiboliti; entrambe appartengono alla formazione del \"massiccio cristallino dell'Argentera\".\nIl nome significa \"monte delle tenebre\", ma l'origine esatta non \u00e8 certa. Potrebbe derivare dal colore scuro delle sue rocce,\noppure avere anche una connotazione di \"luogo lontano e sconosciuto\".\nAscensione.\nLa prima ascensione del monte Tenibres, secondo quanto tramandato da Luigi Vaccarone, \u00e8 stata compiuta nel 1836 dal cartografo militare nonch\u00e9 aiutante di campo di re Carlo Alberto di Savoia, e successivamente generale, Luigi Fecia di Cossato, anche noto semplicemente come \"capitano Cossato\".\nVia normale.\nLa via normale alla vetta dal versante italiano prevede di raggiungere il \"passo del Tenibres\", a quota 2940\u00a0m, posto a nord-ovest della vetta, e da qui salire in vetta. Per raggiungere il passo, si risale il vallone del Piz per i sentieri P48 e P29, appoggiandosi eventualmente al rifugio Zanotti. Questo percorso presenta una certa difficolt\u00e0 solo nell'ultimo tratto per raggiungere il colle: il percorso indicato porta a risalire un canalino franoso, ma molte guide e relazioni consigliano invece di lasciare questo percorso in corrispondenza di una casermetta e risalire in cresta per roccette, con tratti di facile arrampicata. Da qui si procede in cresta fino alla vetta. Il percorso ha difficolt\u00e0 di livello escursionistico, valutate in EE; utilizzando la variante per roccette, la difficolt\u00e0 diventa di livello alpinistico, comunque limitata a F.\nDal versante francese, invece, si risale dal rifugio Rabuons al \"passo Rabuons\", posto a nord-est della vetta, e da l\u00ec si risale in vetta lungo la cresta.\nIl panorama \u00e8 molto vasto. Nelle giornate serene la vista spazia dal Monte Rosa al Mediterraneo.\nL'intera via \u00e8 percorribile anche d'inverno con l'attrezzatura da scialpinismo.\nCanale nord.\nSI tratta di una classica salita su pendio nevoso, di difficolt\u00e0 alpinistica. Il percorso di avvicinamento segue la via normale fino al pendio terminale che conduce in cresta; qui ci si sgancia e si raggiunge il canalino, che risale fino a poco sotto la vetta con una pendenza media di 40\u00b0, con punte oltre i 45\u00b0. La difficolt\u00e0 dell'ascensione \u00e8 valutata in PD - PD+."}
{"id": "2166060", "revid": "196390", "url": "https://it.wikipedia.org/wiki?curid=2166060", "title": "25th Hour", "text": ""}
{"id": "2166066", "revid": "92723", "url": "https://it.wikipedia.org/wiki?curid=2166066", "title": "Diocesi di Elvas", "text": "La diocesi di Elvas (in latino: \"Dioecesis Elvensis\") \u00e8 una diocesi soppressa e sede titolare della Chiesa cattolica.\nTerritorio.\nLa diocesi comprendeva le freguesias di Juromenha, Landroal, Veiros, Monforte, Barbacena, Vila Fernando, Vila Boim, Fronteira, Cabe\u00e7o de Vide, Alter Pedroso, Alter do Ch\u00e3o, Seda, Olivenza, Campo Maior e Ouguela.\nLa diocesi era limitata a nord dalla diocesi di Portalegre, ad ovest e a sud dall'arcidiocesi di \u00c9vora e ad est dalla Spagna.\nSede vescovile era la citt\u00e0 di Elvas, dove fungeva da cattedrale la chiesa di Nostra Signora dell'Assunzione.\nStoria.\nL'idea di creare una diocesi a Elvas risale all'epoca del primo episcopato del cardinale Enrico sulla sede di \u00c9vora (1540-1564), che sollecit\u00f2 la divisione della sua vasta arcidiocesi, anteponendo gli interessi spirituali dei fedeli al prestigio e ai vantaggi economici che potevano derivare da una sede cos\u00ec importante ed estesa. Ma questo primo tentativo non and\u00f2 in porto per l'opposizione del capitolo della cattedrale.\nIl progetto fu ripreso quando sal\u00ec al trono il re Sebastiano I, il quale sollecit\u00f2 direttamente la Santa Sede sulla questione di dividere per motivi pastorali l'estesa arcidiocesi di \u00c9vora e contestualmente di unire alla nuova diocesi quei territori del Portogallo meridionale che, fin dal 1444, appartenevano ecclesiasticamente alla diocesi di Ceuta, sede ritenuta tuttavia troppo lontana per una adeguata cura pastorale del territorio affidatole.\nLa diocesi di Elvas fu eretta il 9 giugno 1570 con la bolla \"Super cunctas\" di papa Pio V, ricavandone il territorio dalla diocesi di Ceuta e dall'arcidiocesi di \u00c9vora, di cui divenne suffraganea. Lo stesso giorno fu nominato anche il primo vescovo, Ant\u00f3nio Mendes de Carvalho, che si affrett\u00f2 ad applicare le direttive della \"Super cunctas\" per l'organizzazione materiale e spirituale della nuova diocesi.\nIl seminario diocesano fu fondato durante l'episcopato di Ant\u00f3nio Pereira da Silva (1701-1704), anche se il vero organizzatore e il secondo fondatore di questa istituzione fu il vescovo Jo\u00e3o de Sousa de Castelo-Branco (1716-1728).\nNel corso dell'Ottocento la diocesi, economicamente tra le pi\u00f9 povere del Paese, sub\u00ec l'invasione e le devastazione dell'esercito rivoluzionario francese, e poi la politica liberale e anticlericale dei diversi governi portoghesi. L'ultimo vescovo di Elvas, \u00c2ngelo de Nossa Senhora da Boa-Morte, fu riconosciuto dal governo solo nove anni dopo la nomina pontificia; alla sua morte (1852) non fu pi\u00f9 possibile nominare alcun vescovo e la diocesi rimase vacante fino alla sua soppressione; in questo periodo la cura pastorale fu affidati a dei vicari capitolari.\nIl 30 settembre 1881, in forza della bolla \"Gravissimum Christi\" di papa Leone XIII, la diocesi fu soppressa e il suo territorio venne incorporato nell'arcidiocesi di \u00c9vora.\nDal 1969 Elvas \u00e8 annoverata tra le sedi vescovili titolari della Chiesa cattolica; dal 10 aprile 2019 il vescovo titolare \u00e8 Darley Jos\u00e9 Kummer, vescovo ausiliare di Porto Alegre."}
{"id": "2166070", "revid": "339392", "url": "https://it.wikipedia.org/wiki?curid=2166070", "title": "Lista delle persone pi\u00f9 longeve", "text": ""}
{"id": "2166072", "revid": "287204", "url": "https://it.wikipedia.org/wiki?curid=2166072", "title": "Santa Madalena l'acqua se la mena", "text": "Santa Madalena l'acqua se la mena \u00e8 un proverbio popolare a sfondo religioso, diffuso in molte zone d'Italia e la cui spiegazione va ricercata nella convinzione che in quel giorno solitamente piova. In alcune regioni italiane, tra le quali le Marche, questa pioggia \u00e8 definita \"Lacrime della Maddalena\", a rimembranza delle lunghe penitenze nelle quali viene raffigurata la santa.\nSanta Maddalena e le lacrime.\n\"Santa Maria Maddalena porta la pioggia.\"\nLa festivit\u00e0 cade il 22 luglio.\nSanta Maddalena e i balsami.\nQuesto proverbio si rif\u00e0 all'atto evangelico dell'unzione dei piedi fatta a Ges\u00f9, tramite, si suppone, un balsamo. Gli amanti della tradizione ritengono che gli unguenti preparati nel giorno della festivit\u00e0 posseggano particolare efficacia, per non dire poteri magici.\nSanta Maddalena e le noci.\nLe noci si formano a luglio ma si comincia a raccoglierle in agosto."}
{"id": "2166080", "revid": "287204", "url": "https://it.wikipedia.org/wiki?curid=2166080", "title": "Vitalijs Astafjevs", "text": ""}
{"id": "2166081", "revid": "1272592", "url": "https://it.wikipedia.org/wiki?curid=2166081", "title": "Gangemi", "text": ""}
{"id": "2166088", "revid": "110157", "url": "https://it.wikipedia.org/wiki?curid=2166088", "title": "Niederkirchen", "text": "Niederkirchen \u00e8 un comune di 2.011 abitanti della Renania-Palatinato, in Germania.\nAppartiene al circondario (\"Landkreis\") di Kaiserslautern (targa KL) ed \u00e8 parte della comunit\u00e0 amministrativa (\"Verbandsgemeinde\") di Otterberg."}
{"id": "2166090", "revid": "36426", "url": "https://it.wikipedia.org/wiki?curid=2166090", "title": "William Hearst", "text": ""}
{"id": "2166094", "revid": "767487", "url": "https://it.wikipedia.org/wiki?curid=2166094", "title": "La ragazza della salina", "text": "La ragazza della salina (\"Harte M\u00e4nner heisse Liebe\") \u00e8 un film drammatico tedesco-italo-jugoslavo del 1957 diretto da Franti\u0161ek \u010c\u00e1p.\nTrama.\nMarina \u00e8 una giovane orfana della costa che fatica a mantenere lei e i suoi due fratelli pi\u00f9 piccoli, unico sostegno \u00e8 Nicola, innamorato di lei ma non ricambiato.\nUn giorno esce in mare ma sopraggiunge una tempesta che fa naufragare il suo barchino. Viene salvata da Pietro, un giovane pescatore che la accoglie nella sua casa e inizia a farle la corte.\nNon potendo pi\u00f9 pescare Marina decide di andare a lavorare nella salina accompagnata dai fratelli, chiedendo lo stesso posto che aveva il padre. Anche Pietro con tutti i suoi uomini si fa assumere alla salina pur di non stare lontano da lei.\nAlberto, il sorvegliante disonesto della salina tenta pi\u00f9 volte un approccio con Marina che riesce sempre a fuggire. Tutto questo fa nascere la gelosia di Vida, un'altra lavorante della salina, e amante clandestina di Alberto.\nUna sera gli eventi precipitano, Vida disperata dopo un altro litigio con Marina, confessa ad Alberto di aspettare un figlio ma l'uomo la respinge malamente, la ragazza cade e muore. L'uomo che era stato accusato dai lavoranti di trattenersi parte dei compensi decide di fuggire dall'isola ma viene fermato da Nicola e Piero riuscendo a scagionare Marina, accusata della morte della ragazza.\nIl mattino seguente Marina ringraziando Nicola per l'aiuto ricevuto accetta la sua proposta di partire con lui ma quando si accorge che anche Pietro sta partendo per l'isola corre sul molo e seguita dai fratelli si butta in mare per poi salire a bordo della sua imbarcazione e stare con lui.\nProduzione.\nNel film non viene mai citato nessun luogo ma le riprese si sono svolte nelle saline di Strugnano, Sicciole e Santa Lucia nelle vicinanze di Portorose, in Slovenia, all'epoca ancora in piena attivit\u00e0."}
{"id": "2166097", "revid": "22475", "url": "https://it.wikipedia.org/wiki?curid=2166097", "title": "Melaleuca citrina", "text": "Melaleuca citrina \u00e8 un arbusto appartenente alla famiglia delle Myrtaceae, originario dell'Australia orientale, che pu\u00f2 raggiungere i 3 metri d'altezza. Caratteristici sono i fiori aghiformi di colore rosso.\nColtivazione.\nTeme gli inverni particolarmente rigidi, sopportando temperature minime non inferiori ai 6 gradi.\nUna volta ogni 2-3 settimane necessita d'essere annaffiata con 1-2 litri d'acqua per vaso.\nOgni 2-3 anni la pianta necessita un cambio di terra del vaso con arricchimento di \"humus\" o stallatico.\nIn primavera, invece, va utilizzato un concime a base di molto potassio ed azoto, il quale va aggiunto nell'acqua durante l'innaffiatura per una volta ogni 20-25 giorni.\nOnde evitare che la pianta sia infestata da parassiti o funghi vanno utilizzati dei fungicidi sistemici e degli insetticidi a largo spettro d'azione. \u00c8 chiamata anche pianta degli spazzolini per la somiglianza a questi ultimi."}
{"id": "2166099", "revid": "1494169", "url": "https://it.wikipedia.org/wiki?curid=2166099", "title": "Aren (disambigua)", "text": ""}
{"id": "2166100", "revid": "110157", "url": "https://it.wikipedia.org/wiki?curid=2166100", "title": "Niederkirchen bei Deidesheim", "text": "Niederkirchen bei Deidesheim \u00e8 un comune di 2.361 abitanti della Renania-Palatinato, in Germania.\nAppartiene al circondario (\"Landkreis\") di Bad D\u00fcrkheim (targa D\u00dcW) ed \u00e8 parte della comunit\u00e0 amministrativa (\"Verbandsgemeinde\") di Deidesheim."}
{"id": "2166102", "revid": "125854106", "url": "https://it.wikipedia.org/wiki?curid=2166102", "title": "Mokadelic", "text": "I Mokadelic sono un gruppo musicale formatosi a Roma e attivo nella composizione di colonne sonore per il cinema, la TV e il teatro.\nLa loro musica si sposta da atmosfere post-rock e neo-psichedeliche a suggestioni ambient/elettroniche malinconiche e rarefatte, fino ad arrivare a sonorit\u00e0 dense di melodiche distorsioni e implacabili in crescendo, creando vere e proprie sinfonie.\nStoria del gruppo.\n2000: ha inizio la storia dei Mokadelic, con il nome Moka. Durante l'inverno avviene l'incontro tra i quattro membri originari Alessio Mecozzi, Cristian Marras, Alberto Broccatelli e Maurizio Mazzenga, con la conseguente creazione di una serie di improvvisazioni strumentali (\"Moka EP\").\n2002: esce il primo CD autoprodotto \"I Plan on Leaving Tomorrow\". I brani dell'album sono trasmessi da varie emittenti radiofoniche nazionali e recensiti da diverse riviste specializzate e webzine. Nel corso degli anni vari brani sono inseriti in compilation a tiratura nazionale (rivista Rock Star, Cronache da una spirale di Polyester, rivista Losing Today, manifestazione MarteLive, manifestazione Fuoriscena, Clouds della Raise Records) e la band condivide il palco live con gruppi di livello internazionale (tra gli altri Explosions in the sky, \"Mono\", Ulan Bator, Tarentel, Giardini di Mir\u00f2, port-royal, Murcof).\n2004: iniziano la loro collaborazione con il cinema, componendo la colonna sonora del cortometraggio \"Dove dormono gli aerei\" che costituisce, insieme ad altri corti, il film \"Bambini\" (Pablo Distribuzione).\n2006: viene portato a compimento il nuovo album in studio \"Hopi\", la cui copertina, come il precedente lavoro, \u00e8 disegnata dall'illustratrice Susanna Campana. Due brani tratti dal CD compongono la colonna sonora del cortometraggio \"Fib1477\", in concorso alla 63\u00aa Mostra internazionale d'arte cinematografica di Venezia. Durante questo periodo avviene anche la costituzione del nucleo attuale della band: la collaborazione con Luca Novelli diviene pi\u00f9 stabile e parte integrante delle attivit\u00e0 del gruppo, sia in studio che live.\n2008: \u00e8 un anno importante per la band, un periodo di cambiamenti e avvenimenti. La prima novit\u00e0 \u00e8 nel nome, che da Moka si modifica in Mokadelic. In seguito il musicista Niccol\u00f2 Fabi propone al gruppo di fare parte del progetto \"Violenza 124\", e cos\u00ec i Mokadelic registrano il brano \"Red July\" presso lo studio Forum Music Village di Roma con il supporto alla regia di Gianluca Vaccaro. Ai Mokadelic \u00e8 anche affidata, dal regista Gabriele Salvatores, la composizione della colonna sonora originale del film \"Come Dio comanda\", tratto dall'ultimo omonimo romanzo di Niccol\u00f2 Ammaniti. La band compone ed esegue l'intera colonna sonora originale, ottenendo la nomination come miglior colonna sonora ai Nastri d'argento 2009.\nProsegue la collaborazione con il cinema: i Mokadelic arrangiano la colonna sonora originale del film \"MarPiccolo\" di Alessandro Di Robilant, prodotto dalla Overlook Production, e compongono le musiche per i cortometraggi \"Paul Bonacci\" e \"The Eater\" di Alessio Pasqua.\nIl gruppo suona nel brano \"Parti di me\", incluso nell'album di Niccol\u00f2 Fabi \"Solo un uomo\".\n2011: i Mokadelic firmano la colonna sonora originale del film di Stefano Sollima \"ACAB - All Cops Are Bastards\" prodotto da Cattleya e tratto dall'omonimo libro di Bonini.\nIl film \"Pulce non c'\u00e8\" di Giuseppe Bonito (tratto dall'omonimo libro di Gaia Rayneri), di cui i Mokadelic hanno composto l'intera colonna sonora, \u00e8 in concorso al Festival Internazionale del Film di Roma 2012 nella sezione Alice nella citt\u00e0. Il film vince il premio speciale della giuria.\n2013: compongono la colonna sonora originale della prima stagione di \"Gomorra - La serie\", regia di Stefano Sollima, Francesca Comencini e Claudio Cupellini, che verr\u00e0 poi riutilizzata per le successive stagioni. La serie, in Italia trasmessa da Sky Atlantic, \u00e8 stata venduta in pi\u00f9 di cinquanta paesi tra cui Germania, Francia, Scandinavia, Regno Unito, America Latina e Stati Uniti d'America. \n2017: esce, sui principali digital store, il nuovo album \"Chronicles\", il compimento di un viaggio in equilibrio tra minimalismo e psichedelia. Cinema e immagini ispirano questo duplice mondo visionario: il Volume 1 di ispirazione post-rock e il Volume 2 di ispirazione elettronica. Il 14 ottobre \u00e8 disponibile anche in formato doppio CD e doppio vinile per Goodfellas Records. \nI Mokadelic sonorizzano il padiglione italiano dell'Expo Astana 2017, programmato dal 10 giugno al 10 settembre 2017 nella capitale del Kazakistan.\n2018: i Mokadelic compongono l'intera colonna sonora del film \"Sulla mia pelle\" di Alessio Cremonini. Il film, selezionato come film d'apertura della sezione \"Orizzonti\" alla 75\u00aa Mostra internazionale d'arte cinematografica di Venezia, racconta l'ultima settimana di vita di Stefano Cucchi, interpretato da Alessandro Borghi. I Mokadelic sono tra i candidati ai Premi David di Donatello 2019, nella sezione Migliore Musicista, per la colonna sonora originale del film.\n2019: i Mokadelic sono impegnati in vari progetti: la composizione della colonna sonora della quarta stagione di \"Gomorra - La serie\", della serie thriller \"Sanctuary\" e dei film \"Mollami\" e \"L'immortale.\"\n2020: la band compone la colonna sonora di due grandi serie Tv: Romulus (Sky Original, regia di Matteo Rovere, Enrico Maria Artale e Michele Alhaique) e \"La Gar\u00e7onne\" (produzione francese trasmessa su France2, regia di Paolo Barzman). Inoltre i Mokadelic sono impegnati nella colonna sonora originale del film \"The Shift\", opera prima di Alessandro Tonda, in concorso alla Festa del Cinema di Roma.\n2021: \u00e8 l'anno di uscita di \"Apocalysm\", il nuovo album dei Mokadelic. 8 tracce inedite, sospese tra post-rock, ambient ed elettronica, in cui \u00e8 centrale il tema del rapporto tra uomo e natura. La band \u00e8 inoltre impegnata nella lavorazione della colonna sonora della stagione finale di \"Gomorra - La serie\" e nella composizione delle musiche originali del documentario su Marco Simoncelli \"SIC\", diretto da Alice Filippi."}
{"id": "2166108", "revid": "599013", "url": "https://it.wikipedia.org/wiki?curid=2166108", "title": "Bobenheim", "text": ""}
{"id": "2166110", "revid": "154893", "url": "https://it.wikipedia.org/wiki?curid=2166110", "title": "Palachorion", "text": ""}
{"id": "2166113", "revid": "154893", "url": "https://it.wikipedia.org/wiki?curid=2166113", "title": "Rus Vetus", "text": ""}
{"id": "2166114", "revid": "154893", "url": "https://it.wikipedia.org/wiki?curid=2166114", "title": "Calatabiet", "text": ""}
{"id": "2166115", "revid": "599013", "url": "https://it.wikipedia.org/wiki?curid=2166115", "title": "Cheryl Salisbury", "text": "\u00c8 stata tra le \"Matildas\" (le giocatrici della nazionale australiana) che hanno posato nude per un calendario sexy del 2000 (\u00e8 sulla pagina di maggio). In un'intervista ha ribadito la convinzione che sia stata un'ottima decisione: \u00abOh, certamente. Voglio dire: ora cammini per strada e 7 su 10 sanno chi sono le Matildas, quindi penso sia stata una grande idea per le Matildas farlo\u00bb."}
{"id": "2166117", "revid": "599013", "url": "https://it.wikipedia.org/wiki?curid=2166117", "title": "Herxheim", "text": ""}
{"id": "2166125", "revid": "599013", "url": "https://it.wikipedia.org/wiki?curid=2166125", "title": "Weisenheim", "text": ""}
{"id": "2166127", "revid": "174925", "url": "https://it.wikipedia.org/wiki?curid=2166127", "title": "Gerardo di Ridefort", "text": ""}
{"id": "2166129", "revid": "287204", "url": "https://it.wikipedia.org/wiki?curid=2166129", "title": "Gerard de Ridefort", "text": ""}
{"id": "2166130", "revid": "183694", "url": "https://it.wikipedia.org/wiki?curid=2166130", "title": "Franco Alessio", "text": "Biografia.\nFormazione culturale.\nFranco Alessio fu allievo dell'\"Almo Collegio Borromeo\" dell'Universit\u00e0 degli Studi di Pavia, dove si laure\u00f2, sotto la guida di Michele Federico Sciacca, discutendo una tesi sul pensiero di Piero Martinetti.\nPresso lo stesso ateneo fece ritorno, dopo un'esperienza di insegnamento nei licei, come assistente di Ludovico Geymonat ed Enzo Paci. Nell'ambiente universitario di Pavia ha anche modo di frequentare Giulio Preti, una figura magistrale in grado di esercitare una profonda influenza sui suoi indirizzi di studioso.\nCarriera accademica.\nNel 1967 ottenne l'insegnamento di Storia della filosofia all'Universit\u00e0 di Cagliari. Dopo un'esperienza come docente di Storia della filosofia medievale alla Universit\u00e0 statale di Milano, dal 1972 fu ordinario a Pavia dello stesso insegnamento, al quale affiancher\u00e0 in seguito corsi sulla Storia del pensiero scientifico, Storia della filosofia moderna e contemporanea.\nA Pavia, per cinque anni, dal 1983 al 1988, \u00e8 stato direttore della Facolt\u00e0 di Lettere, di cui \u00e8 stato anche preside per due mandati consecutivi, il primo dei quali iniziato nel 1976.\n\u00c8 stato anche commissario di vigilanza dell'insegnamento della filosofia al Liceo di Lugano.\nCampi di studio.\nDopo i suoi esordi nell'ambito della filosofia contemporanea, si orient\u00f2 verso lo studio della filosofia medioevale e moderna, ambiti di studio di cui divenne uno specialista. \u00c8 anche conosciuto come coautore, con Mario Vegetti, Fulvio Papi e Renato Fabietti, per Zanichelli, di \"Filosofie e societ\u00e0\", un diffuso manuale liceale di storia della filosofia.\nTra le ultime fatiche vi fu il \"Dictionnaire raisonn\u00e9 de l'Occident m\u00e9di\u00e9val\", da lui curato insieme a Jacques Le Goff e Jean-Claude Schmitt, opera pubblicata a Parigi dalla storica casa editrice Fayard, nel 1999, anno della sua morte."}
{"id": "2166131", "revid": "149727", "url": "https://it.wikipedia.org/wiki?curid=2166131", "title": "Battenberg (Waldeck-Frankenberg)", "text": ""}
{"id": "2166142", "revid": "1494169", "url": "https://it.wikipedia.org/wiki?curid=2166142", "title": "Battenberg (disambigua)", "text": ""}
{"id": "2166149", "revid": "599013", "url": "https://it.wikipedia.org/wiki?curid=2166149", "title": "Bockenheim", "text": ""}
{"id": "2166150", "revid": "729019", "url": "https://it.wikipedia.org/wiki?curid=2166150", "title": "Zeppelin-Staaken R.VI", "text": "Lo Zeppelin-Staaken R.VI era un bombardiere strategico biplano della Germania Imperiale prodotto durante la prima guerra mondiale, e il solo tra quelli denominati \"Riesenflugzeug\" (aeroplani giganti) prodotto in una certa quantit\u00e0.\nIle R.VI era il pi\u00f9 numeroso tra i bombardieri di tipo R prodotti in Germania, ed il primo aereo militare con cabina di pilotaggio chiusa. Il bombardiere fu il pi\u00f9 grande aereo in legno fino all'avvento del Hughes H-4 Hercules prodotto da Howard Hughes, la sua apertura alare era di 42,2\u00a0m quasi quanto quella del bombardiere della seconda guerra mondiale Boeing B-29 Superfortress.\nStoria del progetto.\nNel settembre del 1914, all'inizio della prima guerra mondiale, Ferdinand von Zeppelin pens\u00f2 il concetto del bombardiere pesante \"Riesenflugzeug\" (da realizzare in misure maggiori del Gotha G). Con l'aiuto degli ingegneri della Robert Bosch GmbH cre\u00f2, cos\u00ec, il consorzio Versuchsbau Gotha-Ost (VGO) presso un hangar della Gotha affiatato per lo scopo. Alexander Baumann divenne il capo ingegnere del progetto anche se, in seguito, altri famosi ingegneri della si aggiunsero quali: Claude Dornier socio della stessa Zeppelin, Hugo Junkers e Adolf Rohrbach (\"prot\u00e9g\u00e9\" di Baumann).\nIl primo \"Riesenflugzeug\" costruito fu il VGO. I nell'aprile del 1915, motorizzato con tre motori Maybach. Baumann era un pioniere delle tecniche di costruzioni leggere e posizion\u00f2 i motori in gondole montate tra le due ali (inferiore e superiore) per distribuire il carico e risparmiare peso. Il successivo prototipo fu il VGO. III, un bombardiere con cabina di pilotaggio aperta, dalla maggiore potenza che conferm\u00f2 la bont\u00e0 del progetto di base.\nNel 1916 VGO si spost\u00f2 a Staaken, nella zona suburbana di Berlino, per sfruttare le installazioni esistenti della Zeppelin. Il successore al VGO III fu il prototipo Staaken R. IV, l'unico esemplare originale Zeppelin-Staaken del tipo R a sopravvivere alla guerra, motorizzato con 6 motori Mercedes D.III e Benz Bz.IV che muovevano tre eliche: una sul muso in configurazione traente spingente, due sulle ali in configurazione spingente. Per l'autunno del 1916, negli stabilimenti di Staaken vennero realizzati i modelli R.V, R.VI, ed R.VII come diverse versioni dello stesso progetto, e l'Idflieg selezion\u00f2 il R.VI per la produzione in serie. Il R. IV era motorizzato con 6 motori, principalmente i Siemens-Schuckertwerke AG (cosa tipica degli altri aerei tipo R).\nCon 4 motori in tandem in configurazione traente spingente, il velivolo non richiedeva un carrello d'atterraggio della stessa complessit\u00e0 degli altri modelli tipo R. Un bombardiere costava 557.000 marchi e richiedeva il supporto a terra di 50 uomini. Il R.VI richiedeva parimenti un complesso carrello a 18 ruote per supportare il suo peso e trasportava, in volo, due meccanici (seduti in mezzo ai motori nello spazio ricavato nelle gondole). Le bombe erano situate in uno scomparto interno sotto il contenitore centrale del carburante, sistemate su tre rastrelliere ognuno dei quali capace di ospitare sette bombe fino alla capacit\u00e0 di 1000\u00a0kg.\nSebbene progettato da Versuchsbau la produzione venne affidata a tre aziende diverse. Gli esemplari prodotti furono 9 dalla Sch\u00fctte-Lanz presso il Flugzeugwerft GmbH di Staaken, Berlino; sei da Automobil und Aviatik AG (Aviatik) (il doppio dell'ordine originale), e tre da Albatros Flugzeugwerke. Al momento dell'armistizio 13 esemplari erano in servizio attivo.\nUn R.VI venne convertito il 5 settembre, 1917, in un idrovolante per l'aviazione navale germanica, e venne perci\u00f2 denominato tipo L (s/n 1432). Montava dei motori Maybach e venne distrutto durante i test il 3 giugno, 1918. Il tipo 8301, dei quali 4 vennero ordinati e 3 consegnati, venne sviluppato a partire dal R.VI con le seguenti modifiche: innalzatura della fusoliera sopra l'ala inferiore per acquisire una maggiore distanza dall'acqua, eliminazione del vano bombe e accostamento delle mitragliatrici frontali verso il muso.\nIl R.VI con numero di serie R.30/16 fu il primo aereo dotato di compressore volumetrico equipaggiato con cinque motori di cui un Mercedes D.II installato nella fusoliera centrale con lo scopo esclusivo di alimentare un compressore Brown-Boveri. Ci\u00f2 permise all'aereo di arrivare a 5\u00a0800\u00a0m di altitudine. Questo stesso aereo fu in seguito allestito con quattro dei primi esemplari di eliche a passo variabile; si ritiene fossero regolabili solo a terra.\nImpiego operativo.\nIl R.VI entr\u00f2 in dotazione di due reparti della \"Luftstreitkr\u00e4fte\" (unit\u00e0 dell'aviazione imperiale tedesca) denominate \"Riesenflugzeug-Abteilung\" (Rfa) 500 e Rfa 501. La prima consegna venne effettuato il 28 giugno 1917.\nLe unit\u00e0 dapprima servirono sul fronte orientale, con base in Alt-Auz, nei pressi di Auce, e Vilua in Curlandia fino all'agosto del 1917. Quasi tutte le missioni consistevano nel volare di notte con 770\u00a0kg bombe, alla quota operativa 1\u00a0980/2\u00a0380\u00a0m di altezza. Le missioni duravano dalle tre alle cinque ore.\nIl Rfa 501 venne in seguito dislocato a Gand, nell'attuale Belgio, giunto il 22 settembre 1917 all'aerodromo di Sint-Denijs-Westrem situato nelle sue immediate vicinanze per impiegarla in operazioni contro obiettivi francesi e britannici. Segu\u00ec una nuova dislocazione all'aerodromo di Scheldewindeke, nel villaggio di Gontrode poco a Sud di Gand, mentre il Rfa 500 venne dislocato presso Castinne, in Francia, assegnandogli come obiettivi primari aeroporti e porti francesi.\nIl Rfa 501, con una media di cinque R.VI per missione, tra il 28 settembre 1917 e il 20 maggio 1918 effettu\u00f2 11 incursioni aeree sulla Gran Bretagna, sganciando un totale di 27\u00a0190 kg di bombe in 30 sortite. Il profilo di missione prevedeva che i velivoli raggiungessero individualmente i loro obiettivi nelle notti dove era possibile sfruttare la luce lunare, richiedendo indicazioni sulla direzione da intraprendere via radio subito dopo il decollo e utilizzando come riferimento il corso del Tamigi per gli aggiustamenti di rotta una volta raggiunto il territorio inglese. Le missioni di 550 km (300 nmi) tra andata e ritorno venivano completate in 7 h. In queste missioni nessuno dei velivoli venne mai perso in combattimento in territorio britannico (al contrario dei 28 Gotha G-Typ abbattuti nel cielo sopra l'Inghilterra), ma due vennero persi per incidente mentre rientravano alla base ancora al buio.\nDei 13 esemplari costruiti durante la guerra, furono quattro i R.VI abbattuti in combattimento, un terzo dell'inventario operativo, con altri sei persi per incidente. Dei 18 realizzati complessivamente, 6 unit\u00e0 sopravvissero al conflitto o vennero completati dopo la firma dell'armistizio."}
{"id": "2166156", "revid": "149727", "url": "https://it.wikipedia.org/wiki?curid=2166156", "title": "Obrigheim (Baden-W\u00fcrttemberg)", "text": ""}
{"id": "2166161", "revid": "124123", "url": "https://it.wikipedia.org/wiki?curid=2166161", "title": "Jester Naefe", "text": "Nata in Austria, suo padre, Herbert Naefe era un camionista. All'et\u00e0 di 16 anni si trasfer\u00ec a Berlino per seguire le lezioni di recitazione presso la \"Scuola Teatrale Ackermann\", facendo molto presto il suo esordio teatrale al \"Breslauer Schauspielhaus\" di Breslavia ed in seguito all\"'Intimen Theater\" di Amburgo.\nNel 1948 il regista e produttore tedesco Rolf Meyer, dopo averla scoperta, la scrittur\u00f2 per interpretare la sua prima pellicola, un cortometraggio, \"Sie sind nicht gemeint\" al fianco di Erik Ode, per la regia di Answald Kr\u00fcger. Seguito subito dopo da un ruolo secondario nella commedia del 1949 \"Diese nacht vergess ich nie\" per la regia di Johannes Meyer, al fianco di Gustav Fr\u00f6hlich e Winnie Markus.\nNel 1949 l'attrice conobbe l'imprenditore ungherese Alfred Tauszky che sposer\u00e0 poco dopo, trasferendosi ad Amburgo. La relazione con l'affarista Tauszky \u00e8 per\u00f2 molto burrascosa e travagliata, nonostante l'attrice si fosse ritirata dalle scene proprio per dedicarsi alla sua vita familiare, soprattutto dopo la nascita della prima figlia, Vivian il 21 luglio 1950, che diventer\u00e0 successivamente una celebre regista. Nel giugno 1951 l'attrice \u00e8 costretta a lasciare la Germania per seguire suo marito in fuga, a causa di una incriminazione per evasione fiscale, e la famiglia si trasferisce a Roma, in Italia.\nNel 1953, nonostante la nascita di una seconda figlia, Silvia, Tauszky decide di abbandonare la sua famiglia e fugge a Caracas in Venezuela. A questo punto l'attrice decide di tornare in Germania con le figlie, prima nella sua Amburgo e poi a Monaco di Baviera, e di riprendere la sua carriera di interprete cinematografica.\nNel 1954 interpreta la sua prima pellicola appartenente alla nuova fase della sua carriera, dal titolo \"Die Kleine Stadt will schlafen gehen\" per la regia di Hans H. K\u00f6nig, al fianco di Gustav Fr\u00f6hlich, Helen Vita e Gert Fr\u00f6be, a cui seguiranno altri dodici film nei successivi tre anni, tra i quali sono da ricordare \"Condannata a morte\", per la regia di Georg Wilhelm Pabst, al fianco di Elisabeth Mueller, Curd J\u00fcrgens e Arno Ebert, \"Stella di Rio\" (1955) per la regia di Kurt Neumann, al fianco di Maria Frau e Folco Lulli e la sua interpretazione pi\u00f9 famosa, nella trasposizione cinematografica dell'operetta \"Il congresso si diverte\" (1955), per la regia di Franz Antel, remake dell'omonima pellicola' del 1931 (titolo originale \"Der Kongre\u00df tanzt\") per la regia di Erik Charell.\nNel 1956 ottiene il divorzio dal marito fuggiasco, tuttavia un anno dopo, nel 1957, durante le riprese della pellicola di produzione jugoslavo-tedesca \"La ragazza della salina\", con un giovane Marcello Mastroianni e Isabella Corey, girate a Portorose, Jugoslavia, l'attrice ha un incidente durante una scena nella quale deve interpretare una lotta con l'attrice francese su alcuni scogli, e batte violentemente la testa. I postumi di questo infortunio si riveleranno purtroppo fatali per la carriera dell'attrice, in quanto viene tormentata da continui e violenti mal di testa a cui seguiranno anche delle paralisi temporanee. Nonostante tutto, l'attrice riesce a terminare la pellicola e agli inizi dell'anno successivo, poich\u00e9 i malori sembrano essere scomparsi, compie un viaggio negli Stati Uniti per partecipare ad alcune trasmissioni televisive. Durante il suo soggiorno statunitense, riceve l'ammirazione dell'attore Gregory Peck che la definisce \"una delle donne pi\u00f9 belle e affascinanti del mondo\".\nDi ritorno dal suo soggiorno oltreoceano, l'attrice viene colta nuovamente da malori e, ricoveratasi in una clinica di Monaco, scopre di essere affetta da sclerosi multipla, ed \u00e8 costretta cos\u00ec a ritirarsi dal mondo del cinema. Negli anni sessanta, dopo essere stata abbandonata da gran parte delle sue amicizie e aver speso tutto il suo patrimonio nel tentativo di curare il suo male, si ritira a Wolfratshausen nella casa di sua madre che continuer\u00e0 ad accudirla fino alla morte. Nel 1964 la malattia la paralizza completamente e rendendola parzialmente cieca, portandola alla morte a soli quarantadue anni con l'unico conforto della figlia Vivian e di sua madre il 6 luglio 1967."}
{"id": "2166162", "revid": "767487", "url": "https://it.wikipedia.org/wiki?curid=2166162", "title": "Balla (album)", "text": "Balla \u00e8 un album del cantautore Umberto Balsamo, pubblicato nel 1979 con gli arrangiamenti di Gian Piero Reverberi."}
{"id": "2166167", "revid": "154893", "url": "https://it.wikipedia.org/wiki?curid=2166167", "title": "La piet\u00e0", "text": ""}
{"id": "2166171", "revid": "767487", "url": "https://it.wikipedia.org/wiki?curid=2166171", "title": "Auto Music", "text": "Auto music, \u00e8 la prima raccolta di Umberto Balsamo, del 1979 per\u00f2 in successione all'album \"Balla\""}
{"id": "2166175", "revid": "22475", "url": "https://it.wikipedia.org/wiki?curid=2166175", "title": "\u00ae", "text": ""}
{"id": "2166178", "revid": "599013", "url": "https://it.wikipedia.org/wiki?curid=2166178", "title": "Tiefenthal", "text": ""}
{"id": "2166179", "revid": "466539", "url": "https://it.wikipedia.org/wiki?curid=2166179", "title": "Simbolo di marchio", "text": "Il simbolo di marchio (\u2122) \u00e8 un simbolo utilizzato per indicare il marchio di fabbrica di un suddetto segno, parola o immagine.\nDi solito \u00e8 utilizzato per i marchi non registrati (ovvero i marchi che sono in fase di applicazione) in contrasto con il simbolo di marchio registrato (\u00ae).\nNei sistemi Windows tale simbolo pu\u00f2 essere composto tramite la combinazione Alt+0153 (dal tastierino numerico). Se si scrive da una tastiera priva di tastierino numerico (es. quella di un notebook) occorre attivare il Num lock cliccando sull'apposito tasto. In alcuni casi, per attivare il Num Lock bisogna tenere premuto il tasto Fn della tastiera.\nNei sistemi Linux invece \u00e8 sufficiente la combinazione Alt-Gr Shift 8."}
{"id": "2166189", "revid": "767487", "url": "https://it.wikipedia.org/wiki?curid=2166189", "title": "Pianeti (Umberto Balsamo)", "text": "Pianeti \u00e8 un album del cantautore italiano Umberto Balsamo, pubblicato nel 1980."}
{"id": "2166195", "revid": "287204", "url": "https://it.wikipedia.org/wiki?curid=2166195", "title": "Enrico Stinchelli", "text": "Biografia.\nEnrico Stinchelli, romano, \u00e8 regista, autore e conduttore insieme a Michele Suozzo, di \"La Barcaccia\", in onda dall'ottobre 1988 su Radiotre. Il programma, che \u00e8 diventato la pi\u00f9 longeva trasmissione della Rai, viene irradiato anche all'estero attraverso Raisat e Rai International.\nDal 1988 al 2018, ha prodotto pi\u00f9 di 6.000 trasmissioni, portando gli indici di ascolto a oltre 1.500.000 ascoltatori in Italia e di oltre dieci milioni in tutto il mondo tramite la Rai International canale satellitare. Ha inoltre svolto una incessante attivit\u00e0 nel campo dell'editoria musicale e della produzione artistica. Ha pubblicato diversi libri musicali, compresi \"Mozart, la vita e le opere\" (Newton Compton), \"Verdi\" (stesso ed.), \"Le stelle della Lirica\" (Gremese) tradotto in inglese e francese, \"I grandi direttori d'orchestra\" (Gremese), \"Opera! Che follia\" (Bongiovanni). Nel 2018 ha pubblicato il suo primo romanzo, \u201cRossini, codice di sangue\u201d (Gremese). Ha intrapreso fin dall'et\u00e0 di diciotto anni lo studio del canto, a Vienna e poi in Italia, debuttando successivamente come tenore in concerto. Da allora ha svolto una mediocre attivit\u00e0 come tenore in molte produzioni italiane e all'estero, sebbene di scarso rilievo. Nel 1998 ha debuttato al Comunale di Bologna come regista, su iniziativa del baritono Leo Nucci. Ha molti successi al suo attivo, tra cui la \"Tosca\" a Roma, Toronto (Canada) e presso il Teatro Greco di Taormina, \"Aida\" e \"Carmen\" in molti teatri italiani, il Gal\u00e0 a Montecarlo \"Pavarotti Canta Verdi\", trasmesso su Raidue (2002), il concerto commemorativo per ricordare l'11 settembre 2001 (trasmesso da RaiUno), oltre a un notevole numero di concerti e opere, tra cui \"Elisir d'amore\", \"Traviata\", \"Falstaff\" e \"Turandot\".\nNel tempo ha aggiunto alla sua produzione di titoli quali: Tosca, Barbiere di Siviglia, Fedora, Aida Carmen, Norma, la Traviata e Il Trovatore, Rigoletto, Falstaff e Gianni Schicchi. Ha inaugurato la stagione 2004-05 del Teatro Nazionale di Sofia con \"Otello\" di Verdi, uno spettacolo che \u00e8 andato in tourn\u00e9e in Giappone (con Vladimir Galouzin) nel mese di ottobre 2005, ottenendo successo. Tra le ultime regie da ricordare: Traviata presso il Verdi di Salerno, inaugurazione della stagione, con Maria Agresta, Luciano Ganci e Renato Bruson; Attila di Verdi in due edizioni a Verdi di Trieste, diretto da Donato Renzetti; Traviata, Aida e Nabucco al Teatro Greco di Taormina in 2015. Nel 2016 ha eseguito un Mefistofele di Boito a Pisa e Lucca, con un coro di 250 artisti. Nel 2016 la Turandot di Puccini eseguita a Torre del lago ,con le scene di Ezio Frigerio e i costumi del Premio Oscar Franca Squarciapino, . Nel 2018 lo spettacolo ha debuttato al Festival di Savonlinna in Finlandia, una delle pi\u00f9 antiche e importanti manifestazioni mondiali. Dal 2011 \u00e8 regista stabile presso il Teatro Astra di Gozo (Malta) dove ha realizzato, firmando scene e luci, alcuni spettacoli tra cui Norma, Madama Butterfly, Nabucco, Boh\u00e8me, Lucia di Lammermoor, Otello, Aida, Traviata (2018).\nStinchelli \u00e8 presente in alcune importanti registrazioni, compresa la prima registrazione della \"Zaz\u00e0\" di Leoncavallo per Bongiovanni e la versione DVD di Mozart \"Der Schauspieldirektor\" registrato presso il Teatro Quirino di Roma nel settembre 2006. Nel febbraio 2004 e nel marzo 2005 ha debuttato come direttore d'orchestra nelle principali sale da concerto in Germania, Herculessaal e Gasteig di Monaco di Baviera, alla Philharmonie di Berlino, alla Beethoven Halle di Bonn e ancora Amburgo, Dresda, Francoforte e Brema. Il tour \u00e8 stato ripetuto pi\u00f9 volte con discreto successo fino al 2013. \u00c8 stato consulente musicale e assistente di Luigi Comencini per il film \"Boh\u00e8me\" da Erato Films, con Jos\u00e9 Carreras e Barbara Hendryks.\n\u00c8 stato premiato dalla Presidenza del Consiglio per il libro \"Le stelle della lirica\" e ha vinto il Premio Hondas a Barcellona, il Premio Flaiano a Pescara, \"Satira politica\", il Premio a Forte dei Marmi (2005), menzione speciale al Prix Italia 2009 e molti altri premi per il \"La Barcaccia\" (Rai Radiotre) programma.\nDal 1 gennaio 2021 \u00e8 Direttore artistico del Teatro Verdi di Pisa."}
{"id": "2166196", "revid": "1305772", "url": "https://it.wikipedia.org/wiki?curid=2166196", "title": "Toponimi celtici del Friuli-Venezia Giulia", "text": "Informazioni su gruppi e categorie di toponimi, l'elenco di abbreviazioni e segni convenzionali e la bibliografia si trovano in \"Toponimi celtici d'Italia\".\nI poleonimi.\nPoleonimi localizzati.\nSi pensa anche ad una derivazione dal latino \"Ara Thenae\", cio\u00e8 altare di Diana(tra le ipotesi pi\u00f9 convincenti)"}
{"id": "2166198", "revid": "287204", "url": "https://it.wikipedia.org/wiki?curid=2166198", "title": "Jone Romano", "text": "Biografia.\nFrequenta, da giovane, l'Accademia di Belle Arti nel corso di pittura e contemporaneamente svolge l'attivit\u00e0 di scrittrice; attratta dalla recitazione inizia a frequentare i palcoscenici di provincia sino al debutto, come giovane attrice, nella Compagnia di Ermete Zacconi, con cui partecipa a numerose recite, per diverse stagioni teatrali.\nPassa poi a recitare con Amedeo Chiantoni e Luigi Carini, poi nella compagnia di Carlo Romano, che diventer\u00e0 il suo secondo marito nel 1933, usando da allora, il nuovo cognome nell'attivit\u00e0 cinematografica. Era infatti rimasta vedova del primo marito William James Ward, comandante della marina americana. Dal loro matrimonio era nato Aleardo Ward, che diventer\u00e0 padre degli attori e doppiatori Andrea, Monica e Luca.\nIl cinema.\nNel 1938, inizia la sua breve attivit\u00e0 nel cinema, con il regista Guazzoni, lavorer\u00e0 nei successivi 12 anni solo in 13 pellicole e sempre in parti secondarie.\nMolto attiva nella prosa radiofonica dell'EIAR, sia nelle commedie che nei radiodrammi, prevalentemente presso la sede di Radio Roma, inoltre segue il marito nell'attivit\u00e0 di doppiaggio nella Cooperativa CDC della capitale.\nNel 1950, abbandona tutte le attivit\u00e0 nello spettacolo ritirandosi a vita privata."}
{"id": "2166201", "revid": "767487", "url": "https://it.wikipedia.org/wiki?curid=2166201", "title": "Agaskodo Teliverek", "text": "Agaskodo Teliverek (\"Stalloni da monta\" in ungherese) \u00e8 un quartetto con sede a Londra. La loro estrema e anticonvenzionale fusione di diversi generi musicali rende difficile classificarli, e la loro produzione \u00e8 battezzata da loro stessi 'Psycho Goulash'. \"Accoppiamento electro-noise casuale e ritmiche cristalline degne degli Shadows e suoni inappropriati e folli, come la prima volta che si esibirono a Londra con le loro tenute da calciatori\"\nAd oggi la formazione annovera \"Miklos \u2018Miki\u2019 Kemecsi\" (chitarre) \"Tamas \u2018Tomi\u2019 Szabo\" (chitarre) \"Hiroe Takei\" (Voce e tastiera) and \"Thomas R. Fuglesang\" (Batteria). Miki ha iniziato la sua carriera musicale eseguendo musica elettronica come one man band con lo pseudonimo di \"The Accountant\" suonando accanto ad artisti come Ceefax Acid Crew e Aphex Twin, andando in tour in Europa con la 19-t record (Giappone) e nel Regno Unito con l'etichetta Breakcore Adaadat. Quando la sua musica inizi\u00f2 pi\u00f9 frequentemente ad incorporare la chitarra elettrica si avvalse della collaborazione duratura di Tomi, nacquero cos\u00ec gli Agaskodo Teliverek. Il primo album omonimo usc\u00ec nell'ottobre del 2006 con guest performers come Man From Uranus, David Firth, Amit Lissack, The Rebel, Mc Big Cheese e Max Tundra. La copertina dell'album fu realizzata dallo stesso Miki Kemecsi.\nAlla fine del 2007 \"Hiroe Takei\" si unisce al gruppo come cantante e suonando il keytar, si esibiscono al BBC Electric Proms John Peel Night come band di supporto ai Siouxsie Sioux. Nel 2007 Giorgio Pona e Gigi Piscitelli producono e gestiscono il loro secondo album \"Psycho Goulash\". L'album \u00e8 stato registrato con due diversi batteristi: lo stand-in Seb Rochford e l'ex batterista dei Noisettes, Pharoah S. Russell, ed attualmente sono in tour con Thomas R. Fuglesang."}
{"id": "2166205", "revid": "106908", "url": "https://it.wikipedia.org/wiki?curid=2166205", "title": "Lambrecht (Germania)", "text": "Lambrecht (Pfalz) \u00e8 una citt\u00e0 di 3.859 abitanti della Renania-Palatinato, in Germania.\nAppartiene al circondario (\"Landkreis\") di Bad D\u00fcrkheim (targa D\u00dcW) ed \u00e8 capoluogo della comunit\u00e0 amministrativa (\"Verbandsgemeinde\") omonima."}
{"id": "2166206", "revid": "628767", "url": "https://it.wikipedia.org/wiki?curid=2166206", "title": "Repubblica di Danzica", "text": "La Repubblica di Danzica, chiamata anche Citt\u00e0 Libera di Danzica, fu uno stato semi-indipendente istituito da Napoleone Bonaparte il 9 settembre 1807 all'epoca delle guerre napoleoniche, a seguito della conquista della citt\u00e0 di Danzica con l'assedio di maggio. Questo territorio fu scorporato dalle terre che costituivano parte del Regno di Prussia, consistenti della citt\u00e0 di Danzica insieme al suoi circondario rurale alla foce della Vistola, insieme alla Penisola di Hel e alla met\u00e0 meridionale del litorale della Vistola. Dalla fine di gennaio al 29 novembre 1813 le forze russe strinsero d'assedio la citt\u00e0 e le forze occupanti francesi si ritirarono il 2 gennaio 1814.\nDopo il Congresso di Vienna Danzica fu reincorporata all'interno della Prussia. La citt\u00e0 divenne capoluogo del distretto e della provincia della Prussia occidentale, ma la sua tradizionale autonomia fu significativamente ridotta."}
{"id": "2166214", "revid": "57872", "url": "https://it.wikipedia.org/wiki?curid=2166214", "title": "Palazzo Giacomo e Pantaleo Balbi", "text": ""}
{"id": "2166217", "revid": "100632644", "url": "https://it.wikipedia.org/wiki?curid=2166217", "title": "Mai pi\u00f9 (album Umberto Balsamo)", "text": "Mai pi\u00f9, \u00e8 un album di Umberto Balsamo del 1982. Da quell'anno, per un decennio, non pubblic\u00f2 pi\u00f9 album di inediti. Infatti l'album successivo \u00e8 stato \"L'angelo azzurro e altri successi\", una raccolta pubblicata nel 1989."}
{"id": "2166219", "revid": "1418004", "url": "https://it.wikipedia.org/wiki?curid=2166219", "title": "Patrick Graham", "text": "Le sue grandi passioni sono la storia e lo studio delle religioni. Attualmente vive tra Parigi, New York e Roma.\nBiografia.\n\u00c8 un appassionato di storia e studio delle religioni, che lo ispirano a scrivere il suo primo romanzo \"L'\u00e9vangile selon Satan\", che viene pubblicato in Francia nel 2007 dalla casa editrice \"\u00c9ditions Anne Carri\u00e8re\". Il romanzo ha un grande successo in Francia dove vende pi\u00f9 di 200.000 copie e gli permette di vincere il \"Prix Maison de la Presse\". In Italia il libro viene pubblicato il 27 marzo 2008 dalla \"Casa Editrice Nord\" con il titolo \"Il Vangelo secondo Satana\".\nNel marzo del 2008 in Francia viene pubblicato il seguito del suo primo libro, intitolato \"L'Apocalypse selon Marie\". In Italia il libro viene pubblicato l'11 giugno 2009, con il titolo \"L'Apocalisse secondo Marie\" (\"Casa Editrice Nord\").\nNel 2010 pubblica in Francia \"Retour \u00e0 R\u00e9demption\", pubblicato in Italia il 15 settembre 2011 con il titolo \"Giuramento di sangue\" (\"Casa Editrice Nord\")."}
{"id": "2166220", "revid": "161374", "url": "https://it.wikipedia.org/wiki?curid=2166220", "title": "Storico della filosofia", "text": ""}
{"id": "2166224", "revid": "11959", "url": "https://it.wikipedia.org/wiki?curid=2166224", "title": "Movimento per la jihad islamica in Palestina", "text": ""}
{"id": "2166228", "revid": "154893", "url": "https://it.wikipedia.org/wiki?curid=2166228", "title": "Castan\u00eca", "text": ""}
{"id": "2166229", "revid": "110157", "url": "https://it.wikipedia.org/wiki?curid=2166229", "title": "Respirando la notte luna", "text": "Respirando la notte luna, \u00e8 un album di Umberto Balsamo del 1990. Sono contenute canzoni nuove e tre vecchie: \"L'angelo azzurro\", \"Natal\u00ec\" e \"Balla\". Ma non si sa se pu\u00f2 essere considerata una raccolta"}
{"id": "2166243", "revid": "1889177", "url": "https://it.wikipedia.org/wiki?curid=2166243", "title": "Sinagoga di Trieste", "text": "La sinagoga di Trieste, inaugurata nel 1912, situata in Piazza Virgilio Giotti, a Trieste \u00e8 considerata tra i maggiori edifici di culto ebraici in Europa, seconda per dimensione solo al Tempio di Budapest, a testimonianza dell'importanza economica, culturale e sociale delle Comunit\u00e0 ebraiche in seno all'Impero Austro-Ungarico (Asburgico).\nCon l'annessione del 1918 (alla fine della guerra mondiale) di Trieste all'Italia, diventa, insieme alle sinagoghe di Roma, Genova e Livorno, una delle quattro grandi sinagoghe del Novecento presenti sul suolo italiano.\nStoria.\nPrima della costruzione di questo edificio gli ebrei triestini celebravano il loro culto in quattro piccole sinagoghe situate nel ghetto ebraico, zona di Riborgo.\nOttenuta l'\"emancipazione\", e con un ruolo sempre pi\u00f9 importante nel contesto cittadino in virt\u00f9 della consistente presenza ebraica a Trieste, la comunit\u00e0 decise di erigere un tempio di grandi dimensioni.\nNel 1903 venne quindi bandito un concorso internazionale per individuare l'architetto che avrebbe progettato il nuovo edificio. La scelta si rivel\u00f2 poco felice: nonostante la partecipazione di decine di concorrenti, nessuno dei progetti venne ritenuto all'altezza del compito.\nSi decise in seguito di affidare l'incarico progettuale ad uno dei maggiori e famosi studi di architettura dell'epoca, padre Ruggero e figlio Arduino Berlam di Trieste.\nIl 21 giugno 1912, dopo quattro anni di lavori, la nuova Sinagoga venne finalmente inaugurata. \nLa successiva applicazione delle leggi razziali fasciste in Italia nel 1938 impose la chiusura della Sinagoga. In seguito, durante la seconda guerra mondiale e con l'occupazione tedesca di Trieste, il Tempio venne ridotto a deposito di libri e di opere d'arte trafugate dai nazisti.\nIn quell'occasione gli arredi rituali in argento non vennero manomessi o sottratti perch\u00e9 nascosti all'interno dello stesso edificio.\nStruttura.\nIl Tempio ebraico si presenta come un monumentale edificio rivestito in cemento , caratterizzato da influssi stilistici orientali.\nAll'esterno il tempio si sviluppa su tre prospetti che si affacciano rispettivamente su via Donizetti, via san Francesco e su via Zanetti, diversi tra loro per dimensione, ma tutti con un rosone centrale dove \u00e8 disegnata la stella di David.\nLe entrate sono due: la principale \u00e8 rivolta su via Donizetti, ed \u00e8 utilizzata solo durante le festivit\u00e0 pi\u00f9 importanti mentre quella \"secondaria\", posta in via san Francesco, viene usata abitualmente.\nL'alzato del tempio si articola su una grande sala centrale rettangolare, che si sviluppa su tre navate, sormontate da una volta con mosaico dorato.\nLa sala \u00e8 orientata verso un grande Aron con le porte di bronzo dorato. L'armadio sacro \u00e8 incrociato da due candelabri bronzei menorah appoggiati sopra un parapetto marmoreo che raffigura i simboli della comunit\u00e0 ebraica triestina: i covoni di fieno.\nSu tre lati dell'edificio \u00e8 collocato il matroneo. In prossimit\u00e0 del matroneo prospiciente l'ingresso si accede ad un organo che riporta il simbolo della stella di David. Il matroneo a causa della riduzione del numero della comunit\u00e0 non \u00e8 pi\u00f9 in uso.\nIl pavimento della sala centrale \u00e8 disegnato con un mosaico di colore bianco e nero.\nIl soffitto \u00e8 caratterizzato da una grande cupola ornata da lampadari, scritte sacre e diverse decorazioni.\nSeparata dalla sala centrale tramite colonne di marmo che sostengono gli archi, si trova la zona pi\u00f9 ricca di decorazioni, l'atrio; in particolar modo il pavimento riporta dei motivi circolari che contengono la stella di David ed anche i colori sono pi\u00f9 numerosi e accesi.\nL'intera struttura non contiene solo la \"grande\" sinagoga, ma anche un oratorio utilizzato pi\u00f9 frequentemente, gli uffici della comunit\u00e0, la biblioteca e la zona adibita al bagno rituale."}
{"id": "2166246", "revid": "154893", "url": "https://it.wikipedia.org/wiki?curid=2166246", "title": "Castania", "text": ""}
{"id": "2166258", "revid": "123001661", "url": "https://it.wikipedia.org/wiki?curid=2166258", "title": "Paolo Benvenuti (giurista)", "text": "Biografia.\nSecondo di tre fratelli e due sorelle, ha abitato tra Pisa, Firenze e Roma. Allievo di Giuseppe Barile, si laurea in giurisprudenza a Firenze nel 1971.\nHa svolto attivit\u00e0 didattica a Roma (1976-1980), Catania (1977-1986), Roma (1988-1989), Teramo (1986-1994), Firenze (1994-2002) ed \u00e8 stato rettore dell'Universit\u00e0 degli Studi di Teramo dal 1993 al 1994.\nDal 1989 al 2004 \u00e8 stato presidente della Commissione Nazionale della Croce-Rossa Italiana per il Diritto Internazionale Umanitario ed \u00e8 stato delegato alla XXVI (Ginevra, 1995), XXVII (Ginevra, 1999) e XXVIII (Ginevra 2003) Conferenza della Croce Rossa e Mezzaluna Rossa Internazionale, e alla Conferenza diplomatica per l'Istituzione della Corte penale internazionale a Roma nel 1998. \u00c8 inoltre titolare della cattedra di diritto internazionale presso la UTIU.\nDall'ottobre 2002 \u00e8 professore ordinario di Diritto internazionale presso la Universit\u00e0 degli Studi Roma Tre dove \u00e8 stato a lungo Direttore del Dipartimento di Diritto Europeo. Dal 2008 \u00e8 stato Preside della Facolt\u00e0 di Giurisprudenza, incarico che dal 1\u00ba gennaio 2016 \u00e8 ricoperto da Giovanni Serges.\nHa pubblicato monografie, saggi e articoli su temi di diritto internazionale pubblico, organizzazione internazionale, diritto internazionale privato, tutela dei diritti fondamentali della persona."}
{"id": "2166261", "revid": "154893", "url": "https://it.wikipedia.org/wiki?curid=2166261", "title": "Epoca bizantina", "text": ""}
{"id": "2166274", "revid": "154893", "url": "https://it.wikipedia.org/wiki?curid=2166274", "title": "Castan\u00e9", "text": ""}
{"id": "2166277", "revid": "287204", "url": "https://it.wikipedia.org/wiki?curid=2166277", "title": "Campionato africano maschile di pallacanestro 1962", "text": "Il 1\u00ba Campionato Africano Maschile di Pallacanestro FIBA si \u00e8 svolto in Egitto nel 1962. Il torneo \u00e8 stato vinto dalla .\nI Campionati africani maschili di pallacanestro sono una manifestazione disputata dalle squadre nazionali del continente, organizzata dalla FIBA Africa, all'epoca AFABA."}
{"id": "2166279", "revid": "1543377", "url": "https://it.wikipedia.org/wiki?curid=2166279", "title": "Niall Ferguson", "text": "Biografia.\nFerguson ha studiato storia al Magdalen College dell'Universit\u00e0 di Oxford, dove, a partire dal 1982, ha iniziato a sostenere posizioni thatcheriste, identificandosi con la posizione del gruppo punk dei Sex Pistols del 1977: \"una ribellione contro il soffocante corporativismo degli anni Settanta\" imperante nella Gran Bretagna di allora, stretta in una morsa di stagflazione e scioperi selvaggi. Si \u00e8 laureato nel 1985 ed ha ottenuto un dottorato nel 1989 con una tesi su \"Business and Politics in the German Inflation: Hamburg 1914\u20131924\".\nSpecializzato in storia economica e finanziaria, Ferguson \u00e8 professore di storia moderna all'Universit\u00e0 Harvard. \u00c8 noto soprattutto per i suoi studi su colonialismo e imperialismo. Collabora con numerose testate giornalistiche - i suoi articoli sono stati tradotti spesso in Italia sul Corriere della Sera e Il Sole 24 ORE - e si definisce sostenitore del metodo della storia controfattuale.\nIl suo libro \"The Pity of War\" del 1998 (tradotto in Italia dapprima col titolo \"La verit\u00e0 taciuta\", e poi con \"Il grido dei morti\") si propone di sfatare 10 \"grandi miti\" sulla prima guerra mondiale. L'opera ha generato molte controversie, a causa della tesi di Ferguson secondo cui sarebbe stato meglio per l'Europa se la Gran Bretagna fosse rimasta neutrale, ovvero se avesse lasciato la Germania guglielmina vincere il conflitto e dominare il Vecchio Continente.\nFerguson si \u00e8 dichiarato critico dell'\"auto-flagellazione\" dell'Occidente per i torti del colonialismo che caratterizza in larga parte il pensiero Europeo moderno. A causa di ci\u00f2, \u00e8 stato tacciato da molti accademici, tra cui lo storico marxista Eric Hobsbawm - che pure lo lod\u00f2 come eccellente storico - come \"nostalgico\" e fautore di un tentativo di \"riabilitare l'Impero\".\nNel 2009 Ferguson si \u00e8 scontrato con il premio Nobel per l'economia Paul Krugman sulla politica economica e monetaria di Barack Obama; l'economista neo-keynesiano Krugman l'ha accusato di \"riesumare fallacie vecchie di 75 anni\". La loro aspra disputa - che spazia da Keynes all'insolvibilit\u00e0 futura del Welfare State, dall'indebitamento gigantesco degli USA alla politica del Quantitative easing della Federal Reserve - perdura tuttora. Ferguson non ha mancato di redigere una lista delle previsioni economiche errate di Krugman: ad esempio, la fine dell'Euro, vaticinata nel 2010.\nFerguson ha sostenuto le campagne elettorali dei candidati Repubblicani alla Presidenza degli Stati Uniti d'America: nel 2008 come consigliere di John McCain e nel 2012 con l'appoggio dichiarato a Mitt Romney, entrambi sconfitti da Barack Obama.\nFerguson \u00e8 stato sposato dal 1987 al 2011 con Susan Douglas, da cui ha avuto 3 figli. Nel 2011 ha sposato Ayaan Hirsi Ali, famosa attivista per i diritti umani somalo-olandese, dalla quale ha un figlio.\nNel 2015 ha pubblicato il primo volume della biografia di Henry Kissinger, l'ex Segretario di Stato e Consigliere per la sicurezza nazionale USA delle Amministrazioni di Richard Nixon e Gerald Ford, dal quale ha ottenuto nel 2003 il permesso di consultare diari, lettere e archivi personali. Ha altres\u00ec condotto un'intervista-documentario televisiva a Kissinger nel 2011, per la quale \u00e8 stato premiato.\nIl commediografo Alan Bennett si \u00e8 ispirato a Niall Ferguson per il personaggio del professore di Storia (Irwin) nella sua commedia \"History Boys\" (2004), poi divenuta un film (2006). Tale personaggio, ricalcato appunto su Ferguson, sollecita e pungola i propri allievi ad applicare in particolare il ragionamento controfattuale e a descrivere ogni aspetto controintuitivo per qualsiasi argomento trattato (ad es. storia, cultura alta o bassa, tragedie della vita, concetto di istruzione, ecc.)."}
{"id": "2166284", "revid": "200568", "url": "https://it.wikipedia.org/wiki?curid=2166284", "title": "Public domain", "text": ""}
{"id": "2166286", "revid": "1048993", "url": "https://it.wikipedia.org/wiki?curid=2166286", "title": "Euro Teodori", "text": "Biografia.\nIntraprende lo studio della musica agli inizi della guerra e si diploma al Conservatorio di Pescara.\nNegli anni cinquanta si trasferisce a Roma per dedicarsi al teatro e al cinema.\nProtagonista, insieme a Yves Montand e Silvana Mangano nel film \"Uomini e lupi\" per la regia di Giuseppe De Sanctis, insieme ad Alberto Sordi, Vittorio De Sica e Brigitte Bardot nel film Mio figlio Nerone di Steno, e nella parte di Gioacchino Rossini in \"Un palco all'opera\" di Siro Marcellini, con Silvana Pampanini in L\u2019incantevole nemica di Claudio Gora, con Sylva Koscina, infine in \"Delitto d\u2019autore\", girato a Fermo negli anni settanta.\nRitornato a Fermo, fonda il Teatro popolare per Fermo. \nScrive sei commedie dialettali rivoluzionando nei contenuti i vecchi canoni tradizionali; la commedia \"Eja! Eja! Eja!\" viene proposta in tutta Italia riscuotendo notevoli successi.\nIn seguito decide di dedicarsi all'insegnamento, fino al 1990 al Conservatorio Rossini di Pesaro, sezione staccata di Fermo. Fonda l'A.P.A.M. (Associazione Provinciale Attivit\u00e0 Musicali). Costituisce l'Orchestra Cameristico-Sinfonica Picena. \nSotto la sua direzione ricordiamo concerti con solisti del calibro di Severino Gazzelloni. \nSuccessivamente dirige l'Orchestra Giovanile di Budrio e collabora con il Maestro Edoardo Brizio.\nDirige poi Gli Archi di Praga.\nNumerose sono le sue composizioni musicali: quintetti, sinfonie, cantate, un'opera: \"Dell'immaginario: la Sibilla il cavaliere\" su libretto di Giarmando Dimarti. \nNel suo periodo di permanenza a Fermo, precisamente a Lido Tre Archi, scrive il \"divertimento Sinfonia per Tre Archi\",\nrealizzazione editoriale della Accademia Sarmenti.\nHa abitato fino alla morte, avvenuta nel 2014 all'et\u00e0 di 89 anni, nella cittadina di Monterubbiano (FM), dove ha fondato l'associazione diversoInverso che organizza concerti, mostre d'arte e conferenze nel proprio \"Teatro del vicolo\" e dispone di notevoli strutture, a disposizione per i progetti dell'associazione."}
{"id": "2166287", "revid": "1647404", "url": "https://it.wikipedia.org/wiki?curid=2166287", "title": "Singoli pi\u00f9 venduti negli Stati Uniti d'America", "text": "La seguente lista mostra i singoli pi\u00f9 venduti di tutti i tempi e la classifica degli artisti che hanno venduto di pi\u00f9, negli Stati Uniti.\nLe vendite sono indicate secondo le certificazioni della RIAA, sia standard che digitali.\nVendite digitali.\n5 milioni di copie.\nAlcune canzoni, sebbene abbiano raggiunto le 5 milioni di copie vendute, non sono state ancora certificate.\nArtisti con pi\u00f9 singoli certificati 5 volte platino.\nI seguenti artisti hanno pubblicato almeno tre singoli che hanno venduto oltre 5 milioni di copie negli Stati Uniti.\nArtisti con pi\u00f9 singoli certificati diamante.\nI seguenti artisti hanno pubblicato singoli che hanno venduto oltre 10 milioni di copie negli Stati Uniti.\nSingoli pi\u00f9 venduti ogni anno.\nDal 1992 al 2004, le copie fisiche. Dal 2005 le copie digitali.\nArtisti che hanno venduto pi\u00f9 singoli.\nNel 2021 la RIAA ha stabilito chi sono i 10 artisti che hanno venduto la maggior quantit\u00e0 di singoli negli Stati Uniti."}
{"id": "2166290", "revid": "1005847", "url": "https://it.wikipedia.org/wiki?curid=2166290", "title": "Ferrovia Arezzo-Sinalunga", "text": "La ferrovia Arezzo-Sinalunga (detta anche \"Ferrovia della Val di Chiana\") \u00e8 una linea ferroviaria che collega Arezzo con la parte a sud della sua provincia, fino alla citt\u00e0 di Sinalunga.\nRete Ferroviaria Toscana gestisce la linea, mentre il servizio \u00e8 svolto dall'impresa TFT.\nStoria.\nI primi progetti di costruzione di una ferrovia di collegamento dei comuni della Val di Chiana con Arezzo e con la ferrovia Siena-Chiusi risalgono all'ultimo decennio del XIX secolo. I comuni tentarono di far approvare dei progetti con la costituzione di un consorzio senza tuttavia riuscire nel loro intento. Nel 1899 l'ingegner Enea Gambi appront\u00f2 un progetto per la costruzione di una linea tra Arezzo e Sinalunga, approvato nello stesso anno dal Consiglio Superiore dei Lavori Pubblici. Fu quindi contattata la societ\u00e0 milanese L'Ausiliare, che riprese il progetto Gambi rielaborandolo, presentando il risultato nel 1907. Si predispose quindi il progetto esecutivo e fu intrapreso l'iter per la concessione, ottenuta alla fine del 1911 con un regio decreto con il quale veniva concessa la costruzione di una ferrovia economica a scartamento normale, con trazione a vapore, tra le due localit\u00e0 di Arezzo e Sinalunga attraverso la Val di Chiana. Il 3 luglio del 1914 la concessione fu subconcessa alla societ\u00e0 LFI, La Ferroviaria Italiana, che si era frattanto costituita nello stesso anno. I lavori di costruzione furono sospesi a causa della Prima guerra mondiale, per riprendere a conflitto terminato. Nel 1924 sede e fabbricati erano gi\u00e0 costruiti; invece della prevista trazione a vapore si opt\u00f2 per l'elettrificazione della linea, autorizzata nel 1927 con Regio Decreto. I lavori per l'installazione della linea elettrica, diretti dal presidente della LFI ingegner Giacomo Sutter, iniziarono nel 1928 e la linea fu inaugurata il 3 settembre 1930. Permaneva tuttavia la separazione delle due stazioni di Arezzo LFI e Arezzo FS, provvisoriamente collegate con autobus. Queste vennero infine raccordate il 5 aprile 1932. Il servizio ferroviario venne svolto sin dall'inizio con trazione elettrica a corrente continua a 3.000 volt.\nLa ferrovia sub\u00ec notevoli danni a causa degli eventi bellici della Seconda guerra mondiale: vinte le resistenze da parte di alcuni azionisti LFI (tra cui la Societ\u00e0 Italiana per le Strade Ferrate Meridionali) e nonostante i pareri sfavorevoli alla ricostruzione da parte dei ministeri del Tesoro e dei Lavori Pubblici, il Ministero dei trasporti autorizz\u00f2 nel 1947 la ricostruzione delle linee LFI.\nDomenica 11 aprile 1948 fu riaperto il tronco Arezzo-Foiano della Chiana, con l'utilizzo di automotrici ALn 772 e locomotive a vapore gruppo 875 noleggiate dalle Ferrovie dello Stato. Nel marzo dell'anno successivo l'intera linea fu riaperta e fu riattivata la trazione elettrica: fu anche ipotizzata la costruzione della tratta Sinalunga-Trequanda, che avrebbe permesso di accorciare il tragitto tra Arezzo e Grosseto, ma per motivi di costo il progetto non fu realizzato.\nIl traffico, in continuo aumento sino ai primi anni sessanta, sub\u00ec una pesante flessione a causa della motorizzazione privata, tanto da far ipotizzare la soppressione della linea. La situazione miglior\u00f2 con il passaggio della LFI in mani pubbliche (1969) sotto la quale si ebbe un incremento del traffico passeggeri e merci. Dal 27 novembre 1987 la ferrovia \u00e8 passata in Gestione commissariale governativa fino alla definizione del nuovo assetto gestionale delle ferrovie concesse toscane. Dal 1\u00ba gennaio 2005 la struttura ferroviaria \u00e8 gestita da Rete Ferroviaria Toscana mentre il trasporto viene espletato da Trasporto Ferroviario Toscano.\nCaratteristiche.\nLa linea venne originariamente armata con rotaie da 36 kg/m montate su traverse di legno. Il raggio minimo di curvatura venne mantenuto entro i 400 m; la pendenza massima \u00e8 del 13,8 per mille. La linea venne elettrificata a 3000 V corrente continua; la linea aerea \u00e8 a sospensione longitudinale con corda di sostegno, con pali, portali e mensole analoghi a quelli installati sulle linee FS.\nE' in corso l'attrezzaggio della linea con il sistema di segnalamento ERTMS di livello 2.\nLo scalo della stazione di Lucignano \u00e8 collegato con lo stabilimento SVI che produce mezzi d'opera ferroviari.\nMateriale rotabile.\nIl parco rotabili \u00e8 sempre stato caratterizzato dall'eterogeneit\u00e0, con abbondanza di mezzi antiquati, restaurati e modificati acquisiti nel tempo da dismissioni o da ferrovie soppresse."}
{"id": "2166293", "revid": "122562304", "url": "https://it.wikipedia.org/wiki?curid=2166293", "title": "Best of Both Worlds", "text": ""}
{"id": "2166300", "revid": "154893", "url": "https://it.wikipedia.org/wiki?curid=2166300", "title": "Castrurriali", "text": ""}
{"id": "2166302", "revid": "124878866", "url": "https://it.wikipedia.org/wiki?curid=2166302", "title": "Singoli pi\u00f9 venduti nel Regno Unito", "text": "La seguente lista riporta i singoli pi\u00f9 venduti nel Regno Unito.\nI The Beatles, con 6 brani, sono i pi\u00f9 presenti nella lista. Segue Bruno Mars con 4 brani, mentre con 2 brani si sono classificati Boney M., C\u00e9line Dion, Ed Sheeran, Engelbert Humperdinck, Frankie Goes to Hollywood, John Travolta con Olivia Newton-John, Justin Bieber, LMFAO e le Spice Girls."}
{"id": "2166305", "revid": "57872", "url": "https://it.wikipedia.org/wiki?curid=2166305", "title": "Palazzo Nicolosio Lomellini", "text": ""}
{"id": "2166307", "revid": "767487", "url": "https://it.wikipedia.org/wiki?curid=2166307", "title": "Mark\u00e9ta Irglov\u00e1", "text": "Inizia a studiare pianoforte all'et\u00e0 di 7 anni. Due anni dopo il padre le regala una chitarra, strumento del quale si innamora immediatamente.\nCollabora con Glen Hansard della band The Frames, che incontr\u00f2 all'et\u00e0 di 13 anni quando lo stesso Hansard visit\u00f2 la citt\u00e0 natale della Irglov\u00e1, Vala\u0161sk\u00e9 Mezi\u0159\u00ed\u010d\u00ed. Due anni dopo fu invitata ad unirsi a lui nelle sue tourn\u00e9e, ed insieme si esibirono come The Swell Season. Proprio con questo nome \u00e8 stato chiamato il loro album. I due giovani si sono fidanzati durante le riprese del film Once, per poi lasciarsi nel 2009 ma rimanendo buoni amici e continuando a collaborare.\nNel 2007 recita con Hansard nel film indipendente \"Once\", diretto da John Carney, per il quale hanno scritto tutte le canzoni che ne compongono la colonna sonora.\nUna delle canzoni, \"Falling Slowly\", \u00e8 stata molto acclamata e vinse il Critics Choice Award come miglior canzone originale. Sempre per \"Falling Slowly\" Mark\u00e9ta Irglov\u00e1 vinse un Premio Oscar come miglior canzone, diventando la prima donna ceca a vincere un Oscar e la pi\u00f9 giovane persona a vincere un Oscar in una categoria musicale, avendo 19 anni all'epoca. Lei e Hansard hanno cantato la canzone alla serata degli Oscar 2008 presso il Kodak Theatre di Los Angeles. Nella sua carriera la Irglov\u00e1 ha ottenuto un'altra candidatura ai Grammy 2008, oltre quella per \"Falling Slowly\".\nSempre nel 2007 hanno fatto parte, lei e Hansard, della colonna sonora di \"Io non sono qui\", film biografico su Bob Dylan, interpretando \"You Ain't Goin' Nowhere\" dello stesso Dylan.\nDopo un terzo album con Glen Hansard il duo The Swell Season si scioglie e Marketa prosegue per la carriera solista.\nIl suo esordio avviene nel 2011 con l'album \"Anar\".\nHa fatto da guest star in una puntata de I Simpson."}
{"id": "2166308", "revid": "729019", "url": "https://it.wikipedia.org/wiki?curid=2166308", "title": "Battaglia di Maraycalla", "text": "La battaglia di Maraycalla fu un conflitto combattuto nel 1534 tra l'impero spagnolo e l'impero Inca, nel corso del tentativo spagnolo di conquista dell'impero Inca.\nStoria.\nLa capitale Inca, Cuzco, era stata conquistata dagli spagnoli nel novembre del 1533. L'esercito Inca era guidato dal famoso generale Quizquiz.\nDopo aver perso la battaglia ed essere fuggito sulle montagne, il generale Inca fu ucciso per il disonore dai suoi stessi uomini, lasciando gli Inca senza una guida fino alla salita di Manco II, nel grande assedio di Cuzco, ultima grande battaglia degli Inca."}
{"id": "2166310", "revid": "223320", "url": "https://it.wikipedia.org/wiki?curid=2166310", "title": "Natalie Paley", "text": ""}
{"id": "2166311", "revid": "767487", "url": "https://it.wikipedia.org/wiki?curid=2166311", "title": "Diego Arismendi", "text": "Carriera.\nClub.\nIl 3 marzo 2010 viene mandato in prestito al Brighton e lascia cos\u00ec lo Stoke City che nel dicembre del 2012 lo rescinde .\nNazionale.\nTra il 2008 ed il 2014 ha giocato 4 partite nella nazionale uruguaiana."}
{"id": "2166312", "revid": "486946", "url": "https://it.wikipedia.org/wiki?curid=2166312", "title": "Edoardo l'esule", "text": ""}
{"id": "2166313", "revid": "174925", "url": "https://it.wikipedia.org/wiki?curid=2166313", "title": "Himar", "text": ""}
{"id": "2166314", "revid": "1444886", "url": "https://it.wikipedia.org/wiki?curid=2166314", "title": "Societ\u00e0 Elettronucleare Nazionale", "text": "Societ\u00e0 Elettronucleare Nazionale S.p.A. (SENN S.p.A.) era un'azienda italiana che operava nel settore dell'energia nucleare costruendo centrali nucleari. Era parte del gruppo IRI-Finelettrica, compartecipata anche da Finmeccanica e Finsider.\nStoria.\nEra nata a Roma il 22 marzo 1957 per costruire una centrale nucleare nel Mezzogiorno; nel luglio dello stesso anno si sposta a Napoli.\nNel 1960 d\u00e0 il via ai lavori per la realizzazione della centrale nucleare del Garigliano a Sessa Aurunca, nell'ambito del progetto Energia Nucleare Sud Italia. Nel 1963 la centrale viene terminata, con un costo di circa 70 milioni di dollari finanziati dalla Banca Internazionale per la Ricostruzione e lo Sviluppo attraverso la Cassa per il Mezzogiorno, da SENN, da IRI e altre aziende private: il suo reattore ad acqua bollente, costruito da General Electric, sviluppava 160 MW. La turbina a vapore, l'alternatore e i componenti di ciclo termico furono ordinati all'Ansaldo/Ansaldo-San Giorgio.\nNel 1965 con la creazione dell'Ente Nazionale per l'Energia Elettrica, SENN cede la centrale a ENEL e il 28 giugno si trasforma in Societ\u00e0 Finanziaria Nazionale S.p.A.."}
{"id": "2166315", "revid": "287204", "url": "https://it.wikipedia.org/wiki?curid=2166315", "title": "Latvijas Basketbola L\u012bga", "text": "La Latvijas Basketbola l\u012bga, nota anche come LBL, \u00e8 la massima serie del campionato lettone di pallacanestro.\nStoria.\nDopo il crollo dell'Unione Sovietica, nel 1992 ogni ex-Repubblica sovietica ha cominciato ad organizzare un campionato di pallacanestro.\nIn Lettonia, dopo l'iniziale dominio incontrastato del Broc\u0113ni, vincitore tra il 1992 e il 1999, e poi scomparso nel 2001 dopo la scissione dell'ASK Riga dal Barons LMT, \u00e8 emersa la supremazia del Ventspils contrastata soprattutto dal VEF Riga."}
{"id": "2166321", "revid": "287204", "url": "https://it.wikipedia.org/wiki?curid=2166321", "title": "Consiglio Nazionale Palestinese", "text": ""}
{"id": "2166322", "revid": "838137", "url": "https://it.wikipedia.org/wiki?curid=2166322", "title": "Riccardo Michieletto", "text": "Ha giocato negli anni d'oro della Pallavolo Parma, vincendo molti trofei. Attualmente \u00e8 il team manager della Trentino Volley, squadra con la quale ha vinto i suoi primi trofei da dirigente.\nCarriera.\nInizi\u00f2 la sua carriera nel San Giorgio Chirignago, squadra delle serie minori del Veneto. Il salto di qualit\u00e0 avvenne nel 1985, quando fu ingaggiato da una delle squadre pi\u00f9 forti del panorama pallavolistico di quegli anni: Parma. Qui strinse amicizia con un'altra giovane promessa della pallavolo italiana, Andrea Giani. In quegli anni vinse 2 scudetti, 2 Coppe Italia, oltre a 4 titoli europei.\nRest\u00f2 a Parma fino al 1996, con delle parentesi a Brescia e a Mantova che lo porteranno a giocare in Serie A2. Ritorner\u00e0 a Mantova nel 1999 e nel 2005, chiudendo l\u00ec la sua carriera di giocatore.\nSe la prima parte della sua carriera \u00e8 legata alla citt\u00e0 di Parma, la seconda \u00e8 legata alle vicende della squadra di Trento. Nel 1996 si trasfer\u00ec nelle file dell\"'Itas Btb Mezzolombardo\", ottenendo la promozione in Serie A2. Dopo aver giocato per 2 anni a Crema, ritorn\u00f2 in Trentino, dove la squadra, ora chiamata Trentino Volley, era approdata nella massima serie nazionale con l'acquisizione, nel 2000, del titolo sportivo di Ravenna. Prima di chiudere la carriera a Mantova milit\u00f2 un anno nella formazione di A2 di Castelnuovo del Garda.\nNella stagione 2007-2008 inizi\u00f2 la sua carriera da dirigente, precisamente con il ruolo di Team Manager della Trentino Volley.\nPalmar\u00e8s.\nGiocatore\nDirigente"}
{"id": "2166324", "revid": "1005847", "url": "https://it.wikipedia.org/wiki?curid=2166324", "title": "Ferrovia Roma-Fiumicino", "text": "La ferrovia Roma\u2013Fiumicino \u00e8 una linea ferroviaria urbana romana che collega la citt\u00e0 al suo principale aeroporto.\nStoria.\nIl collegamento ferroviario tra Roma e Fiumicino nacque ufficialmente il 6 maggio 1878, quando fu completata una diramazione della Ferrovia Tirrenica (ultimata nel 1859) che dalla stazione di Ponte Galeria raggiungeva Fiumicino, dove erano ubicati una stazione ferroviaria per il traffico viaggiatori ed un raccordo con il porto fluviale per il servizio merci. Questo raccordo terminava presso uno scalo denominato Fiumicino Porto Canale, che verr\u00e0 in seguito elevato a stazione.\nL'esercizio a trazione elettrica, con linea aerea alla tensione di 3000 V, venne attivato il 14 novembre 1938. Il traffico merci inizi\u00f2 a diminuire a partire dagli anni sessanta, a causa della perdita d'importanza del porto fluviale di Fiumicino. Nel 1990, si giunse alla chiusura al traffico ferroviario nel raccordo per il porto fluviale, che sar\u00e0 dismesso solo dopo dieci anni. Tuttavia, la linea inizi\u00f2 ad assumere una certa importanza per quanto riguarda il traffico viaggiatori in concomitanza con l'apertura dell'aeroporto di Fiumicino. Per l'occasione fu realizzato nel settembre 1960 il raddoppio della ferrovia e fu studiata una diramazione che dalla stazione di Porto avrebbe raggiunto direttamente lo scalo aeroportuale. Il progetto fu accantonato in un primo momento, ma venne ripreso verso la met\u00e0 degli anni ottanta: venne realizzata una variante che si dirama pochi metri prima dell'ingresso nella stazione di Porto, per proseguire interamente su viadotto sino all'interno dello scalo aeroportuale. Fu qui realizzata una stazione denominata Fiumicino Aeroporto.\nL'apertura del nuovo collegamento avvenne il 27 maggio 1990. Contemporaneamente, venne chiusa l'ex stazione di Porto, gi\u00e0 declassata al rango di fermata a causa della scarsa utenza data la lontananza dallo scalo aeroportuale. Vennero istituiti dei servizi diretti Roma-Aeroporto (attualmente noti con il nome di \"Leonardo Express\"), inizialmente attestati alla stazione di Roma Ostiense. In un secondo momento i treni raggiunsero la stazione di Roma Termini. Con l'istituzione di questi servizi, i treni merci dalla/alla ferrovia Tirrenica vennero deviati sulla tratta Roma Trastevere-Roma San Pietro-Maccarese. Nel 1994 fu istituito il servizio regionale metropolitano FR1 e i treni vennero attestati a Fara Sabina, con l'offerta di quattro treni l'ora per Fiumicino Aeroporto e uno per Fiumicino Citt\u00e0. Il 30 gennaio 2000 il collegamento Bivio Porto-Fiumicino Citt\u00e0 venne soppresso: dopo alcuni anni di abbandono, a partire dal 2007 gli impianti ferroviari furono rimossi e demoliti, nell'ambito di un piano di riqualificazione mirato alla costruzione di un nuovo quartiere, con annessa la nuova sede del comune di Fiumicino.\nCaratteristiche.\nPercorso.\nPartendo dalla stazione di Roma Termini, la ferrovia raggiunge la stazione di Roma Trastevere dove si distacca, con una curva a sinistra, dalla parte completata dell'anello ferroviario. Successivamente la linea lambisce per alcuni metri il Tevere per poi costeggiare il quartiere della Magliana, dove sono situate le stazioni di Villa Bonelli (aperta nel 1996) e Magliana.\nLa ferrovia prosegue a questo punto in linea con Via della Magliana (dove \u00e8 situata la stazione di Muratella), sottopassa il Grande Raccordo Anulare e corre tra la Via della Magliana e l'autostrada A91. All'altezza di Ponte Galeria la linea raggiunge l'omonima stazione in cui \u00e8 presente il bivio per Fiumicino e per Pisa: voltando a sinistra la ferrovia sottopassa l'A91 dove, alcuni metri dopo il cavalcavia, \u00e8 situata la stazione di Fiera di Roma.\nLa linea successivamente prosegue parallelamente all'autostrada (con una fermata in corrispondenza del quartiere di Parco Leonardo) fino all'aeroporto, dove, fino al 2001, esisteva un posto di servizio denominato Bivio Porto in cui vi erano le prosecuzioni della linea per la stazione di Fiumicino Aeroporto e di Fiumicino Citt\u00e0. Nel primo caso la linea prosegue in viadotto per alcuni chilometri fino al primo piano del fabbricato dei voli internazionali dell'aeroporto, dove \u00e8 situata la stazione.\nNel secondo caso la linea proseguiva in rettilineo attraversando la localit\u00e0 di Porto (dove era situata l'omonima stazione), sottopassando la SS 296 e raggiungendo Fiumicino in localit\u00e0 Coccia di Morto, dove era ubicato l'unico passaggio a livello della linea. Al termine della Via Portuense si trovava la stazione di Fiumicino, dotata di tre binari di cui uno adibito al traffico merci. Quest'ultimo binario attraversava Via degli Orti e si affiancava, con una curva verso sinistra, alla banchina destra del canale navigabile dove era situato lo scalo merci di Fiumicino Porto Canale."}
{"id": "2166325", "revid": "486946", "url": "https://it.wikipedia.org/wiki?curid=2166325", "title": "Fiumicino Aeroporto", "text": ""}
{"id": "2166328", "revid": "729019", "url": "https://it.wikipedia.org/wiki?curid=2166328", "title": "Battaglia del monte Chimborazo", "text": "La battaglia del monte Chimborazo fu un conflitto combattuto nel 1534 tra l'impero spagnolo e l'impero Inca, nel corso del tentativo spagnolo di conquista dell'impero Inca.\nPreludio.\nPizarro aveva rovesciato l'impero Inca, catturato l'imperatore Atahualpa e chiesto una stanza piena d'oro e due piene d'argento. Ottenne il tesoro ma, nonostante questo, giustizi\u00f2 comunque Atahualpa. Essendo venuto a conoscenza di questo fatto, Rumi\u00f1ahui radun\u00f2 le proprie forze dirigendosi verso la capitale settentrionale Inca di Quito, dove si crede abbia sepolto l'oro avendo saputo che gli spagnoli stavano raggiungendo l'Ecuador per catturarlo. Decise quindi di bruciare Quito radendola al suolo, togliendo agli spagnoli il vanto di aver conquistato la citt\u00e0, ed uccise le Vergini del Sole per preservarne la verginit\u00e0. Dopo aver fatto questo si prepar\u00f2 con i suoi uomini alla battaglia.\nLa battaglia.\nFrancisco Pizarro invi\u00f2 il proprio luogotenente Sebasti\u00e1n de Belalc\u00e1zar a catturare Rumi\u00f1ahui, prendere possesso dell'oro e della citt\u00e0 di Quito. Nel frattempo in Ecuador Rumi\u00f1ahui stava guidando le sue truppe verso sud. I due eserciti si incontrarono nella valle del monte Chimborazo. Nella prima fase del conflitto nessuno dei due sembrava avere il sopravvento, anche se Rumi\u00f1ahui stava colpendo gli spagnoli nonostante il fatto che possedessero pistole e cannoni. Belalc\u00e1zar si stava per ritirare, in modo da limitare le perdite, quando il vulcano erutt\u00f2 facendo temere la collera degli dei agli Inca, che fuggirono. Questa battaglia fu l'ultima dell'impero Inca prima del crollo definitivo. Alla fine Rumi\u00f1ahui fu catturato e torturato, ma non disse una parola sul luogo in cui aveva nascosto l'oro. Dopo la sua morte, nonostante le ricerche degli spagnoli, il tesoro non fu mai ritrovato."}
{"id": "2166332", "revid": "1573940", "url": "https://it.wikipedia.org/wiki?curid=2166332", "title": "Suddivisione amministrativa dell'Henan", "text": "La suddivisione dell'Henan, una provincia della Repubblica Popolare Cinese, \u00e8 articolata sui seguenti tre livelli: prefetture (\u5730\u533a d\u00ecq\u016b), a loro volta suddivise in contee (\u53bf xi\u00e0n), che a loro volta sono suddivise in citt\u00e0 (\u9547 zh\u00e8n). \nPer una loro illustrazione, si rinvia alla voce sulla Suddivisione amministrativa della Cina"}
{"id": "2166339", "revid": "767487", "url": "https://it.wikipedia.org/wiki?curid=2166339", "title": "F\u00fcz\u00e9r", "text": "F\u00fcz\u00e9r \u00e8 un comune dell'Ungheria di 585 abitanti (dati 2001). \u00c8 situato nella provincia di Borsod-Aba\u00faj-Zempl\u00e9n."}
{"id": "2166342", "revid": "767487", "url": "https://it.wikipedia.org/wiki?curid=2166342", "title": "F\u00fcz\u00e9rkajata", "text": "F\u00fcz\u00e9rkajata \u00e8 un comune dell'Ungheria di 136 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166350", "revid": "729019", "url": "https://it.wikipedia.org/wiki?curid=2166350", "title": "F\u00fcz\u00e9rkoml\u00f3s", "text": "F\u00fcz\u00e9rkoml\u00f3s \u00e8 un comune dell'Ungheria di 387 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166353", "revid": "73843", "url": "https://it.wikipedia.org/wiki?curid=2166353", "title": "Giuseppe Ajmone", "text": "Dal 1941 studia pittura all'Accademia di Belle Arti di Brera, Milano, sotto la guida di Achille Funi e Carlo Carr\u00e0.\nNel 1946 \u00e8 uno dei firmatari del Manifesto del Realismo, noto anche come \"Oltre Guernica\".\nCollabora nelle redazioni di \"Numero\" (1944-1946), \"Pittura\" (1946-1948), \"Quaderni milanesi\" (1960-1962). Collabora con Einaudi dal 1947 al 1949.\nNel 1951 vince il premio \"Senatore Borletti\" per la giovane pittura italiana ed \u00e8 membro della Giunta Tecnica della Triennale di Milano.\nLe sue opere figurano in collezioni pubbliche e private.\nBiografia.\nDalla nascita agli anni di Accademia e gli anni quaranta.\nNasce a Carpignano Sesia (NO) il giorno 17 febbraio 1923 da Piero e Natalia Geranzani. All'et\u00e0 di sei anni, nel 1929, viene iscritto alla classe terza; aveva gi\u00e0 frequentato come uditore i primi due anni delle scuole elementari. Nel 1931 Muore la madre. Si trasferisce con il padre a Novara. L'anno successivo il padre si risposa e il 28 ottobre nasce la sorella Giuseppina. Nel 1933 viene iscritto al Collegio Gallarini di Novara. Nel 1937 inizia a disegnare presso lo studio dello scultore Riccardo Mella. Il 1\u00ba gennaio 1941 muore il padre vittima di un incidente automobilistico. A Giugno si diploma all'istituto magistrale. A ottobre si iscrive all'Accademia di Belle Arti di Brera a Milano dove seguir\u00e0 i corsi di Achille Funi e Carlo Carr\u00e0. Nel 1943 \u00e8 a Novara e lavora nello studio di Corso Umberto I. Nel giugno del 1944 si diploma in pittura presso l'Accademia di Belle Arti di Brera. A Milano divide uno studio in Corso Garibaldi con Morlotti e Cassinari. Nel 1946 partecipa a \"Posizione (Ajmone, Bergolli, Morlotti, Paganin e Testori)\" alla Galleria Bergamini di Milano. \u00c8 premiato alla \u201cPrima mostra nazionale di pittura\u201d a Bellagio. Sempre nello stesso anno, a Milano, espone alla \u201cII Mostra d'arte contemporanea\u201d del Fondo Matteotti.\nIl 4 maggio 1946 si sposa con Maria Angela Barzizza. Si trasferisce a Bassignana (AL). Il 3 dicembre 1947 nasce la figlia Natalia.\nNel 1946 inizia una collaborazione con la casa editrice Einaudi come curatore della veste artistica dei libri. Sempre con Einaudi nel 1947 pubblica una serie di dieci acqueforti per \"Lavorare stanca\" di Cesare Pavese e nel 1949 per \"L'infinito\" di Giacomo Leopardi (ma 1948 per le Edizioni del Sagittario a cura di Cesare Balossini, senza luogo di stampa, tiratura di 76 esemplari complessivi, con errore di numerazione da parte dell'artista, contenente un foglio con la poesia di Leopardi e sette acqueforti di cui sei stampate su fogli sciolti protetti da velina inserite in una elegante e semplice brossura e una, piccola, incollata sulla copertina, tutte le incisioni sono numerate e firmate a matita in basso).\nIl 1948 \u00e8 l'anno della prima partecipazione alla Biennale di Venezia per la \u201cXXIV Esposizione internazionale d'arte\u201d.\nNel 1949 la famiglia torna a Novara e poi nel 1953 si trasferisce a Milano.\nEspone grafica a Praga nel 1949 e alla \u201cMostra di pittura italiana moderna\u201d alla Galleria di Pittura a Milano con la presentazione di Alberto Cruciani e l'introduzione del catalogo a firma di Salvatore Quasimodo.\nGli anni cinquanta.\nPartecipa, nel 1950, alla \u201cXXV Esposizione internazionale d'arte\u201d alla Biennale di Venezia.\nNel 1951 vince il \u201cPremio Senatore Borletti\u201d per la giovane pittura italiana. Dal medesimo anno \u00e8 stato uno dei collaboratori della Triennale di Milano come membro della Giunta tecnica della XI manifestazione e poi membro del Centro studi.\nNel 1952 partecipa alla Biennale di Venezia per la \u201cXXVI Esposizione internazionale d'arte\u201d.\nEspone alla Biennale di San Paolo del Brasile del 1951 e del 1959; alle mostre \u201cItalia-Francia\u201d di Torino del 1951, 1952, 1955 con una personale nel 1959 e poi nel 1961. Nel 1955 e nel 1959 partecipa alla Quadriennale Nazionale d'Arte di Roma e, sempre nel 1959, anche alla Biennale Internazionale di Tokyo.\nNel 1955 e nel 1958 espone al Pittsburgh International Museum of Art. In quegli anni partecipa alle mostre dedicate alla pittura italiana al Museo di Copenhagen, alla Kunsthalle di Dortmund e Norimberga, al Museo di Buenos Aires.\nNel 1959 alcune sue opere (\"Nudo sulla sedia gialla\", \"Nudo sdraiato\" e \"Fiori\") vengono esposte alla mostra \"50 anni d'arte a Milano. Dal divisionismo ad oggi\", organizzata dalla Permanente.\nGli anni sessanta.\nNel 1962 \u00e8 invitato alla \u201cXXXI Esposizione internazionale d'arte\u201d alla Biennale di Venezia, questa volta con una sala personale. Nel medesimo anno \u00e8 ospite anche al Castello Estense di Ferrara per la mostra collettiva \u201cIl dopoguerra. La pittura dal '45 al '55\u201d e con mostre personali alla galleria Gissi di Torino e a La Ruota di Parma. L'anno successivo espone a Firenze da Michaud e a Genova alla Galleria Rotta.\nNel 1964 finisce di costruire la casa di Romagnano Sesia che frequenter\u00e0 sempre pi\u00f9 assiduamente fino a trasferirvisi definitivamente agli inizi degli anni ottanta.\nNel 1967 partecipa alla XXV Biennale d'arte Citt\u00e0 di Milano al Palazzo della Permanente. L'anno successivo, nel 1968, \u00e8 nuovamente alla Permanente con la collettiva \u201cLa tavolozza figurativa\u201d e partecipa alla XIV Triennale di Milano a Palazzo dell'Arte.\nGli anni settanta.\nNegli anni settanta e ottanta fa parte delle Commissioni della Societ\u00e0 per le Belle Arti ed Esposizione Permanente di Milano.\nNel 1971 \u00e8 protagonista delle mostre personali a Milano da Bergamini, a Borgomanero alla Galleria L'incontro e alla Galleria dello Scudo di Verona.\nNel 1972 \u00e8 a Roma con la X Quadriennale d'Arte e a Milano, al Museo Poldi Pezzoli, con la collettiva \u201c\"Milano 70-70\"\u201d. Nel 1974 un'altra collettiva a Palazzo Reale di Milano \u201c\"50 anni di pittura italiana\"\" nella collezione Boschi-Di Stefano\u201d. \nNel 1976 La Spirale di Milano pubblica la monografia di Roberto Tassi \u201c\"Studio sulla pittura di Giuseppe Ajmone. La luce delle cose\"\u201d.\nGli anni ottanta.\nNel 1982 espone la famosa serie dei grandi nudi annegati (ispirata ad un fatto della cronaca di Romagnano Sesia della fine degli anni settanta) al Palazzo della Permanente di Milano; la mostra a cura di Roberto Tassi verr\u00e0 poi ospitata anche a Villa Marazza di Borgomanero e a Palazzo Robellini di Aqui Terme. \nL'anno successivo espone altre grandi tele degli anni settanta, anch'esse ispirate dalle difficili vicende storiche del momento, come \u201c\"Nicev\u00f2\"\u201d, \u201c\"Ancora un delitto\"\u201d e \u201c\"Il grande studio\"\u201d, al Circolo della stampa di Milano.\nIl 1984 \u00e8 l'anno della mostra antologica a cura di Giuseppe Bonini a Palazzo dei Diamanti di Ferrara.\nNello stesso anno espone anche a Castel Ivano di Ivano Fracena con un testo in catalogo di Giorgio Mascherpa. \nNel 1986 \u00e8 alla Galleria Immagine di Mendrisio, nel 1987 alla Galleria 32 di Milano e da Biasutti a Torino con testo in catalogo di Gian Alberto Dell'Acqua. \nNel 1987 espone alla \u201cXXX Biennale Nazionale Citt\u00e0 di Milano\u201d e nel 1988 da Forni a Bologna con una mostra a cura di Rossana Bossaglia; nel 1989 da Salamon a Torino con testo in catalogo di Stefano Crespi.\nGli anni novanta.\nEspone nel 1990 alla Galleria Gradiva di Roma con testo di Vito Apuleo. \nNel 1992 da Bergamini a Milano e al Palazzo della Permanente alla collettiva \u201c\"Pittura a Milano1945-\u201890\"\u201d. \nNel 1994 epone da Montrasio a Monza con in catalogo un testo di Crespi. \u00c8 a Palazzo Sarcinelli di Conegliano Veneto nel 1995 e nel 1996 con \u201c\"Figure della pittura\"\u201d e due anni pi\u00f9 tardi con un'altra collettiva dal titolo \u201c\"Da Fattori a Burri\"\u201d. \nIl 1997 vede Ajmone prendere parte a diverse mostre collettive: \u201c\"Milano 1950-59\"\u201d a Palazzo dei diamanti di Ferrara, \u201c\"L'informale italiano. Pittura di segno e materia\"\u201d alla galleria Niccoli di Parma, \u201c\"Figurazioni\"\u201d al Museo della Permanente di Milano e \u201c\"Reale, concreto, astratto. Arte a Milano 1946-1959\"\u201d a Palazzo pretorio di Sondrio.\nLo stesso anno Marco Rosci cura una scelta di opere dal 1943 al 1997 per una mostra antologica tenutasi all'ex Convento della Purificazione di Arona.\nGli ultimi anni.\nNel 2000 espone a Palermo presso il Centro d'Arte Mercurio; nello stesso anno \u00e8 nuovamente a Castel Ivano di Ivano Fracena, e presso la Galleria Montrasio a Monza con una mostra a cura di Elena Pontiggia. \nNel medesimo anno \u00e8 ospite anche alla mostra collettiva \u201c\"Miracoli a Milano 1945-1965\"\u201d alla Permanente di Milano, sodalizio artistico di cui \u00e8 anche socio. \nNell'anno successivo una personale antologica presso la Galleria Il Chiostro di Saronno e una collettiva, \u201c\"Realismi\"\u201d, presso MontrasioArte di Milano. Nel 2003 partecipa, alla Galleria Civica di Lissone, alla collettiva \u201c\"Naturalismo padano nella collezione Boschi-Di Stefano\"\u201d. L'anno successivo si apre con la partecipazione alla collettiva \u201c\"L'incanto della pittura. Percorsi dell'arte italiana del secondo Novecento\"\u201d alla Casa del Mantegna di Mantova e poi una personale alla Banca Ponti di Milano.\nL'ultima mostra antologia risale all'ottobre 2004 presso la Galleria MontrasioArte di Milano con in catalogo un saggio di Flavio Arensi e un dialogo a cura di Daniele Astrologo.\nMuore a Romagnano Sesia (NO) dove ha vissuto e lavorato fino all'8 aprile 2005."}
{"id": "2166356", "revid": "287204", "url": "https://it.wikipedia.org/wiki?curid=2166356", "title": "F\u00fcz\u00e9rradv\u00e1ny", "text": "F\u00fcz\u00e9rradv\u00e1ny \u00e8 un comune dell'Ungheria di 424 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166361", "revid": "123098512", "url": "https://it.wikipedia.org/wiki?curid=2166361", "title": "2-butanolo", "text": "Il 2-butanolo o alcol \"sec\"-butilico (leggi: \"alcol secondar butilico\") \u00e8 un composto organico di formula CH3CH(OH)CH2CH3. Questo alcol secondario \u00e8 un liquido infiammabile e incolore solubile in 12 parti di acqua e completamente miscibile con solventi organici polari come eteri e alcooli.\n\u00c8 prodotto su larga scala, in quanto precursore del solvente industriale metiletilchetone. Il 2-butanolo \u00e8 chirale e pu\u00f2 essere ottenuto come enantiomero puro nelle due forme \"(R)\"-(\u2212)-2-butanolo e \"(S)\"-(+)-2-butanolo. Comunemente si trova sotto forma di racemo (miscela in uguale quantit\u00e0 dei due enantiomeri).\nSintesi.\nIl 2-butanolo \u00e8 prodotto industrialmente per mezzo dell'idratazione dell'1-butene o del 2-butene:\nL'acido solforico \u00e8 il catalizzatore di questa reazione.\nUtilizzi.\nSolo una piccola parte di 2-butanolo \u00e8 usato come solvente, la maggior parte \u00e8 trasformato in butanone (\"MEK\") importante solvente industriale, presente in molti prodotti per la casa e utilizzato come diluente per vernici. Gli esteri volatili del 2-butanolo hanno invece aromi caratteristici e trovano impiego, utilizzati in piccola quantit\u00e0, come ingredienti di profumi e aromi artificiali.\nViene determinato mediante gas-cromatografia ed utilizzato come indice di genuinit\u00e0 nei distillati (per i quali deve essere \u2264 6\u00a0mg/l) per rilevare tagli di vini con feccia o vinaccia battericamente alterati.\nIl 2-butanolo \u00e8 assente nelle vinacce fresche. La sua presenza aumenta con il tempo e indica l'alterazione delle materie prime ad opera di batteri del genere Lactobacillus. Per prevenire la formazione di alti livelli di 2-butanolo, come ad esempio nel caso di vinacce che rimangono conservate in condizioni non ottimali per lungo tempo quando non riescono ad essere smaltite, le vinacce vergini devono essere insilate, immagazzinate e acidificate per inibire l'azione batterica."}
{"id": "2166364", "revid": "1522738", "url": "https://it.wikipedia.org/wiki?curid=2166364", "title": "Muhammad al-Badr", "text": "Biografia.\nMu\u1e25ammad al-Badr nacque il 15 febbraio 1926, primogenito di A\u1e25mad bin Ya\u1e25y\u0101, penultimo imam zaydita e Re dello Yemen del Nord. Nel 1944 si spost\u00f2 a Ta'izz, nel meridione del Paese, dove suo padre era vicario dell'Im\u0101m Ya\u1e25y\u0101 suo padre per numerosi anni, al fine di perfezionare la propria istruzione. Subito dopo il feroce assassinio dell'Im\u0101m Ya\u1e25y\u0101 nel febbraio del 1948, ad opera di congiurati guidati da Sayyid Abd Allah al-Wazir, al-Badr arriv\u00f2 nella capitale an\u02bf\u0101\u02be per assicurare il suo apparente sostegno al nuovo regime. Nel frattempo il padre, Sayf al-Islam Ahmad, aveva deciso di abbandonare Ta'izz alla volta di \u1e24ajja, dove si assicur\u00f2 il sostegno delle trib\u00f9, proclamando se stesso Imam col titolo di al-N\u0101\u1e63ir e nel giro di un mese dall'assassinio, l'Im\u0101m A\u1e25mad riprese facilmente il controllo della capitale San\u02bf\u0101\u02be e giustiziato il principale istigatore della rivolta.\nSayf al-Isl\u0101m al-Badr (come fu chiamato Mu\u1e25ammad), non ancora ventenne, fu facilmente in grado di dissipare ogni malinteso col genitore, motivo per cui alla fine del 1949 egli fu nominato suo vicario a \u1e24odeida, l'importante porto sul mar Rosso. Divent\u00f2 parimenti ministro degli Interni.\nAl-Badr svolse un ruolo importante nel reprimere la rivolta contro l'Im\u0101m A\u1e25mad nel 1955, guidata dal fratello di A\u1e25mad, Sayf al-Isl\u0101m \u02bfAbd All\u0101h, e poi fu proclamato erede al trono. Durante il rimanente periodo del governo dell'Im\u0101m A\u1e25mad, egli ricopr\u00ec il posto di ministro degli Esteri e dal 1958 fu anche il vicario dell'Imam a an\u02bf\u0101\u02be. Nel 1959 gest\u00ec appieno il potere in Yemen nei pochi mesi in cui l'Im\u0101m A\u1e25mad fu assente, ricoverato per cure mediche in Italia. Un attentato alla vita dell'Im\u0101m A\u1e25mad nel marzo del 1961 lasci\u00f2 il sovrano gravemente azzoppato e, nell'ottobre, Sayf al-Isl\u0101m al-Badr assunse l'effettivo potere del governo yemenita.\nLa rivoluzione repubblicana.\nIl 19 settembre 1962 A\u1e25mad mor\u00ec nel sonno e al-Badr fu proclamato Imam e sovrano, assumendo il titolo onorifico di al-Man\u1e63\u016br (colui che \u00e8 reso vittorioso [da Dio]). Tra i primi provvedimenti assunti dal nuovo Imam vi fu un'amnistia generale per i numerosi prigionieri politici.\nIl 26 settembre 1962, insorti nasseriani bombardarono la sua residenza di D\u0101r al-Bash\u0101\u02beir, nel distretto di Bi\u02ber al-Azab di San\u02bf\u0101\u02be, \u02bfAbd All\u0101h al-Sall\u0101l, che al-Badr aveva nominato comandante delle Guardie Reali, organizz\u00f2 il colpo di Stato e si proclam\u00f2 Presidente della Repubblica Araba dello Yemen.\nQuando era principe ereditario, al pari di molti giovani esponenti arabi della sua generazione, al-Badr era stato un grande ammiratore del Presidente egiziano Gam\u0101l \u02bfAbd al-N\u0101sir e, durante l'assenza di suo padre in Italia, aveva chiesto a esperti egiziani di aiutarlo a modernizzare lo Yemen in ogni settore, incluso quello militare. Suo padre tuttavia aveva legato lo Yemen alla Repubblica Araba Unita, costituita da Egitto e Siria, che sarebbe dovuta diventare gli \"Stati Uniti Arabi\". Fu ironico che la \"rivoluzione\" in Yemen del 26 settembre 1962 fosse ampiamente istigata e pianificata proprio dagli egiziani e che, senza la massiccia presenza egiziana in Yemen nei cinque anni successivi alla proclamazione della Repubblica Araba dello Yemen essa non avrebbe certo potuto sopravvivere.\nMalgrado gli insorti repubblicani avessero annunciato al mondo che al-Badr era morto in occasione dell'assalto al suo palazzo, egli invece era riuscito a fuggire incolume e a rifugiarsi nelle regioni settentrionali. Lungo il suo trasferimento nelle impervie regioni montagnose del Nord, le trib\u00f9 si radunarono attorno a lui e alla sua causa monarchica, riconoscendolo come \"Am\u012br al-Mu\u02bemin\u012bn\" (\"Comandante dei Credenti\") Queste trib\u00f9 erano zelanti musulmani sciiti zayditi per i quali l'incondizionata obbedienza e lealt\u00e0 nei confronti di un appartenente all'Ahl al-Bayt (i discendenti del Profeta) \u00e8 un obbligo fondamentale della loro fede.\nLa resistenza monarchica.\nPochi giorni dopo al-Badr convoc\u00f2 una conferenza stampa nelle immediate vicinanze dei confini sud-occidentali dell'Arabia Saudita. Suo zio, Sayf al-Isl\u0101m al-\u1e24asan, che si trovava all'estero e che era stato proclamato Imam nel momento in cui s'era diffusa la notizia della morte di al-Badr, si dimise immediatamente e prest\u00f2 giuramento di fedelt\u00e0 al nipote, insieme con tutti i pr\u00ecncipi della famiglia \u1e24amid al-D\u012bn. Subito, l'intera confederazione tribale dei Bakil, con la maggior parte della famiglia degli Hashid che occupavano gli altipiani centrali e settentrionali dello Yemen e che da secoli erano Zayditi, si unirono entusiasticamente alla causa dell'Imam per combattere il regime rivoluzionari filo-nasseriano.\nDurante la guerra civile, che si protrasse per otto anni, al-Badr e suo cugino \u1e24asan bin \u1e24usayn svolsero un ruolo cruciale. Egli visse accanto ai suoi uomini la vita del guerriero, in piena fedelt\u00e0 all'antica tradizione zaydita, condividendo con essi ogni privazione e durezza. Tenne il proprio Quartier Generale in diverse localit\u00e0, nella cornice delle suggestive montagne del NO yemenita, sul Jebal Qara, ad esempio, nella regione di \u1e24ajur al-Sh\u0101m e ad al-Muhabisha, un'altura che domina la pianura della Tihama. Questi Quartier Generali erano organizzati nelle caverne scavate (e attrezzate convenientemente) nelle montagne, nondimeno fatte oggetto di frequenti bombardamenti da parte dell'aviazione militare egiziana. Nel 1967 al-Badr lasci\u00f2 il suo QG a Mabyan, presso Hajja, alla volta di Ta'if (in Arabia Saudita), dove egli elesse la propria residenza fino al termine del conflitto.\nAl-Badr fu un uomo di grande cortesia, gentilezza e fascino personale. Amava profondamente la propria gente ed era essenzialmente un uomo favorevole alla pace, malgrado fosse stato obbligato a impugnare le armi a pi\u00f9 riprese, come quando aveva aiutato suo padre a fronteggiare le rivolte portategli contro da due suoi fratelli nel 1955.\nFine della guerra civile.\nNel 1970, a dispetto del fatto che la maggior parte dei territori yemeniti fosse sotto il pieno controllo di al-Badr e della famiglia \u1e24am\u012bd al-D\u012bn, l'Arabia Saudita - che era stata la maggiore alleata di al-Badr in chiave anti-nasseriana e in nome di un comune principio monarchico - riconobbe la Repubblica Araba dello Yemen, e altre nazioni come il Regno Unito rapidamente la imitarono. In realt\u00e0 la fine della guerra yemenita (che aveva dissanguato non poco la fragile economia dell'Egitto) fu raggiunta nel corso di un incontro a due, tra Gam\u0101l \u02bfAbd el-N\u0101\u1e63er e re Fay\u1e63al, nel corso di un \"\u1e25ajj\" a Mecca, del quale rimangono inusuali fotografie che ritraggono il \"ra\u02be\u012bs\" egiziano nel tradizionale abito del pellegrino.\nObbligato dall'Arabia Saudita (che finanziariamente e con armi aveva fino ad allora reso possibile la resistenza) a riconoscere il regime repubblicano, secondo i termini del negoziato trattato alle sue spalle, senza la minima consultazione, al-Badr rifiut\u00f2 di rimanere ancora sul suolo saudita e chiese che gli fosse consentito di lasciare immediatamente il Regno. Si trasfer\u00ec quindi in Gran Bretagna, dove condusse tranquillamente la sua esistenza in una modesta abitazione nel Kent, lasciandola solo per visitare le Citt\u00e0 Sante di Mecca e Medina e per trovare i suoi parenti e amici nella Penisola Arabica.\nMor\u00ec a Londra il 6 agosto 1996 per una polmonite e fu sepolto nel cimitero di Brookwood, nel Surrey, prima che la sua salma fosse traslata a Medina."}
{"id": "2166365", "revid": "110157", "url": "https://it.wikipedia.org/wiki?curid=2166365", "title": "Em\u0151d", "text": "Em\u0151d \u00e8 una citt\u00e0 dell'Ungheria di 5.474 abitanti (dati 2001) . \u00c8 situata nella provincia di Borsod-Aba\u00faj-Zempl\u00e9n a 25\u00a0km dal capoluogo Miskolc.\nStoria.\nDai ritrovamenti archeologici l'area della citt\u00e0 risulta abitata fin dai tempi della conquista dell'Ungheria.Fin dal secolo XIV risulta praticata la viticoltura. Un incendio distrusse il centro abitato nel 1882. Ottenne lo status di citt\u00e0 nel 2001"}
{"id": "2166366", "revid": "72396", "url": "https://it.wikipedia.org/wiki?curid=2166366", "title": "Homeless World Cup", "text": "La Homeless World Cup \u00e8 un torneo internazionale di calcio, al quale possono partecipare esclusivamente squadre composte da senzatetto. Il torneo si svolge annualmente in varie citt\u00e0 del mondo; nel 2009 la citt\u00e0 ospitante \u00e8 stata Milano.\nStoria.\nL'idea di organizzare un torneo di calcio per senzatetto venne a Mel Young, cofondatore della \"Big Issue Scotland\", e Harold Schmied, editore della \"Megaphon\", durante l'International Network of Street Papers Conference tenutasi a Citt\u00e0 del Capo nel 2001.\nDiciotto mesi dopo il loro incontro, venne organizzata la prima edizione della Homeless Word Cup a Graz, in Austria. Il successo ottenuto li spinse a proseguire con questo progetto, giunto nel 2008 alla sesta edizione."}
{"id": "2166369", "revid": "827882", "url": "https://it.wikipedia.org/wiki?curid=2166369", "title": "John Owen (teologo)", "text": "Biografia.\nD'origine gallese, John Owen nasce a Stadhampton nell'Oxfordshire e viene educato presso il The Queen's College di Oxford conseguendo il baccalaureato nel 1632 e il master nel 1637. A quel tempo questo college era rinomato per gli studi di metafisica. Cresciuto in ambiente puritano, nel 1637, Owen viene allontanato da Oxford a causa degli statuti repressivi del vescovo Laud e diventa cappellano e tutore nella famiglia di Sir Robert Dormer e poi in quella di Lord Lovelace. Allo scoppio della guerra civile inglese, Owen si schiera dalla parte del Parlamento, perdendo cos\u00ec sia il suo posto che la prospettiva di ereditare le fortune di suo zio, fedele alla Monarchia inglese.\nPer un po' vive a Charterhouse Yard, diviso in s\u00e9 stesso sulle questioni religiose allora dibattute. I suoi dubbi vengono rimossi quando, nella Aldemanbury Chapel, dove si era recato per udire predicare Edmund Calamy ode, invece, il sermone di un predicatore sconosciuto.\nLa prima pubblicazione di John Owen \u00e8: \"The Display of Arminianism\"' (1642), una denuncia dell'Arminianesimo e spassionata difesa del Calvinismo, subentrando come pastore della comunit\u00e0 di Fordham nell'Essex, resa vacante dopo che il precedente ministro era stato licenziato per \"comportamento scandaloso\". A Fordham si occupa attivamente della sua parrocchia, e scrive solo l'opera \"The Duty of Pastors and People Distinguished\" (distinzioni fra i doveri dei pastori e dei fedeli), fino al 1646 quando gli viene a mancare il supporto economico delle prebende parrocchiali, che vengono destinate ad altri fini.\nNel 1644 John Owen sposa Mary Rooke (m. 1675). La coppia genera 11 figli, di cui 10 muoiono nell'infanzia. Solo una figlia sopravvive fino in et\u00e0 adulta, ha un matrimonio sfortunato, ritorna a casa e di l\u00ec a poco muore per tubercolosi.\nCarriera.\nIl 29 aprile, predica di fronte al Parlamento lungo. In questo sermone, e ancor di pi\u00f9 nel suo saggio \"Country Essay for the Practice of Church Government\" ad esso allegato, propone un allontanamento dal Presbiterianesimo in favore di un sistema congregazionalista pi\u00f9 tollerante. Cos\u00ec come John Milton, egli, infatti, vedeva ben poca differenza fra la funzione del \"nuovo presbitero\" e del \"vecchio prete\", ed esprime la sua scontentezza per una politica ecclesiastica rigida ed arbitraria, qualunque fosse il nome che le veniva data. Diventa cos\u00ec pastore a Coggeshall nell'Essex, dove una larga presenza di immigrati dalle Fiandre gli foirnisce un'atmosfera indipendente a lui congeniale. La sua adozione di principi congregazionalisti non influisce sulle sue posizioni teologiche e, nel 1647 ancora polemizza contro l'Arminianesimo nel suo \"The Death of Death in the Death of Christ\", (La Morte della Morte nella Morte di Cristo) che lo impegner\u00e0 in un lungo dibattito con Richard Baxter. Owen fa amicizia con Thomas Fairfax quando quest'ultimo, con le sue truppe, assedia Colchester, e si rivolge agli armati esortandoli ad astenersi dalle persecuzioni religiose. Viene scelto per predicare in Parlamento il giorno seguente l'esecuzione capitale del re Carlo I senza per\u00f2 menzionare mai l'avvenimento.\nIn un altro suo sermone predicato successivamente, esorta a che le autorit\u00e0 civili siano sincere nelle loro conclamate persuasioni religiose e questo fa s\u00ec che egli riceva non solo la riconoscenza del Parlamento, ma anche personalmente dallo stesso Oliver Cromwell, che porta Owen in Irlanda come suo cappellano ed affinch\u00e9 possa regolare l'attivit\u00e0 del Trinity College di Dublino. Fa appello alla Camera dei comuni affinch\u00e9 si occupi delle necessit\u00e0 della religione in Irlanda, cos\u00ec come aveva fatto per quelle del Galles. Nel 1650 accompagna Cromwell nella sua campagna scozzese. Nel marzo del 1651 Cromwell, come Cancelliere di Oxford gli affida il decanato della cattedrale di Christ's Church e lo nomina vice-cancelliere nel settembre del 1652. in entrambe le cariche egli succede al presbiteriano Edward Reynolds.\nDurante i suoi otto anni ad Oxford Owen, si dimostra uomo di grande disciplina, diligenza e determinazione, anche se, come testimonia John Locke, le sue tradizioni aristoteliche non vengono mutate. Con Philip Nye Owen smaschera il popolare astrologo William Lilly e, nonostante che condivida la sentenza comminata a due donne quacchere di essere frustate per disturbo della quiete pubblica, il suo governo non si dimostra intollerante. Qui e l\u00e0 continuano ad essere celebrati le tradizionali messe anglicane e nella stessa Christ's Church il cappellano anglicano pu\u00f2 continuare il suo ministero. Sebbene venisse dato poco incoraggiamento alla libera ricerca, il Puritanesimo ad Oxford non era semplicemente un tentativo di forzare educazione e cultura \"nello stampo di piombo della teologia calvinista\". Owen, a differenza di molti suoi contemporanei, era pi\u00f9 interessato al Nuovo Testamento che all'Antico. Durante gli anni trascorsi ad Oxford egli scrive \"Justitia Divina\" (1653), esposizione del dogma che Dio non pu\u00f2 perdonare il peccato senza un'espiazione; \"Comunione con Dio\" (1657) che \u00e8 stato chiamato \"un pezzo di sano misticismo\"); la \"Dottrina della perseveranza dei santi\" (1654), il suo attacco finale all'Arminianesimo; \"Vindiciae Evangelicae\", un trattato scritto contro il Socinianesimo di John Biddle; \"Sulla mortificazione del peccato nei credenti\" (1656), un'opera introspettiva ed analitica; \"Scisma\" (1657), uno dei suoi scritti pi\u00f9 leggibili; \"Sulla tentazione\" (1658), un tentativo di richiamare il Puritanesimo al suo atteggiamento spirituale cardinale dall'anarchia del settarismo e farisaismo che aveva minacciato di distruggere la sua semplicit\u00e0 originaria.\nVita politica.\nOltre ai suoi interessi accademici e letterali, Owen \u00e8 continuamente coinvolto in affari di stato. Nel 1651 predica davanti al Parlamento il sermone del giorno del ringraziamento. Nel 1562 partecipa ad un dibattito sulla condizione del Protestantesimo in Irlanda. Nell'ottobre del 1563 \u00e8 fra i molti ministri di culto che Oliver Cromwell convoca per consultazioni sull'unit\u00e0 della Chiesa. Nel dicembre dello stesso anno la sua universit\u00e0 gli conferisce il dottorato. Siede per breve tempo in Parlamento come membro della universit\u00e0 di Oxford e, con Baxter, viene chiamato a far parte del comitato per stabilire i necessari punti fondamentali per la tolleranza proposta come mezzo di governo. Nello stesso anno presiede un comitato chiamato a regolare gli affari della Scozia. La sua adesione alla causa di Oliver Cromwell, non \u00e8 mai acritica, opponendosi a che questi diventi re. Cos\u00eci, quando Richard Cromwell succede a suo padre come Cancelliere, Owen perde il suo vice-cancellierato. Nel 1658 egli prende parte ad una conferenza di indipendenti per redigere la Dichiarazione di Savoy.\nAlla morte di Cromwell nel 1658 Owen aderisce al partito della Wallingford House e sebbene egli non voglia avere a che fare con la deposizione di Richard Cromwell, a quella di un Protettorato preferisce l'idea di una semplice repubblica. Assiste al ristabilimento del parlamento Rump e, quando George Monk comincia la sua marcia in Inghilterra, Owen, in nome delle chiese indipendenti, a cui Monck si pensava appartenere, e che era in ansia sulle sue intenzioni, gli scrive per dissuaderlo. Nel marzo del 1660 quando prevale il partito presbiteriano, Owen \u00e8 privato del suo decanato che viene restituito a Reynold. Si ritira cos\u00eci a Stadham, dove pubblica diverse opere di controversia teologica, fra cui il voluminoso \"Theologoumena Pantodapa\", una storia sul sorgere e sul progresso della teologia.\nIl rispetto da lui conseguito da parte delle autorit\u00e0 per la sua eminenza intellettuale fanno s\u00ec che egli abbia un'immunit\u00e0 negata ad altri non-conformisti. Nel 1661, viene pubblicata l'opera \"Fiat Lux\" del monaco francescano John Vincent Cane che esalta l'unit\u00e0 e la bellezza del Cattolicesimo a confronto con la confusione e la molteplicit\u00e0 dei gruppi protestanti. Owen risponde ad essa nel 1662 con le sue \"Animadversions\" e tanto ha successo che gli vengono offerte delle preferenze, se solo accetta di conformarsi all'establishment della Chiesa anglicana. La condizione del Owen \u00e8 la libert\u00e0 per tutti coloro che non condividono le idee di questa chiesa. Da questo negoziato, quindi, non esce nulla di fatto.\nNel 1663 viene invitato dalle Chiese congregazionaliste di Boston (Massachusetts) a diventare loro ministro, ma rifiuta. Il Decreto sulle conventicole (che ne proibisce la formazione al di l\u00e0 della Chiesa di Inghilterra), e il \"Decreto delle Cinque miglia\" lo riporta a Londra e, nel 1666, dopo in grande incendio della citt\u00e0, egli, con altri leader non-conformisti costituisce una comunit\u00e0 cristiana indipendente. Continua nel contempo a scrivere. Nel 1667 pubblica il suo \"Catechismo\" proponendo un compromesso per l'unit\u00e0 delle chiese, inefficace, come pure la prima parte della sua voluminosa opera di commento alla Lettera agli Ebrei, la sua esposizione pratica del Salmo 130 (1668 e il suo profondo saggio \"Indwelling Sin\".\nNel 1669 Owen scrive una rimostranza animata contro i congregazionalisti della Nuova Inghilterra che, sotto l'influenza dei presbiteriani erano diventati essi stessi dei persecutori. In patria egli si impegna nella stessa causa. Nel 1670 lo scritto di Samuel Parker \"Ecclesiastical Polity\" attacca i non-conformisti con rozza intolleranza. Owen gli risponde con l'opera: \"Truth and Innocence Vindicated\"; Parker gli replica offeso. Successivamente Andrew Marvell finalmente riesce a far tacere Parker con un'opera satirica (\"The Rehearsal Transposed\"): Owen stesso produce un trattato: \"On the Trinity\" (1669), e \"Christian Love and Peace\" (1672).\nQuando il Decreto sulle Conventicole \u00e8 ristabilito nel 1670, Owen \u00e8 invitato a scrivere un saggio di ragioni sottoposte alla Camera dei Lord in protesta. Nell'anno seguente il College di Harvard lo invita per diventarne presidente. Riceve simili inviti da universit\u00e0 olandesi. Quando il re Carlo II emette la sua \"Dichiarazione di Indulgebza\" nel 1672, Owen scrive un discorso per ringraziarlo per le opportunit\u00e0 date di aumentare le chiese ed i culti. Owen \u00e8 molto rispettato fra la nobilt\u00e0 (il Congregazionalismo non era il credo pi\u00f9 popolare fra i poveri e gli insignificati) e, durante il 1674 sia Carlo II che suo fratello Giacomo lo assicurano della loro buona volont\u00e0 verso i dissenzienti. Carlo gli offre 1000 ghinee a motivo di compensazione per le passate persecuzioni contro i non-conformisti ed egli stesso riesce ad ottenere che sia liberato John Bunyan, di cui ammira la predicazione. Nel 1674 Owen viene attaccato da William Sherlock, decano di St. Paul, che facilmente, per\u00f2, riesce a sconfessare. Da quell'anno fino al 1680 egli si impegner\u00e0 solo pi\u00f9 nella sua attivit\u00e0 di pastore e di scrittore.\nGli ultimi anni.\nIn questo periodo le sue opere maggiori sono \"Sull'Apostasia\", un triste resoconto sullo stato della religione in Inghilterra dopo la Restaurazione; \"Sullo Spirito Santo\" (1677-1678) e \"La dottrina della giustificazione\" (1677). Nel 1680, per\u00f2, dopo il sermone di Edward Stillingfleet contro il separatismo ecclesiastico, Owen difende i non-conformisti dall'accusa fi scisma nella sua \"Brief Vindication\". Anche Richard Baxter e John Howe rispondono allo Stillingfleet, il quale replica con: \"The Unreasonableness of Separation\". Owen, a sua volta, gli risponde e poi lascia la controversia ad altri. Da quel punto Owen si occuper\u00e0 solo di scrivere, sofferendo solo di colelitiasi e di asma e dall'assurda accusa di essere stato coinvolto nel complotto per l'assassinio di Carlo II. La sua opera pi\u00f9 importante \u00e8 il suo \"Trattato sulle chiese evangeliche\" che contiene le sue persuasioni finali sul governo della Chiesa.\nMuore a Ealing ed \u00e8 sepolto il 4 settembre 1683 a Bunhill Fields, ad Islington, dove pure \u00e8 sepolto John Bunyan."}
{"id": "2166371", "revid": "254059", "url": "https://it.wikipedia.org/wiki?curid=2166371", "title": "Francesco Gonzaga (disambigua)", "text": "Con il nome Francesco Gonzaga sono conosciuti i seguenti personaggi:"}
{"id": "2166372", "revid": "228587", "url": "https://it.wikipedia.org/wiki?curid=2166372", "title": "Unbundling", "text": "Unbundling significa letteralmente in Italiano \"spacchettamento\".\nQuesto termine viene utilizzato con significati diversi:"}
{"id": "2166377", "revid": "767487", "url": "https://it.wikipedia.org/wiki?curid=2166377", "title": "Encs", "text": "Encs \u00e8 una citt\u00e0 dell'Ungheria di 7.052 abitanti (dati 2001) . \u00c8 situata nella provincia di Borsod-Aba\u00faj-Zempl\u00e9n a 30\u00a0km dal capoluogo Miskolc.\nStoria.\nLa zona della citt\u00e0 \u00e8 abitata da 6.000 anni. Fu menzionata per la prima volta in un documento nel 1219."}
{"id": "2166379", "revid": "1543377", "url": "https://it.wikipedia.org/wiki?curid=2166379", "title": "HAT-P-2 b", "text": "Magor, denominato anche HAT-P-2 b e HD 147506 b, \u00e8 un pianeta extrasolare che orbita intorno alla stella HD 147506 (Hunor). All'epoca \u00e8 stato il pianeta extrasolare pi\u00f9 grande scoperto; venne scoperto nel 2007 dallo Harvard-Smithsonian Center for Astrophysics. Dista dalla Terra 390 anni luce e ogni cinque giorni per 15 ore il pianeta transita davanti alla stella ed \u00e8 visibile dalla Terra.\nDenominazione.\nI pianeti extrasolari vengono solitamente designati estendendo con una lettera latina minuscola la denominazione della stella cui orbitano attorno. Al primo pianeta scoperto viene assegnata la lettera \"b\". Magor in quanto primo pianeta scoperto attorno alla stella HD 147506, \u00e8 designato ufficialmente come HD 147506 b. Talvolta viene adottata, ed \u00e8 anche questo il caso, anche una designazione alternativa, che riporta una sigla identificativa del progetto di ricerca che ha condotto alla scoperta, in questo caso il progetto HATNet dell'Harvard-Smithsonian Center for Astrophysics. Secondo tale uso, Magor \u00e8 stato indicato anche come HAT-P-2 b al momento della scoperta.\nNell'edizione del 2019 del concorso NameExoWorlds dell'Unione Astronomica Internazionale, \u00e8 stato assegnato all'Ungheria il diritto di suggerire il nome per la coppia costituita da HAT-P-2 e dal suo pianeta. Tra le molte proposte ricevute, \u00e8 risultata vincente quella che fa riferimento a due leggendari eroi di cui narrano le \"Gesta Hungarorum\", i fratelli Hunor e Magor, ideali capostipiti degli unni e dei magiari rispettivamente. Il primo \u00e8 stato scelto per designare la stella, il secondo il pianeta.\nCaratteristiche fisiche.\nLa massa di Magor, un gigante gassoso, \u00e8 stimata in 8,65 masse gioviane, mentre il suo raggio \u00e8 piuttosto simile; ci\u00f2 significa che \u00e8 un pianeta con una densit\u00e0 particolarmente elevata, la pi\u00f9 alta che si conosca per un corpo planetario. Orbita in 5,63 giorni attorno alla stella madre su un'orbita piuttosto eccentrica che lo porta a variare la distanza da Hunor da 3 a quasi 10 milioni di km."}
{"id": "2166381", "revid": "110157", "url": "https://it.wikipedia.org/wiki?curid=2166381", "title": "Fels\u0151zsolca", "text": "Fels\u0151zsolca \u00e8 una citt\u00e0 dell'Ungheria di 7.120 abitanti (dati 2001) . \u00c8 situata nella provincia di Borsod-Aba\u00faj-Zempl\u00e9n.\nStoria.\nLa zona \u00e8 abitata fin dal Neolitico. La citt\u00e0 \u00e8 menzionata per la prima volta in un documento nel 1281, nel contesto di una disputa territoriale con Miskolc il cui confine viene stabilito sul fiume Saj\u00f3.\nNel Medioevo la citt\u00e0 prosperava ma venne distrutta dai Turchi. Venne anche incendiata dai Russi nel 1849 in seguito alla rivolta contro gli Asburgo, loro alleati.\nNel secolo XX divenne una citt\u00e0 industriale favorita dalla vicinanza con Miskolc e ottenne lo status di citt\u00e0 nel 1997.\nInfrastrutture e trasporti.\nInserita nel tessuto urbano di Miskolc (il confine tra i due comuni \u00e8 il fiume Saj\u00f3) la \ncitt\u00e0 \u00e8 dotata di collegamenti con il capoluogo coi bus urbani della MKV Zrt."}
{"id": "2166385", "revid": "767487", "url": "https://it.wikipedia.org/wiki?curid=2166385", "title": "Lingua giapponese tardoantica", "text": "La Lingua giapponese tardoantica \u00e8 il giapponese parlato fra il 794 ed il 1185 (fino al termine del periodo Heian). \u00c8 il successore del giapponese antico.\nSe nel giapponese antico erano prese in prestito il sistema di scrittura cinese, durante il periodo tardoantico nacquero due nuovi sistemi: l'Hiragana ed il Katakana. Questo sviluppo semplific\u00f2 la scrittura e port\u00f2 un rinnovamento nella letteratura con dei classici come Genji monogatari, Taketori monogatari, Ise Monogatari ed altri.\nFonomi.\nDurante il periodo del giapponese antico c'erano 88 distinzioni sillabiche, che nel periodo del giapponese tardoantico si ridussero a 66.\nFonetica.\nConsonanti.\n/k, g/.\n/k, g/: [k, g]\n/s, z/.\nTeorie per /s, z/ inclusi [s, z], [ts, dz], e . Cambiava a seconda della vocale che seguiva, come accade nel giapponese moderno.\n/t, d/.\n/t, d/: [t, d]\n/n/.\n/n/: [n]\n/h/.\n/h/ continua ad essere resa foneticamente come . Con un'eccezione: nell'XI secolo, l' /h/ intervocalica viene resa come .\n/m/.\n/m/: [m]\n/y/.\n/y/: [j]\n/r/.\n/r/: [r]\n/w/.\n/w/: [w]\nVerbi.\nIl giapponese tardoantico eredita tutte e otto le coniugazioni del Giapponese antico e ne aggiunge una nona la Monograda inferiore (\u4e0b\u4e00\u6bb5).\nSistema di scrittura.\nIl giapponese tardo antico fu scritto in tre diversi modi. Inizialmente fu composto in Man'y\u014dgana, una trascrizione fonetica dei caratteri cinesi come avveniva nel Giapponese antico. Questo utilizzo, successivamente cre\u00f2 l'hiragana ed il katakana che sono derivati da semplificazioni dei caratteri cinesi originari."}
{"id": "2166387", "revid": "486946", "url": "https://it.wikipedia.org/wiki?curid=2166387", "title": "Herculeskabuterimon", "text": ""}
{"id": "2166388", "revid": "1573940", "url": "https://it.wikipedia.org/wiki?curid=2166388", "title": "Xolmis velatus", "text": "La monjita groppabianca (Xolmis velatus ()) \u00e8 un uccello passeriforme della famiglia Tyrannidae.\nDistribuzione e habitat.\nSi trova in Bolivia, Brasile e Paraguay.\nIl suo habitat naturale \u00e8 la savana secca e i terreni da pascolo."}
{"id": "2166389", "revid": "287204", "url": "https://it.wikipedia.org/wiki?curid=2166389", "title": "Thomas Morgan", "text": ""}
{"id": "2166390", "revid": "729019", "url": "https://it.wikipedia.org/wiki?curid=2166390", "title": "Yannick Bru", "text": "Biografia.\nProveniente dall'Auch, squadra della sua citt\u00e0, ha praticamente sempre militato nel Tolosa per tutta la sua carriera professionistica, a eccezione di una stagione trascorsa nel Colomiers.\nTallonatore, con il Tolosa Bru si \u00e8 laureato due volte campione di Francia e altrettante campione d\u2019Europa.\nEsordiente in Nazionale francese relativamente tardi, a 28 anni nel 2001 (17 novembre, avversario l'), Bru ha preso parte alla , classificandosi quarto.\nHa inoltre partecipato ai tornei del Sei Nazioni e , vincendoli entrambi con il Grande Slam.\nAl termine della stagione 2006/07 si \u00e8 ritirato dall'attivit\u00e0 agonistica e dalla stagione successiva \u00e8 entrato nello staff tecnico del Tolosa come allenatore in seconda."}
{"id": "2166391", "revid": "39884", "url": "https://it.wikipedia.org/wiki?curid=2166391", "title": "Giapponese tardoantico", "text": ""}
{"id": "2166394", "revid": "6923", "url": "https://it.wikipedia.org/wiki?curid=2166394", "title": "Risega", "text": "La ris\u00e9ga \u00e8 un arretramento della faccia esterna o interna dei muri (per cui la parte di muro soprastante viene ad essere meno spessa di quella sottostante corrispondente), spesso per procurare una superficie d'appoggio a delle travature (di solito lignee).\n\u00c8 una tecnica che si pu\u00f2 riscontrare in abbondanza negli edifici storici ma ormai superata dall'edilizia moderna a causa di problemi di antisismica e d'infiltrazioni d'acqua nelle travature e quindi nei muri."}
{"id": "2166395", "revid": "239417", "url": "https://it.wikipedia.org/wiki?curid=2166395", "title": "HAT-P-2", "text": ""}
{"id": "2166396", "revid": "144369", "url": "https://it.wikipedia.org/wiki?curid=2166396", "title": "Gionata", "text": ""}
{"id": "2166401", "revid": "287204", "url": "https://it.wikipedia.org/wiki?curid=2166401", "title": "Walter Monier", "text": "Biografia.\nWalter Monier ha lavorato come operaio a Villadossola e ha iniziato la sua vita di combattente antifascista l'8 novembre 1943, due mesi dopo l'Armistizio, con una delle prime insurrezioni contro l'occupazione tedesca e la neonata Repubblica Sociale Italiana. Gli insorti occuparono i punti strategici della cittadina e gli stabilimenti industriali. Combatt\u00e9 con il Battaglione Camasco. Insieme al monte Braisco, Camasco ospit\u00f2 le prime basi operative della Resistenza valsesiana, accogliendo un gruppo di varallesi che formarono il nucleo denominato \"gruppo di Camasco\", che diverr\u00e0 la Brigata Strisciante Musati. Alla fine del mese di dicembre 1943, caratterizzato da un'intensa attivit\u00e0 partigiana ma anche da una cruda reazione fascista culminata nell'eccidio di Borgosesia il mattino del ventidue, il 63\u00ba Battaglione Gr Tagliamento inizi\u00f2 una serie di operazioni mirate alla dispersione dei nuclei resistenziali. Occupata Varallo, il ventinove ci fu il primo tentativo di attacco ai partigiani acquartierati nella frazione, ma la manovra fu disturbata da un'imboscata alle porte del paese, in cui cadde una decina di militi. Il giorno successivo le truppe fasciste tornarono a Camasco, sgomberata dai partigiani in ritirata sull'alpe Sacchi, arrestarono una cinquantina di persone e appiccarono il fuoco all'albergo Causa e ad alcune baite. Fino al marzo 1944 altri pesanti rastrellamenti furono compiuti nella zona. L'area pu\u00f2 essere considerata di massimo valore strategico per la comunicazione fra la Resistenza valsesiana e le formazioni cuisiane, ma anche per la comunicazione fra la bassa Valsesia e la Valmastallone attraverso il Briasco e a nord i sentieri che raggiungono l'alpe Piane di Cervarolo, luogo di rifugio di sbandati ed ex prigionieri e di deposito di suppellettili, e le vallette laterali dei comuni di Sabbia, Cravagliana e Rimella. A Camasco sono rimaste in piedi alcune baite che ospitarono i primi resistenti; all'alpe Sacchi, dove sorge un cippo a ricordo dei partigiani caduti in loco, ogni anno viene organizzato dall'Anpi di Omegna un incontro tra delegazioni istituzionali e partigiane.\nIl 5 agosto 1944 partecipa al cosiddetto \"assalto alla corriera\", che viene cos\u00ec descritto da Aldo Aniasi: \u201cIn localit\u00e0 Prato di Viganella a ridosso del ponte tra San Pietro e Viganella 12 uomini del Battaglione Camasco arrestano la corriera per Villadossola su cui viaggiavano otto soldati tedeschi, due militi e tre avieri. Alla proposta di resa i tedeschi aprono il fuoco. Il comandante Piero e i suoi garibaldini, pronti alla reazione, uccidono sette tedeschi, i due militi e due avieri fascisti. Riescono a scampare un ufficiale tedesco, pure ferito, e un aviere. Perdono purtroppo la vita, nella breve ma violenta scaramuccia, due civili italiani. Recuperate le seguenti armi: 1 mitragliere, 1 mitra tedesco, 10 fucili\u201d.\nDopo la guerra \u00e8 stato mandato in URSS per curarsi ed \u00e8 rimasto per tre anni a studiare all'Universit\u00e0 di Mosca, lavorando anche per le delegazioni italiane in URSS e quel periodo viene cos\u00ec ricordato da Teresa Vergalli: \"Al ritorno era felice, contento di come era stato curato, arricchito della conoscenza di quella lingua difficile, lui che era stato da ragazzo un operaio in fabbrica. Era anche contento di raccontarci una sua storia sentimentale con una giovane attrice che avevamo visto da poco in uno di quei film sovietici. Ce ne mostrava le foto. Sono certa che fosse una storia vera. Forse quella ragazza era rimasta affascinata da questo giovane straniero, cos\u00ec diverso e vivace, niente male. Credo che Walter, anche grazie alla sua acquisita padronanza della lingua, abbia saputo guardare tra le ombre, e che vi abbia riflettuto.\"\nTornato in Italia ha cominciato la sua attivit\u00e0 di giornalista e traduttore, lavorando per il quotidiano L'Unit\u00e0, la rivista Slavia, l'Associazione Italia-URSS e presso la redazione de La lotta.\nWalter Monier si spegne a Roma il 4 gennaio 2009 alle ore 17.47."}
{"id": "2166405", "revid": "1305772", "url": "https://it.wikipedia.org/wiki?curid=2166405", "title": "Alex McKenna", "text": "Biografia.\nNata da padre statunitense e madre di origini spagnole-italiane, Alex McKenna ha iniziato a recitare sin da bambina, con piccoli ruoli in film e serie televisive. \u00c8 principalmente conosciuta per il ruolo di Amanda nel film horror \"Campfire Tales\" e per quello di Linda Ross nel serial \"Joey\".\nNel 1998, viene nominata ai Young Artist Awards nella categoria \"migliore performance in una serie televisiva commedia\" per la sua interpretazione di Mickey Apple in \"You Wish\".\nHa anche recitato in ruoli ricorrenti in popolari serie televisive come \"Malcolm In the Middle\" (Beth) e \"Boston Public\" (Melissa).\nNel 2001 ottiene il ruolo di Abby Macy nella serie \"Crossing Jordan\" della NBC. Alex McKenna interpreta in dodici episodi della serie il ruolo di una adolescente con problemi di dipendenza da eroina.\nDopo una pausa dal mondo della recitazione, nel 2009 \u00e8 apparsa in \"The City of Lights\" al fianco della giovane attrice Madison Leisle, in cui interpreta il ruolo della protagonista Meg. Nel 2010 la McKenna ha inoltre recitato nel ruolo ricorrente di Cat in \"90210\".\nNel 2018 presta la voce a Sadie Adler, personaggio del videogioco \"Red Dead Redemption II\"."}
{"id": "2166408", "revid": "767487", "url": "https://it.wikipedia.org/wiki?curid=2166408", "title": "Nokoreach", "text": "Nokoreach (\u1794\u1791\u1793\u1782\u179a\u179a\u17b6\u1787) \u00e8 l'Inno Nazionale della Cambogia."}
{"id": "2166413", "revid": "729019", "url": "https://it.wikipedia.org/wiki?curid=2166413", "title": "Battaglia di Mullihambato", "text": "La battaglia di Mullihambato fu combattuta nell'odierno Ecuador, nel corso della guerra civile Inca, e permise ad Atahualpa di fermare, o forse anche di sconfiggere, gli uomini di Atoc, dopo aver precedentemente perso nella battaglia di Chillopampa.\nStoria.\nLe forze di Atahualpa guidarono un contrattacco affrontando gli Hu\u00e1scarani nella battaglia di Chimborazo, mettendoli in fuga ed obbligando gli eserciti meridionali a portarsi a nord. La guerra, per\u00f2, si concluse solo con la battaglia di Quipaipan."}
{"id": "2166415", "revid": "729019", "url": "https://it.wikipedia.org/wiki?curid=2166415", "title": "Battaglia dell'Isonzo (V secolo)", "text": "La battaglia dell'Isonzo fu combattuta il 28 agosto del 489 d.C. sulle rive del fiume Isonzo, non lontano da Aquileia.\nSi ritiene che lo scontro avvenne presso la Mainizza (ora nel comune di Farra d'Isonzo), dove ai tempi dei Romani c'era il \"Pons Sonti\" sulla strada che collegava Emona (l'attuale Lubiana) ad Aquileia.\nTeodorico il Grande, re degli Ostrogoti, sconfisse Odoacre, il quale si ritir\u00f2 e fu successivamente sconfitto a Verona."}
{"id": "2166418", "revid": "287204", "url": "https://it.wikipedia.org/wiki?curid=2166418", "title": "Rituximab", "text": "Il rituximab, in commercio con i marchi Rituxan e Mabthera, \u00e8 un farmaco appartenente alla classe degli anticorpi monoclonali; il suo bersaglio \u00e8 la proteina CD20.\nViene utilizzato nel trattamento del Linfoma non Hodgkin delle cellule B, nelle leucemie delle cellule B e in talune malattie autoimmuni.\nStoria.\nIl rituximab \u00e8 stato sviluppato da Idec Pharmaceuticals e, in seguito all'analisi dei dati di sicurezza ed efficacia prodotti dagli studi clinici, \u00e8 stato approvato dall'Food and Drug Administration (FDA) americana nel 1997 per i pazienti affetti da linfoma non Hodgkin a cellule B, resistenti ad altri regimi di chemioterapia.\nIl farmaco, in combinazione con la chemioterapia CHOP (ciclofosfamide, doxorubicina, vincristina e prednisone o prednisolone) \u00e8 divenuto la terapia standard per il trattamento iniziale del linfoma diffuso a grandi cellule ed altri linfomi non Hodgkin aggressivi.\nAttualmente \u00e8 messo in commercio (co-marketing) da Biogen Idec e da Genentech negli USA e da Roche nell'Unione europea.\nUtilizzo.\nRituximab agisce sui linfociti B, distruggendo sia le cellule normali che quelle maligne; per tale ragione \u00e8 utilizzato per il trattamento di malattie caratterizzate per avere un elevato numero di cellule B, cellule B iperattive o cellule B disfunzionali.\nLa maggior parte dei pazienti \u00e8 trattata con rituximab perch\u00e9 soffre di patologie neoplastiche come la leucemia ed il linfoma.\nNon mancano utilizzi nelle malattie autoimmuni: il farmaco ha infatti mostrato efficacia nel trattamento dell'artrite reumatoide in tre studi clinici controllati randomizzati ed attualmente ha ottenuto la licenza per l'immissione in commercio dall'FDA, in combinazione con il metotrexato nella riduzione dei sintomi in pazienti adulti con artrite reumatoide attiva da grave a moderata, con inadeguata risposta ad una o pi\u00f9 precedenti terapie con anti-alpha TNF. Non mancano dati di efficacia in malattie come l'anemia emolitica autoimmune idiopatica, l'aplasia eritroide pura, la porpora trombocitopenica idiopatica, la sindrome di Evans, la glomerulosclerosi segmentaria e focale, la vasculite, La miastenia gravis, il morbo di Wegener, la sclerosi multipla, il pemfigo, il pemfigoide, il diabete mellito di tipo I, la sindrome di Sj\u00f6gren, il linfoma di Hodgkin e il linfoma non Hodgkin, il lupus eritematoso sistemico, nonostante per pazienti affetti da quest'ultima patologia vi siano significativi rischi di infezione da leucoencefalopatia multifocale progressiva.\nIl farmaco \u00e8 attualmente utilizzato anche nel trattamento dei trapiantati renali.\nMeccanismo d'azione.\nL'anticorpo si lega al \"cluster di differenziazione 20\" (CD20), espresso sulle cellule B, sin dalla fase precoce di differenziazione; il CD20 \u00e8 invece assente sulle plasmacellule nella fase finale della differenziazione. Pur essendo l'esatta funzione del CD20 ignota, sembrerebbe che il complesso proteico giochi un ruolo importante nel flusso del calcio (Ca2+) attraverso la membrana cellulare, mantenendo la concentrazione intracellulare degli ioni calcio e consentendo cos\u00ec l'attivazione delle cellule B.\nResta poco chiaro l'esatto meccanismo d'azione del farmaco, ma \u00e8 stato possibile rilevare che gli effetti combinati conducono all'eliminazione delle cellule B (incluse quelle maligne) dall'organismo, permettendo cos\u00ec lo sviluppo di una nuova popolazione cellulare sana dalle cellule staminali della linea linfoide.\nEventi avversi.\nTra i pi\u00f9 gravi eventi avversi (che possono condurre a morte o handicap) sono stati segnalati:\nUn piccolo numero di pazienti affetti da Lupus eritematoso sistemico sono morti in seguito al trattamento con rituximab. In alcuni pazienti vi \u00e8 stata riattivazione a livello cerebrale del JCV (\"virus JC\"). Non \u00e8 tuttavia chiara la relazione di ci\u00f2 all'uso di rituximab, in quanto altre cause potrebbero avere una diretta responsabilit\u00e0\noltre all'immunosoppressione, come lo stesso Lupus."}
{"id": "2166419", "revid": "287204", "url": "https://it.wikipedia.org/wiki?curid=2166419", "title": "Campionato africano maschile di pallacanestro 1964", "text": "Il 2\u00ba Campionato Africano Maschile di Pallacanestro FIBA si \u00e8 svolto in Marocco dal 4 all'8 marzo del 1964. Il torneo \u00e8 stato vinto dalla per la seconda volta."}
{"id": "2166420", "revid": "729019", "url": "https://it.wikipedia.org/wiki?curid=2166420", "title": "Focke-Wulf F 19", "text": "Il Focke-Wulf F 19 \"Ente\" (in tedesco \"Anatra\") era un bimotore da trasporto passeggeri (utility) dalla particolarissima configurazione canard il cui primo esemplare venne realizzato dall'azienda tedesca Focke-Wulf-Flugzeugbau AG alla fine degli anni venti.\nStoria.\nSviluppo.\nGli studi riguardanti un progetto di un velivolo dotato di alette canard o di una coda sprovvista di piani orizzontali erano stati ideati da Wilhelm Focke prima della fine della prima guerra mondiale. Nel 1925 Henrich Focke pens\u00f2 di ritornare sull'idea e propose un nuovo studio alla Deutsche Versuchsanstalt f\u00fcr Luftfahrt (DVL). Il progetto prevedeva l'utilizzo di un'ala convenzionale, montata alta, e di una fusoliera dotata di un impennaggio di coda tradizionale, monoderiva e dotato di piani orizzontali. Dopo le prove nella galleria del vento, a G\u00f6ppingen, se ne valutarono positivamente le caratteristiche e venne deciso di costruirne un prototipo nello stabilimento Focke-Wulf di Brema.\nIl prototipo, a cui venne data la denominazione aziendale F 19, venne completato nel 1927 e portato in volo, con successo, per la prima volta il 2 settembre dello stesso anno. Il successivo 29 settembre per\u00f2, ai comandi del cofondatore dell'azienda Georg Wulf, sub\u00ec un grave incidente in cui perse la vita. Wulf stava eseguendo una prova di volo utilizzando un solo motore e, s\u00ec scopr\u00ec, a causa del malfunzionamento di una barra di comando, il velivolo si schiant\u00f2 al suolo distruggendosi.\nNonostante la grave perdita Focke non abbandon\u00f2 il progetto costruendo un secondo esemplare che venne portato in volo alla fine del 1930. Il nuovo velivolo, denominato F 19a ed immatricolato D-1960, ottenne i necessari certificati di volo e venne utilizzato, dal 1931, per un tour promozionale nei cieli d'Europa dimostrando le sue doti, oltre che in Germania, anche in Danimarca, Svezia, Paesi Bassi, Belgio e Regno Unito.\nNonostante l'interesse suscitato per il velivolo e l'esposizione al Deutsche Luftfahrtsammlung, l\"'Ente\", come era stato soprannominato l'F 19, non ottenne alcuna commissione e Focke decise di abbandonare l'intenzione di avviarne la produzione in serie.\nL'unico esemplare venne quindi utilizzato a scopo di studio dal DVL presso Berlin-Adlersdorf fino al 1939 e distrutto durante i bombardamenti aerei alleati nel 1944."}
{"id": "2166439", "revid": "226458", "url": "https://it.wikipedia.org/wiki?curid=2166439", "title": "Esponente di \u00c5ngstr\u00f6m", "text": "In ottica, ed in particolare nella teoria dello scattering, l'esponente di \u00c5ngstr\u00f6m \u00e8 un coefficiente adimensionale introdotto nel 1962 da Anders Knutsson \u00c5ngstr\u00f6m. Il coefficiente compare come esponente in una formula spesso usata per esprimere la dipendenza spettrale del coefficiente di estinzione di un mezzo o la sua profondit\u00e0 ottica, specialmente nel caso in cui il mezzo sia costituito da un aerosol.\nSi pu\u00f2 ipotizzare per il coefficiente di estinzione, in prima approssimazione, un andamento di potenza, per analogia con quanto avviene nello scattering Rayleigh. Date due lunghezze d'onda \u03bb1 e \u03bb2, il coefficiente di estinzione alla lunghezza d'onda \u03bb2 si pu\u00f2 ricavare una volta noto quello alla lunghezza d'onda \u03bb1 mediante la formula:\nNel caso di diffusione Rayleigh, l'esponente \"y\" \u00e8 pari a 4. Nel caso di centri diffusori di dimensione finita si pu\u00f2 ipotizzare ancora un andamento del genere, ma con esponente diverso da 4. Tale esponente \u00e8 in questo caso detto di \u00c5ngstr\u00f6m. Il valore dell'esponente dipende dalla dimensione e dall'indice di rifrazione complesso del mezzo interessato. In generale il valore dell'esponente di \u00c5ngstr\u00f6m \u00e8 positivo, il che comporta che lo spessore ottico del mezzo aumenta al diminuire della lunghezza d'onda.\nIn atmosfera l'esponente di \u00c5ngstr\u00f6m \u00e8 molto utilizzato per caratterizzare gli aerosol in essa dispersi quando le dimensioni delle particelle siano paragonabili con la lunghezza d'onda della luce incidente: in linea di massima si pu\u00f2 dire che tanto pi\u00f9 grandi sono le particelle, tanto minore sar\u00e0 l'esponente di \u00c5ngstr\u00f6m e viceversa, in modo da riottenere lo scattering Rayleigh se le dimensioni dei centri diffusori sono trascurabili in confronto alla lunghezza d'onda della radiazione. Le nubi, costituite da gocce molto grandi in rapporto alla lunghezza d'onda della luce, assorbono in maniera spettralmente piatta (e appaiono grigie in trasparenza), mentre al tramonto, in localit\u00e0 molto inquinate (particelle piccole in confronto alla lunghezza d'onda della luce) il sole appare molto pi\u00f9 rosso che in ambienti puliti, a causa della rimozione pi\u00f9 efficace delle piccole lunghezze d'onda. In tal caso, ovviamente, il contributo degli aerosol si somma a quello della diffusione (scattering) di Rayleigh, sempre presente.\nL'esponente di \u00c5ngstr\u00f6m \u00e8 molto utilizzato in fotometria per riscalare il valore dello spessore ottico ad una lunghezza d'onda voluta, una volta noto a due date lunghezze d'onda. \u00c8 per\u00f2 da notare che, in generale, la dipendenza dell'estinzione dalla lunghezza d'onda con legge di potenza \u00e8 soltanto approssimativa: pertanto, l'esponente di \u00c5ngstr\u00f6m dipende dalle lunghezze d'onda tra le quali viene calcolato.\nLo studio dell'esponente di \u00c5ngstr\u00f6m permette una sommaria ma robusta classificazione dell'aerosol incontrato: tanto pi\u00f9 \u00e8 grande la taglia delle particelle, tanto pi\u00f9 in genere l'esponente di \u00c5ngstr\u00f6m risulta basso. Indagini pi\u00f9 raffinate permettono ulteriori inversioni di propriet\u00e0 dell'aerosol, basandosi proprio sulla variazione dell'esponente di \u00c5ngstr\u00f6m al variare della lunghezza d'onda.\nRiferimenti.\n\u00c5ngstr\u00f6m A., \"1964. The parameters of atmospheric turbidity\". Tellus, 16: 64-75.\nGobbi, G. P., Kaufman, Y. J., Koren, I., and Eck, T. F.: Classification of aerosol properties derived from AERONET direct sun data, Atmos. Chem. Phys., 7, 453-458, 2007.\nN. T. O'Neill: Comment on \u201cClassification of aerosol properties derived from AERONET direct sun data\u201d by G. P. Gobbi et al. (2007): http://www.atmos-chem-phys-discuss.net/9/175/2009/acpd-9-175-2009.pdf"}
{"id": "2166448", "revid": "69794", "url": "https://it.wikipedia.org/wiki?curid=2166448", "title": "Allenatori vincitori del campionato NBA", "text": "Questa voce riassume la lista degli allenatori vincitori del campionato NBA."}
{"id": "2166449", "revid": "287204", "url": "https://it.wikipedia.org/wiki?curid=2166449", "title": "Esponente di Angstrom", "text": ""}
{"id": "2166453", "revid": "200568", "url": "https://it.wikipedia.org/wiki?curid=2166453", "title": "Metilisocianato", "text": ""}
{"id": "2166461", "revid": "110157", "url": "https://it.wikipedia.org/wiki?curid=2166461", "title": "Diocesi di Penafiel", "text": "La diocesi di Penafiel (in latino: \"Dioecesis Pintiensis\") \u00e8 una sede soppressa e sede titolare della Chiesa cattolica.\nStoria.\nLa diocesi di Penafiel fu eretta il 10 luglio 1770 con la bolla \"Totius orbis ecclesiis\" di papa Clemente XIV, ricavandone il territorio dalla diocesi di Porto, e fu resa suffraganea dell'arcidiocesi di Braga. L'erezione della diocesi di Penafiel avvenne nell'anno in cui Giuseppe I diede a Penafiel lo status di \"citt\u00e0\"; prima di allora il centro abitato si chiamava Sousa Arrifana.\nLa decisione di elevarla a diocesi fu dovuta, pi\u00f9 che a reali esigenze pastorali od ecclesiastiche, all'influenza che ebbe sul Re la figura di Sebasti\u00e3o Jos\u00e9 de Carvalho e Melo, marchese di Pombal e Ministro di Giuseppe I. Egli, entrato in collisione con il vescovo di Porto, lo volle privare di una parte importante della diocesi, e quindi del reddito da essa derivante. La nuova diocesi inoltre comprendeva un territorio che arrivava ad includere persino alcune freguesias periferici della citt\u00e0 di Porto.\nSecondo la bolla di erezione, la nuova diocesi comprendeva la comarca di Penafiel per un totale di 102 parrocchie. Fu eretta a cattedrale la chiesa della confraternita della Misericordia. Il primo, ed unico, vescovo fu il carmelitano In\u00e1cio de S\u00e3o Caetano, confessore di Maria I, al tempo in cui questa era solo principessa del Brasile.\nLa diocesi ebbe vita breve e fu ben presto soppressa su istanza della regina Maria I. Il 12 agosto 1778 il vescovo rassegn\u00f2 le sue dimissioni; il 7 dicembre successivo la Congregazione Concistoriale accolse la richiesta della regina e giunse alla conclusione di proporre al pontefice la soppressione della diocesi e la sua annessione al territorio alla diocesi di Porto; due giorni dopo furono accolte le dimissioni di In\u00e1cio de S\u00e3o Caetano. Infine, l'11 dicembre 1778 con un motu proprio la diocesi di Penafiel fu definitivamente soppressa.\nDal 1969 Penafiel \u00e8 una sede vescovile titolare della Chiesa cattolica; l'attuale arcivescovo, titolo personale, titolare \u00e8 Francisco-Javier Lozano, gi\u00e0 nunzio apostolico in Romania e Moldavia."}
{"id": "2166463", "revid": "281944", "url": "https://it.wikipedia.org/wiki?curid=2166463", "title": "D'agosto moglie mia non ti conosco", "text": "D'agosto moglie mia non ti conosco \u00e8 un proverbio diffuso in molte zone d'Italia e d'Europa. In questa forma compare il detto popolare pi\u00f9 contemporaneo di una lunga serie di proverbi antichi che consigliavano ai mariti di non strafare e di non stancarsi troppo nel periodo caldo.\nGi\u00e0 Esiodo ricordava che quando sbocciava l'estate le mogli sono tutte calde e i mariti fiacchi, e consigliava come rimedio il vino di Biblo e un luogo riparato all'ombra. Anche il poeta Alceo confermava che le donne, in agosto, sono piene di desiderio mentre gli uomini mostrano ben poco vigore."}
{"id": "2166467", "revid": "729019", "url": "https://it.wikipedia.org/wiki?curid=2166467", "title": "Battaglia di Ollantaytambo", "text": "La battaglia di Ollantaytambo si svolse nel gennaio del 1537 tra le forze dell'imperatore Inca Manco II ed una spedizione spagnola guidata da Hernando Pizarro, nel corso della conquista dell'impero Inca. Nonostante fosse stato in passato alleato degli spagnoli, Manco II si ribell\u00f2 nel maggio 1536 portando un assedio ad una guarnigione spagnola stanziata a Cuzco. Alla fine dell'assedio fu organizzata una spedizione contro il quartier generale dell'imperatore, nella citt\u00e0 di Ollantaytambo. La spedizione era comandata da Hernando Pizarro, ed era composta da 100 spagnoli e da circa 30000 ausiliari indiani, opposti ai circa 30000 uomini dell'esercito Inca.\nL'esatto luogo della battaglia \u00e8 controverso; secondo John Hemming si svolse all'interno della citt\u00e0, mentre Jean-Pierre Protzen sostiene che la vicina pianura di Mascabamba fosse un luogo pi\u00f9 simile alla descrizione della battaglia di cui disponiamo. In ogni caso l'esercito Inca riusc\u00ec a bloccare gli spagnoli dall'alto di terrazze inondando il terreno per bloccare la cavalleria. Incapaci di avanzare e duramente pressati, gli spagnoli si ritirarono durante la notte a Cuzco. Nonostante questa vittoria, l'arrivo di rinforzi per gli spagnoli obblig\u00f2 Manco II ad abbandonare Ollantaytambo, trovando rifugio nella regione boscosa di Vilcabamba, dove sopravvisse uno stato Inca indipendente fino al 1572.\nPreludio.\nNel 1531 un gruppo di spagnoli guidati da Francisco Pizarro approd\u00f2 sulle coste dell'impero Inca, dando il via alla conquista dell'impero. In quel periodo l'impero stava uscendo da una guerra civile in cui Atahualpa aveva sconfitto il fratello Hu\u00e1scar conquistandosi il titolo di Sapa Inca. Atahualpa sottovalut\u00f2 la piccola forza degli spagnoli e fu catturato in un'imboscata a Cajamarca nel novembre del 1532. Pizarro ne ordin\u00f2 l'esecuzione nel luglio del 1533, occupando la capitale Inca Cuzco quattro mesi dopo. Per sostituire Atahualpa, Pizarro nomin\u00f2 il fratello Tupac Huallpa come re fantoccio, ma mor\u00ec poco dopo. Il suo posto fu preso da un altro fratello, Manco II, che fu incoronato imperatore. In questo periodo l'unica resistenza dei nativi era portata avanti dai generali di Atahualpa, dato che i seguaci di Huascar si unirono a Pizarro contro i propri nemici.\nPer qualche tempo Manco II ed i conquistadores mantennero buone relazioni, sconfiggendo insieme i generali di Atahualpa e ristabilendo il controllo Inca su buona parte dell'impero. Manco cap\u00ec che il vero potere era rimasto in mano agli spagnoli quando la sua casa fu saccheggiata dalla folla spagnola nel 1535, e nessuno fu punito per questo. Dopo questo episodio l'imperatore Inca fu soggetto a continue molestie da parte degli spagnoli che chiedevano oro, gli rubavano le mogli, e lo imprigionarono, tanto da obbligarlo a fuggire da Cuzco per iniziare una rivolta. Nel maggio del 1536 un esercito Inca assedio' Cuzco, controllata da una guarnigione di spagnoli ed ausiliari nativi. I conquistadores erano messi sotto pressione ma riuscirono a resistere ed a contrattaccare, assaltando il quartier generale Inca di Sacsayhuam\u00e1n. Nel frattempo i generali di Manco occuparono le zone montuose centrali del Peru', annichilendo numerose spedizioni inviate per dare man forte a Cuzco, ma fallendo nel tentativo di conquistare la neonata capitale spagnola di Lima. Come risultato nessuno fu in grado di rompere l'assedio a Cuzco per molti mesi, tanto che la guarnigione spagnola decise di attaccare il quartier generale di Manco ad Ollantaytambo, a circa 70 chilometri a nord-ovest della citt\u00e0.\nFonti.\nLe fonti primarie riguardanti la battaglia di Ollantaytambo sono soprattutto di fattura spagnola. Pedro Pizarro, cugino di Francisco Pizarro, fece parte della spedizione contro il quartier generale di Manco II. Anni dopo scrisse le sue memorie di questo e di altri eventi componendo una cronaca chiamata \"Relaci\u00f3n del descubrimiento y conquista de los reinos del Per\u00fa\", datata al 1571. L'anonimo \"Relaci\u00f3n del sitio del Cuzco y principio de las guerras civiles del Per\u00fa hasta la muerte de Diego de Almagro\" inizia con l'arrivo di Hernando Pizarro a Cuzco nel gennaio del 1536, e termina con l'esecuzione di Diego de Almagro del luglio 1538. Questa cronaca, che comprende un racconto della ribellione di Manco II e dell'attacco di Ollantaytambo, fu scritta nel 1539 probabilmente da Diego de Silva, un soldato spagnolo stanziato a Lima durante la ribellione. Un racconto della battaglia fu anche incluso nello \"Historia general de los hechos de los Castellanos en las islas y tierra firme del Mar Oceano\" scritto da Antonio de Herrera y Tordesillas tra il 1610 ed il 1615. Herrera fu il \"Cronista Mayor de las Indias\" (Storico-Capo delle Indie) della Corona Spagnola e, mentre scriveva a Madrid, aveva accesso a molti documenti e fonti. Da parte degli Inca, il solo scritto riguardante la battaglia \u00e8 una parte del \"Relaci\u00f3n de la conquista del Per\u00fa y hechos del Inca Manco II\" scritto nel 1570 da Titu Cusi Yupanqui, figlio dello stesso Manco II.\nLa battaglia.\nL'attacco venne guidato da Hernando Pizarro, il comandante spagnolo pi\u00f9 anziano di Cuzco, alla testa di 100 spagnoli (30 fanti, 70 cavalieri) e di un grosso contingente di nativi alleati, stimati in 30000. Uno dei maggiori vantaggi nei confronti degli Inca fu la cavalleria spagnola, dato che i cavalli fornivano un considerevole vantaggio di forza d'impatto, manovrabilit\u00e0, velocit\u00e0, e resistenza. Tutti gli spagnoli indossavano un qualche tipo di armatura, la pi\u00f9 comune delle quali era composta da cotta di maglia, pantaloni e veste imbottita, pi\u00f9 leggera ed economica rispetto alle armature complete; l'abbigliamento veniva completato da elmi in acciaio e piccoli scudi in ferro o legno. La principale arma offensiva spagnola era la spada in acciaio, che i cavalieri alternavano alla lancia; entrambe le armi erano in grado di penetrare nell'armatura imbottita indossata dalle truppe Inca. Le armi da fuoco, quali archibugi, furono usate raramente durante la conquista dell'impero Inca dato che il loro numero era limitato, erano difficili da usare, e venivano considerate dai cavalieri armi non signorili. Gli alleati nativi furono un'importante arma degli spagnoli, dato che fornivano migliaia di soldati, personale di supporto ed approvvigionamenti. I nativi alleati erano abbigliati come l'esercito Inca. Durante la campagna di Ollantaytambo la spedizione di Pizarro accolse migliaia di nativi, soprattutto Ca\u00f1ari, Chachapoyas e Wanca, cos\u00ec come molti membri della nobilt\u00e0 Inca che non seguivano Manco II.\nContro gli spagnoli, Manco II present\u00f2 30000 uomini ad Ollantaytambo; tra loro vi era un gran numero di guerrieri delle trib\u00f9 che abitavano l'Amazzonia. Gli uomini di Manco II erano una milizia composta soprattutto da contadini addestrati in modo superficiale. Questa era la tecnica base usata nell'impero Inca, dove il servizio militare faceva parte dei doveri di tutti gli uomini sposati tra i 25 ed i 50 anni di et\u00e0. In combattimento questi soldati venivano organizzati per gruppo etnico, ed erano condotti dai propri capi trib\u00f9, chiamati \"kuraka\". Le armi usate comprendevano armi da combattimento corpo a corpo quali mazze, clave e lance, cos\u00ec come armi a lungo raggio quali frecce, giavellotti e fionde; l'equipaggiamento protettivo comprendeva elmi, scudi ed armature di cotone compresso.\nCon questo armamento i guerrieri Inca erano svantaggiati rispetto agli spagnoli, dato che le loro clave in legno e le mazze con teste di pietra o bronzo riuscivano raramente ad uccidere gli spagnoli. Le fionde ed altre armi a lungo raggio erano a volte pi\u00f9 efficaci grazie alla precisione dei tiratori ed alla dimensione dei proiettili. Nonostante questo i guerrieri Inca non avevano possibilit\u00e0 contro la cavalleria spagnola in campo aperto, cos\u00ec decisero di combattere su terreni accidentati, scavando pozzi al fine di diminuire la mobilit\u00e0 dei cavalli.\nAd Ollantaytambo gli Inca si affidavano alle fortificazioni per combattere gli spagnoli. La principale strada d'accesso alle montagne era il fiume Urubamba, che collegava il sito con Machu Picchu ad ovest, e con Pisaq e Cuzco ad est. Dopo la rivolta Manco II fortific\u00f2 le entrate orientali per respingere gli attacchi provenienti dalla vecchia capitale, ora occupata dagli spagnoli. La prima linea di difesa consisteva in una salita ripida di terrazzi a Pachar, vicino alla confluenza dei fiumi Anta ed Urubamba. Dietro a questa salita gli Inca incanalarono l'Urubamba per fargli attraversare la valle da destra a sinistra e ritorno, formando due linee d'acqua davanti alle mura di Choqana sulla riva sinistra e di 'Inkapintay su quella destra. Dopo l'acqua, nella pianura di Mascabamba, undici alte terrazze chiudevano la valle tra le montagne ed un profondo canyon formato dall'Urubamba. Il solo modo per proseguire era quello di usare la porta di T'iyupunku, un resistente muro difensivo in cui si aprivano due porte strette. Nel caso che queste porte fossero state superate, la collina del Tempio, un centro religioso circondato da alte terrazze che dominavano Ollantaytambo, avrebbe fornito l'ultima linea di difesa.\nDavanti a questi ostacoli la spedizione spagnola dovette oltrepassare il fiume molte volte combattendo spesso. Il grosso dell'esercito Inca affront\u00f2 gli spagnoli dall'alto di alcune terrazze che sovrastavano la pianura dell'Urubamba. Numerosi assalti spagnoli alle terrazze fallirono sotto una pioggia di frecce, fiondate e massi lanciati dai terrazzi sui due fianchi nemici. Per poter attardare la cavalleria spagnola, la loro arma pi\u00f9 potente, gli Inca allagarono la pianura usando i canali preparati in precedenza; alla fine l'acqua raggiunse il sottopancia dei cavalli. A questo punto gli Inca contrattaccarono; alcuni di loro usarono le armi degli spagnoli catturati nei precedenti scontri, quali spade, scudi, armature e perfino cavalli, uno dei quali fu cavalcato dallo stesso Manco II. Messo di fronte ad una situazione ormai compromessa, Hernando Pizarro ordin\u00f2 una ritirata; grazie all'arrivo della notte gli spagnoli fuggirono lungo la valle dell'Urubamba con gli Inca all'inseguimento, raggiungendo Cuzco il giorno seguente.\nCampo di battaglia.\nEsiste qualche discussione aperta riguardo all'esatto luogo dello scontro. Secondo l'esploratore canadese John Hemming, le forze spagnole occuparono una pianura tra Ollantaytambo ed il fiume Urubamba, mentre il principale esercito Inca si trovava nella cittadella di Ollantaytambo che dominava la citt\u00e0, protetto da diciassette terrazze. L'architetto svizzero Jean-Pierre Protzen, invece, sostiene che la topografia della citt\u00e0 e l'area circostante non si adattino ai racconti contemporanei della battaglia. Un anonimo testimone oculare sostiene che l'esercito Inca occupasse un gruppo di 11 terrazze, non diciassette; mentre una cronaca di Pedro Pizarro descrive una porta fiancheggiata da mura come unica via d'accesso alle terrazze. Protzen pensa che queste descrizioni alludano alle 11 terrazze della pianura di Mascabamba, nei pressi di Ollantaytambo, dove si trova anche la porta fortificata di T'iyupunku. In questo luogo gli spagnoli sarebbero stati circondati dalle terrazze davanti, dal fiume Urubamba a sinistra, e da una collina chiamata Cerro Pinkulluna a destra, formando i tre lati da cui sarebbero stati attaccati in battaglia. Se l'ipotesi di Protzen fosse corretta, il fiume fatto straripare sarebbe l'Urubamba, e non il suo piccolo affluente, il Patakancha, che costeggia la citt\u00e0 di Ollantaytambo.\nConseguenze.\nIl successo di Ollantaytambo incoraggi\u00f2 Manco II a tentare la riconquista di Cuzco. Gli spagnoli per\u00f2 scoprirono l'esercito Inca concentrato nei pressi della citt\u00e0 ed organizzarono un attacco notturno che provoc\u00f2 gravi perdite tra gli Inca. Il 18 aprile 1537 un esercito spagnolo guidato da Diego de Almagro torn\u00f2 da una lunga spedizione in Cile e si occup\u00f2 di Cuzco. Almagro imprigion\u00f2 Hernando Pizarro ed il fratello Gonzalo dato che voleva la citt\u00e0 per s\u00e9; buona parte delle truppe spagnole e dei nativi si unirono a lui. In precedenza aveva tentato di intavolare un negoziato con Manco II, ma il tentativo fall\u00ec dato che gli eserciti si scontrarono a Calca, nei pressi di Cuzco. Dato che Almagro aveva portato rinforzi, Manco II decise che la sua posizione ad Ollantaytambo non era pi\u00f9 sicura essendo troppo vicina a Cuzco, ed arretr\u00f2 ad est fino a Vitcos. Almagro invi\u00f2 il proprio luogotenente Rodrigo Org\u00f3\u00f1ez all'inseguimento con 300 spagnoli e molti ausiliari indiani. Orgo\u00f1ez occup\u00f2 e saccheggi\u00f2 Vitcos nel luglio del 1537, catturando numerosi prigionieri, ma Manco riusc\u00ec a fuggire. L'imperatore si rifugi\u00f2 nella remota Vilcabamba dove continu\u00f2 ad esistere uno stato Inca fino alla cattura ed all'esecuzione di T\u00fapac Amaru, ultimo imperatore Inca, nel 1572."}
{"id": "2166472", "revid": "217591", "url": "https://it.wikipedia.org/wiki?curid=2166472", "title": "Marco e Marcelliano", "text": "Marco e Marcelliano (\"Marcus e Marcellianus\") sono venerati come santi dalla Chiesa cattolica. Il loro culto \u00e8 legato a quello dei santi Tranquillino, Marzia, Nicostrato, Zoe, Castulo e Tiburzio, sebbene nel martirologio della Chiesa Cattolica i soli Marco e Marcelliano vengano festeggiati (il 18 giugno).\nLa loro memoria ricorreva il 18 giugno nel Calendario Tridentino e rimase nel Calendario dei santi fino al 1969, quando venne esclusa per mancanza di dati biografici sui due santi.\nTradizionalmente entrambi vennero martirizzati a Roma, sotto l'imperatore Diocleziano, verso la fine del III secolo, probabilmente nell'anno 286. Marco e Marcelliano sono menzionati nei pi\u00f9 antichi martirologi, incluso il Martirologio Romano, al 18 giugno, e il loro martirio \u00e8 descritto negli \"Atti di San Sebastiano\", in gran parte leggendari sebbene antichi.\nTradizione.\nSecondo la tradizione, Marco e Marcelliano erano fratelli gemelli, figli di due cristiani di Roma, Tranquillino e Marzia; divenuti anch'essi attivi cristiani, vennero nominati diaconi e, nonostante la loro carica ecclesiastica, si erano sposati e avevano avuto figli. Una volta che l'imperatore Diocleziano obblig\u00f2 i cristiani ad adorare gli d\u00e8i pagani, Marco e Marcelliano, che si erano rifiutati di obbedire, vennero arrestati e rinchiusi in carcere.\nIl padre dei due cristiani, afflitto dalla loro cattura, aveva pregato il prefetto Cromazio di concedere trenta giorni di riflessione ai suoi figli, in modo da far rivedere la loro affermazione. Marco e Marcelliano erano ormai sul punto di cedere quando San Sebastiano, ufficiale cristiano al servizio dell'imperatore, fece loro visita in prigione invitandoli a non cedere. Mentre rivolgeva queste parole ai due santi, Sebastiano fu avvolto di una luce divina che provoc\u00f2 lo stupore e la successiva conversione di Tiburzio, figlio dello stesso Cromazio, di Nicostrato, ufficiale dell'esercito, della moglie Zoe, muta da sei anni e dello stesso prefetto.\nIn seguito alla conversione, racconta la narrazione, Cromazio lasci\u00f2 liberi Marco e Marcelliano e si ritir\u00f2 in un suo appartamento in Campania. I due fratelli si nascosero presso un certo San Castulo, un ufficiale romano anch'egli convertito al Cristianesimo, venendo per\u00f2 traditi da un apostata, Torquato. \nIl successore di Cromazio, Fabiano, tuttavia, fece arrestare nuovamente i due fratelli e li fece stendere a testa gi\u00f9 con i piedi inchiodati a due colonne. Infine entrambi vennero trafitti da due lance nei fianchi. I loro corpi vennero sepolti sulla Via Ardeatina, presso il cimitero di Domitilla, nella catacomba che porta il loro nome.\nCulto.\nI corpi di Marco e Marcelliano vennero trasferiti, probabilmente nel IX secolo, nella Basilica dei Santi Cosma e Damiano a Roma. Qui vennero scoperti nel 1583 sotto il pontificato di Papa Gregorio XIII.\nLe reliquie rimasero collocate in una tomba, accanto ad un antico dipinto che rappresentava i martiri e una terza persona, identificata nella Beata Vergine Maria. Nel 1902, la loro basilica venne riscoperta nella catacomba di Basileo.\nIl corpo di San Marcelliano riposa ora in una teca lignea nella seconda cappella laterale sinistra della Chiesa di San Nicola Da Tolentino a Venezia"}
{"id": "2166474", "revid": "122246", "url": "https://it.wikipedia.org/wiki?curid=2166474", "title": "World Grand Prix 1995", "text": "Il III World Grand Prix di pallavolo femminile si \u00e8 svolto dal 18 agosto al 17 settembre 1995. Dopo la fase a gironi che si \u00e8 giocata dal 18 agosto al 10 settembre, la fase finale, a cui si sono qualificate le prime tre squadre nazionali classificate nella fase a gironi, pi\u00f9 la Cina, paese ospitante, si \u00e8 svolta dal 15 al 17 settembre a Shanghai, in Cina. La vittoria finale \u00e8 andata per la prima volta agli Stati Uniti.\nPodio.\nCampione.\nStati Uniti(Primo titolo)\nSecondo posto.\nBrasile\nTerzo posto.\nCuba"}
{"id": "2166482", "revid": "1516087", "url": "https://it.wikipedia.org/wiki?curid=2166482", "title": "Superquark", "text": "Superquark \u00e8 un programma televisivo italiano di divulgazione culturale, nato nel gennaio 1995, ideato e condotto da Piero Angela, evoluzione della precedente trasmissione \"Quark\".\nDescrizione.\nRispetto alle varie versioni della trasmissione originaria, Superquark ha una durata, costante nel corso degli anni, di circa 120 minuti. Pur con numerose innovazioni, la trasmissione, tuttora in onda, ha mantenuto negli anni la stessa struttura. Nell'edizione 2014 \u00e8 andato in onda dagli studi Rai del CPTV di Torino con una nuova scenografia ideata da Emanuela Trixie Zitkowskyne prodotto in HD nativo. Nell'edizione estiva del 2015 la produzione ritorna a Roma nello studio del Nomentano 2 sempre in HD nativo.\nSigla.\nRiprende la colonna sonora della precedente trasmissione, ovvero l\"'Aria\" dalla Suite n\u00ba 3 in re maggiore BWV 1068 di Johann Sebastian Bach, nella versione reinterpretata di The Swingle Singers (dall'album \"Jazz S\u00e9bastien Bach\" del 1963). Le musiche originali utilizzate nelle rubriche sono di Roberto Anselmi (Ed. Musicali Rai Trade). \nPrima parte: documentario.\nLa prima parte, della durata di 40 minuti circa, \u00e8 composta dal sommario della puntata e da un documentario di argomento naturalistico, introdotto dal conduttore. Particolarmente utilizzati e apprezzati sono stati, nel corso degli anni, i documentari della National Geographic, della BBC e, dal 2008, di Nicolas Hulot, delle serie \"Dinastie\" e \"Le meraviglie del pianeta\". In passato seguiva al documentario un breve commento in studio con l'etologo Danilo Mainardi, mentre nelle edizioni pi\u00f9 recenti la rubrica \u00e8 stata spostata verso il fine puntata.\nSeconda parte: servizi e ospiti in studio.\nLa seconda parte della trasmissione \u00e8 composta da una serie di brevi servizi di approfondimento, intervallati da presentazioni e commenti in studio. Specialmente i primi anni, le rubriche storiche e archeologiche erano curate da Alberto Angela e Lorenzo Pinna, unico redattore ad apparire in video oltre al conduttore.\nNel corso degli anni sono stati numerosi gli argomenti trattati, solitamente legati a tematiche di scienza, nuove tecnologie, societ\u00e0, economia, Europa, storia, ambiente, medicina e sessualit\u00e0. Questi temi sono stati affrontati in numerose rubriche che si sono succedute nel corso degli anni. La loro struttura si basava su una breve introduzione del conduttore, un servizio di redazione e un approfondimento in studio con vari ospiti e dimostrazioni dal vivo. Frequentemente venivano utilizzate le cosiddette \"Pillole di Bruno Bozzetto\", ossia delle brevi strisce animate, presentate per trattare con rapidit\u00e0 ed efficacia un determinato argomento.\nTra le rubriche proposte troviamo \"Scienza in cucina\", con la partecipazione costante del professor Carlo Cannella come commentatore fino alla sua prematura scomparsa, avvenuta nel 2011. In seguito tale rubrica \u00e8 stata tenuta da Elisabetta Bernardi. Un'altra rubrica, dedicata alla musica, ha visto la presenza in studio di alcuni musicisti di fama internazionale. In taluni casi il conduttore, che ha avuto una breve ma promettente carriera da jazzista prima di lavorare per la Rai, si \u00e8 cimentato in esibizioni dal vivo al pianoforte. Gli approfondimenti sulla fisica hanno sempre visto la partecipazione del prof. Paco Lanciano, che utilizzava sovente in studio dei modelli plastici sperimentali per aiutare la comprensione dei concetti spiegati.\nLa rubrica \"Il mondo degli animali\" era dedicata all'etologia ed era curata dal professor Danilo Mainardi che, dopo un veloce disegno di uno degli animali presi in esame, descriveva con Angela un aspetto interessante e particolare del suo comportamento commentando le immagini tratte da un video scelto ad hoc. La rubrica storica, \"Istantanee del passato\", era curata dal professor Alessandro Barbero e lo vedeva analizzare la vita comune nei secoli passati. Nelle precedenti edizioni, invece, Barbero e Angela passeggiavano attraverso un quadro dell'antichit\u00e0. In seguito tale rubrica \u00e8 stata rinominata \"Dietro le quinte della Storia\". La rubrica di \"Sessuologia\" denominata nel 2017 \"Questione di ormoni\" \u00e8 curata del prof. Emmanuele Jannini.\nDal 2013 iniziano le nuove rubriche \"Polvere di Stelle\", con la presenza in studio di Giovanni Bignami per discutere dell'universo e di tutto ci\u00f2 che ci circonda, \"Come siamo fatti dentro\", con il professor Guido Macchiarell per discutere del corpo umano, e \"Giro del mondo\", una serie di notizie flash dal mondo scientifico internazionale.\nAlla fine, prima delle anticipazioni della puntata successiva, la rubrica \"Idee\", presentava una breve rassegna di libri consigliati riguardanti un preciso tema scientifico, che spesso costituisce il filo conduttore di tutti gli argomenti della puntata.\nTrasmissione e spin-off.\nIl programma va attualmente in onda su Rai 1 il mercoled\u00ec in prima serata nel periodo estivo. Nel corso degli anni \u00e8 stato trasmesso anche nel periodo invernale, solitamente di venerd\u00ec, con una buona accoglienza di pubblico, considerevole per una trasmissione di divulgazione scientifica. Nel 1995-1997, in particolare, \"Superquark\" batt\u00e9 regolarmente la trasmissione di Fiorello \"Non dimenticate lo spazzolino da denti\", trasmessa su Canale 5, diventando quindi un curioso caso editoriale. Piero Angela, in alcune puntate, ringrazi\u00f2 rapidamente ed educatamente gli spettatori, senza fare alcun riferimento alla concorrenza.\nSono stati realizzati alcuni spin-off di \"Superquark\", con particolare riferimento alle biografie di alcune illustri personalit\u00e0 culturali e scientifiche: gli \"Speciali di Superquark\".\nNovit\u00e0 dell'edizione 2018 sono \"Superquark musica\", spin-off dedicato al mondo degli strumenti musicali e alla musica in generale, e \"Superquark natura\", dedicato invece ai documentari naturalistici trasmessi nelle passate edizioni in prima serata. Entrambi sono legati allo slot della seconda serata.\nUn ulteriore spin-off, \"Superquark+\", viene prodotto in esclusiva per RaiPlay e distribuito dal 22 dicembre 2019, compleanno del conduttore. La prima stagione \u00e8 composta da 10 puntate di 15 minuti l'una e in ognuna di esse, Piero Angela \u00e8 affiancato da uno dei cinque giovani divulgatori scelti per il programma: Davide Coero Borga (laureato in filosofia della scienza), Giuliana Galati (dottore di ricerca in fisica delle particelle), Luca Perri (dottore di ricerca in fisica e astrofisica), Edwige Pezzulli (dottore di ricerca in astrofisica), Ruggero Rollini (laureato in chimica). In queste puntate si risponde ad alcune domande scientifiche relative a un tema generale, fra cui l'acqua, la vista e la memoria. Il 19 maggio 2020 \u00e8 stata pubblicata una puntata speciale dedicata alla pandemia di COVID-19 del 2019-2021, intitolata \"Covid-19. Il grande nemico\". La seconda stagione, anch'essa composta da 10 puntate di 15 minuti, \u00e8 stata distribuita il 6 ottobre 2020.\nPuntate.\nStagione 1995.\nStagione composta da 16 puntate in onda ogni venerd\u00ec dal 27 gennaio al 26 maggio 1995.\nStagione 1996.\nStagione (2\u00aa edizione) composta da 18 puntate trasmesse ogni venerd\u00ec dal 12 gennaio al 24 maggio 1996.\nStagione 1997.\nStagione (3\u00aa edizione) composta da 17 puntate in onda ogni venerd\u00ec dal 17 gennaio al 30 maggio 1997.\nStagione 1997-1998.\nStagione (4\u00aa edizione) composta da 17 puntate in onda ogni venerd\u00ec dal 24 ottobre. La terza puntata del 7 novembre ha avuto ascolti record di 5.567.000 telespettatori e share del 21,40%. Dopo la pausa dedicata a Viaggio nel cosmo tra gennaio e febbraio 1998, la trasmissione riprende dal 13 marzo. La puntata del 15 maggio \u00e8 dedicata all'antica Babilonia.\nStagione 1998-1999.\nStagione (5\u00aa edizione) composta da 21 puntate trasmesse ogni venerd\u00ec dal 13 novembre 1998 al 21 maggio 1999. A questo ciclo, il 4 giugno 1999, si \u00e8 aggiunta una puntata dal titolo \"Superquark - Festa di Compleanno\", in cui si festeggiarono le 2000 puntate di Quark e di tutte le trasmissioni da esso derivate.\nStagione 1999-2000.\nStagione (6\u00aa e 7\u00aa edizione) composta da 3 puntate autunnali trasmesse ogni marted\u00ec dal 19 ottobre 1999 al 2 novembre 1999, e da 14 puntate estive andate in onda ogni marted\u00ec dal 13 giugno al 12 settembre 2000. Dal 2000 SuperQuark trova la collocazione definitiva in estate.\nStagione 2001.\nStagione (8\u00aa edizione, 7\u00ba anno) composta da 13 puntate trasmesse ogni marted\u00ec dal 5 giugno al 4 settembre 2001.\nStagione 2002.\nStagione (9\u00aa edizione, 8\u00ba anno) composta da 14 puntate trasmesse ogni mercoled\u00ec dal 10 giugno al 12 settembre 2002.\nStagione 2003.\nStagione (10\u00aa edizione, 9\u00ba anno) composta da 15 puntate trasmesse ogni marted\u00ec dal 10 giugno al 16 settembre 2003, eccetto la seconda trasmessa di domenica.\nStagione 2004.\nStagione (11\u00aa edizione, 10\u00ba anno) composta da 10 puntate trasmesse ogni marted\u00ec dal 6 luglio 2004.\nStagione 2005.\nStagione (12\u00aa edizione, 11\u00ba anno) composta da 13 puntate trasmesse ogni gioved\u00ec dal 9 giugno all'8 settembre 2005.\nStagione 2006.\nStagione (12\u00ba anno) composta da 12 puntate trasmesse ogni gioved\u00ec dal 29 giugno al 14 settembre 2006.\nStagione 2007.\nStagione composta da 13 puntate trasmesse ogni gioved\u00ec dal 7 giugno al 30 agosto 2007 (eccetto la seconda e terza andate in onda di mercoled\u00ec).\nStagione 2008.\nLa stagione parte con uno Speciale (Il paese senza figli \u2013 Le sorprese del crollo delle nascite) per poi proseguire con 10 puntate trasmesse ogni gioved\u00ec dal 3 luglio al 3 settembre 2008.\nStagione 2009.\nLa stagione inizia marted\u00ec 16 giugno 2009, e il 23 successivo per poi riprendere ogni gioved\u00ec dal 2 luglio al 27 agosto.\nStagione 2010.\nLa stagione \u00e8 iniziata il 10 giugno 2010 con una puntata interamente dedicata ai vulcani dal titolo: \"Dopo l'Islanda: cosa bolle sotto terra?\", per poi riprendere dal 24 giugno ogni gioved\u00ec, tranne l'ultima puntata che \u00e8 caduta di luned\u00ec (30 agosto 2010).\nStagione 2011.\nLa stagione \u00e8 stata trasmessa ogni gioved\u00ec dal 16 giugno al 1\u00ba settembre 2011 La puntata 10 \u00e8 andata in onda mercoled\u00ec 17 agosto 2011.\nStagione 2012.\nLa stagione \u00e8 stata trasmessa ogni gioved\u00ec dal 5 luglio al 4 settembre 2012.\nStagione 2013.\nLa stagione \u00e8 andata in onda ogni gioved\u00ec dal 4 luglio al 29 agosto 2013.\nStagione 2014.\nLa stagione \u00e8 stata trasmessa ogni gioved\u00ec dal 3 luglio al 28 agosto 2014.\nStagione 2015.\nL'11 e il 18 giugno 2015 sono state trasmesse due puntate speciali, dal titolo \"Tredici miliardi di anni\", dedicate alla storia della Terra. Dal 25 giugno al 27 agosto 2015, ogni gioved\u00ec, sono andate in onda le dieci puntate della stagione.\nStagione 2016.\nLe otto puntate della stagione sono andate in onda dal 13 luglio al 3 settembre 2016. Da questa stagione Superquark \u00e8 andato in onda di mercoled\u00ec e non pi\u00f9 di gioved\u00ec, come era consuetudine da alcuni anni. Tuttavia, a seguito delle variazioni di palinsesto dovute al terremoto del Centro Italia, la penultima puntata \u00e8 stata trasmessa al marted\u00ec sera. L'ultima puntata di questo ciclo \u00e8 invece andata in onda di sabato.\nStagione 2017.\nLe nove puntate della stagione sono andate in onda ogni mercoled\u00ec dal 21 giugno al 23 agosto 2017. La puntata del 19 luglio \u00e8 rimandata per variazioni di palinsesto in memoria della scomparsa di Paolo Borsellino.\nStagione 2018.\nLe nove puntate della stagione sono andate in onda da mercoled\u00ec 4 luglio a mercoled\u00ec 29 agosto 2018. Da quest'anno, per le prime 5 serate di trasmissione del programma, in seconda serata viene proposto \"Superquark musica\", uno speciale dedicato alla scoperta degli strumenti musicali. Invece, per le rimanenti 4 serate viene trasmesso \"Superquark natura\", uno speciale dedicato alla predazione. Il 13 agosto 2018 il programma va in onda di luned\u00ec per lasciare spazio alla Supercoppa UEFA 2018 (disputata da Real Madrid e Atletico Madrid).\nStagione 2019.\nLe nove puntate della stagione vanno in onda da mercoled\u00ec 26 giugno a marted\u00ec 27 agosto. La trasmissione non \u00e8 andata in onda il 17 luglio per variazioni di palinsesto legate alla commemorazione del defunto Andrea Camilleri, mentre l'ultima puntata \u00e8 stata anticipata a causa della copertura della crisi di governo dell'estate 2019. Alle puntate del programma (esclusa la prima, l'ottava e la nona) viene abbinata una seconda serie di \"Superquark natura\".\nStagione 2020.\nLe sette puntate della nuova stagione del programma vanno in onda a partire dal 15 luglio e, come negli anni precedenti, vengono trasmesse al mercoled\u00ec. \nLa trasmissione non \u00e8 andata in onda il 5 agosto per lasciare spazio al ricordo di Sergio Zavoli, scomparso quello stesso giorno. La settima ed ultima puntata viene anticipata a marted\u00ec 1\u00ba settembre. \nAnche quest'anno alla messa in onda di \"Superquark\" segue in seconda serata quella di \"Superquark natura\".\nStagione 2021.\nLa stagione 2021 \u00e8 andata in onda da mercoled\u00ec 14 luglio 2021 a mercoled\u00ec 25 agosto 2021.\nAnche quest'anno alla messa in onda di \"Superquark\" segue in seconda serata quella di \"Superquark natura\"."}
{"id": "2166484", "revid": "63727", "url": "https://it.wikipedia.org/wiki?curid=2166484", "title": "Daimler Phoenix Rennwagen", "text": ""}
{"id": "2166487", "revid": "92723", "url": "https://it.wikipedia.org/wiki?curid=2166487", "title": "Aldo Zamorani", "text": "Biografia.\nFrequenta il Collegio Militare di Milano, oggi denominato Scuola militare \"Teuli\u00e9\", dal 1941 al 1943 come allievo del corso Fumi. Iscritto all'Universit\u00e0 di Bologna alla facolt\u00e0 d'ingegneria, nel 1944 decide di aggregarsi alle Brigate Osoppo-Friuli. Nonostante la sua giovane et\u00e0 riesce ad ottenere il comando di un gruppo di partigiani. Resta ferito due volte durante gli scontri con i nazisti. \nIl 22 marzo 1945 durante un'azione volta a liberare dei compagni prigionieri, per la quale si era proposto come volontario, fu colpito a morte da un proiettile di mortaio."}
{"id": "2166513", "revid": "281779", "url": "https://it.wikipedia.org/wiki?curid=2166513", "title": "Peso lineare", "text": ""}
{"id": "2166534", "revid": "15431", "url": "https://it.wikipedia.org/wiki?curid=2166534", "title": "Appenzello esterno", "text": ""}
{"id": "2166535", "revid": "122025588", "url": "https://it.wikipedia.org/wiki?curid=2166535", "title": "Con un deca", "text": "Con un deca \u00e8 una canzone degli 883. \n\u00c8 il quarto singolo estratto dall'album \"Hanno ucciso l'Uomo Ragno\" del 1992. Il brano \u00e8 contenuto anche in \"Gli anni\", \"TuttoMax\", \"Hanno ucciso l'Uomo Ragno 2012\" (reinterpretato con i Club Dogo) e \"Le canzoni alla radio\".\nCon il termine \"deca\" nel gergo giovanile dell'epoca si indicava la banconota da diecimila lire, che secondo gli 883 non bastava per fare praticamente nulla tra giovani, nemmeno per fare rifornimento di carburante o per andare in pizzeria. La citt\u00e0 di cui si parla nel testo della canzone \u00e8 Pavia, citt\u00e0 di origine dei membri del gruppo Max Pezzali e Mauro Repetto.\nNella canzone del 2009 del rapper J-Ax intitolata \"Deca Dance\" ci sono diverse citazioni dal brano degli 883."}
{"id": "2166536", "revid": "15431", "url": "https://it.wikipedia.org/wiki?curid=2166536", "title": "Appenzello interno", "text": ""}
{"id": "2166537", "revid": "1363832", "url": "https://it.wikipedia.org/wiki?curid=2166537", "title": "Crispin Tickell", "text": "Biografia.\nDopo l'istruzione secondaria alla Westminster School and\u00f2 a Christ Church, Oxford laureandosi nel 1952 con onori di prima classe in Storia Moderna. Ha il suo servizio nazionale nel \"Coldstream Guards\" come 2a\u00b0 tenente tra il 1952 e il 1954. Tickell ader\u00ec al servizio diplomatico britannico nel 1954, al Foreign and Commonwealth Office a Londra fino al 1955 quando si trasferisce a l'Ambasciata Britannica presso L'Aia. \u00c8 stato successivamente Capo di Gabinetto del Presidente della Commissione europea (1977-1980), ambasciatore britannico in Messico (1981-1983), segretario permanente dell\"'Overseas Development Administration\" (1984-1987), ambasciatore britannico alle Nazioni Unite e Rappresentante permanente al Consiglio di sicurezza dell'ONU (1987-1990).\n\u00c8 stato nominato MVO (Ordine Reale Vittoriano) nel 1958 e successivamente nominato Cavaliere come KCVO nel 1983 per segnare la conclusione della visita in Messico della regina Elisabetta. \u00c8 stato nominato GCMG (Ordine di San Michele e San Giorgio) per il suo lavoro presso le Nazioni Unite nel 1988.\n\u00c8 stato descritto come uomo di forti convinzioni ambientali, anche se il suo messaggio non ha sempre viaggiato facilmente all'estero, in particolare negli Stati Uniti. Il suo libro del 1977 \"I cambiamenti climatici nel mondo degli affari\" (\"Climate Change in World Affairs\") sostiene che gli Stati del Terzo Mondo potrebbero essere costretti a cessare l'inquinamento. Nonostante la sua netta non scientificit\u00e0 la sa teoria \u00e8 rispettata internazionalmente per aver colto fortemente le questioni di politica della scienza. Egli \u00e8 stato il destinatario, tra il 1990 e il 2006, del 23 dottorati honoris causa. Egli \u00e8 attualmente il presidente dell'associazione Inglese TREE AID che si batte per dare migliori condizioni all'Africa e contemporaneamente per migliorare le condizioni ambientali. Egli \u00e8 anche un patrono della \"Optimum Population Trust\".\nSir Crispin \u00e8 stato presidente della Royal Geographical Society dal 1990 al 1993 e del Warden di Green College, Oxford tra il 1990 e il 1997, dove ha nominato George Monbiot e Norman Myers in qualit\u00e0 di Visiting Fellow. Dal 1996 fino all'agosto 2006 \u00e8 stato rettore dell'Universit\u00e0 di Kent quando Sir Robert Worcester ha assunto la posizione.\n\u00c8 attualmente direttore del programma di prospettiva politica del James Martin Institute per la Scienza e Civilt\u00e0 presso l'Universit\u00e0 di Oxford e presidente emerito del Clima Institute, a Washington, Distretto di Columbia. Ha molti interessi, compresi i cambiamenti climatici, questioni demografiche, la conservazione della biodiversit\u00e0 e la storia della Terra. Tickell ha contribuito a scrivere il discorso globale sul cambiamento climatico di Margaret Thatcher. Ha presieduto il Pannello di governo per lo sviluppo sostenibile (1994-2000) di John Major, ed \u00e8 stato un membro del governo task force sotto la parte del lavoro: uno sulla riqualificazione urbana, presieduta da Sir Richard Rogers (1998-1999), e uno su potenzialmente pericolosi \"Near-Earth Objects\" (2000)."}
{"id": "2166539", "revid": "287204", "url": "https://it.wikipedia.org/wiki?curid=2166539", "title": "Zoo di Kiev", "text": "Lo zoo di Kiev () \u00e8 uno degli zoo pi\u00f9 grandi dell'ex Unione Sovietica e l'unico in Kiev, Ucraina. Vasto circa 34 ettari, vi lavorano 378 addetti ed \u00e8 visitato da 280.000 persone ogni anno.\nStoria.\nLo zoo di Kiev fu fondato nel 1908 e finanziato da donazioni di privati. Durante i suoi primi anni di attivit\u00e0 lo zoo ebbe delle difficolt\u00e0 e non aveva molti animali, soltanto 17 tipi. Durante il primo inverno in cui fu aperto, gli animali dovettero essere tenuti nel magazzino della stazione di Kiev, perch\u00e9 i fondatori dello zoo non avevano un riparo adeguato per l'inverno. Dopo 4 anni dall'apertura gli venne concessa una grande area permanente nei dintorni di Kiev; nel 1913 gli animali ebbero ambienti riscaldati. Dal 1914, con l'inasprirsi dell'instabilit\u00e0 della Russia imperiale, lo sviluppo dello zoo si arrest\u00f2. Solo dopo la fine della rivoluzione russa lo zoo riprese a svilupparsi. Durante gli anni 1940 Kiev fu occupata dalle forze naziste, e lo zoo fu utilizzato da un presidio tedesco. Fortunatamente gli animali furono evacuati e tornarono dopo la fine della guerra. Nel 1970 fu aggiunto il padiglione degli uccelli, che \u00e8 considerato il pi\u00f9 grande d'Europa. Nel 1982 fu presentata l'isola degli animali, separata dai visitatori da piccoli canali. Essa ospita i felini pi\u00f9 grandi dello zoo come leoni e tigri. Nel 1996 entr\u00f2 a far parte dell'Associazione europea degli zoo e acquari.\nAd oggi, lo zoo occupa un territorio di 34 ettari. La differente morfologia del territorio consente il comfort relativo agli animali anche nell'habitat artificiale. Sono presenti 3.000 esemplari della fauna di tutto il mondo, compresi un paio di elefanti. 130 tipi diversi di alberi e di piante decorano le isole dello zoo. Lo zoo di Kiev non \u00e8 soltanto un'esposizione di animali da tutto il mondo, ma \u00e8 anche un centro di ricerca, in cui si lavora sull'acclimatamento degli animali esotici, la conservazione e la riproduzione degli animali rari, come la Tigre dell'Amur, il bisonte, il cavallo di Przewalski e altri."}
{"id": "2166540", "revid": "125641904", "url": "https://it.wikipedia.org/wiki?curid=2166540", "title": "Angelo Nicotra", "text": "Biografia.\nAttore da quando aveva 5 anni, ha recitato nei film \"La domenica della buona gente\" e \"La casa stregata\" e nei telefilm \"Carabinieri\" e \"Il maresciallo Rocca\".\nNegli anni '70 ha condotto insieme ad Olimpia Di Nardo la trasmissione televisiva per bambini nella televisione locale romana S.P.Q.R.\nDotato di una voce ruvida, ha doppiato Morgan Freeman (di cui \u00e8 la voce ufficiale dopo il ritiro di Renato Mori), Danny Glover, Forest Whitaker, John Goodman, Jeffrey Tambor, Richard Jenkins e molti altri.\nVoce anche di personaggi d'animazione come Mr. Potato nella saga \"Toy Story\", Nonno Coniglio in Peppa Pig (dalla quinta stagione) in sostituzione di Gerolamo Alchieri, Gonzo del \"Muppet Show\" ed altri.\nImportante direttore di doppiaggio per film quali \"Monty Python - Il senso della vita\", \"Robin Hood - Principe dei ladri\" (ridoppiaggio DVD), nonch\u00e9 di serie tv come \"Boston Legal\" e \"In viaggio nel tempo\".\n\u00c8 la voce italiana di Herbert, personaggio de \"I Griffin\" a partire dalla tredicesima stagione, in sostituzione dello scomparso Valerio Ruggeri. Sar\u00e0 poi sostituito da Vittorio Stagni.\nDal 2011 fino alla prima met\u00e0 del 2021 \u00e8 stato la voce ufficiale di Pietro Gambadilegno sostituendo Massimo Corvo, per poi essere rimpiazzato a sua volta in tale ruolo da Paolo Marchese.\nVita privata.\n \u00c8 figlio dell'attore catanese Antonio Nicotra (1908-2002) e fratello dell'attore e regista Giancarlo Nicotra (1944-2013).\nDoppiaggio.\nDirettore del doppiaggio.\n\"A servizio ereditiera offresi\", \"Nightmare 5 - Il mito\", \"Robin Hood - Principe dei ladri\", \"Out of Time\", \"Highwaymen\", \"Spartan\", \"Mean Creek\", \"Frankenfish - Pesci mutanti\", \"A Rumor of Angels - La voce degli angeli\", \"Il giro del mondo in 80 giorni\", \"The Singing Detective\", \"American Trip - Il primo viaggio non si scorda mai\", \"Saint Ange\", \"Urban Legend 3\", \"Final Destination 3\", \"Solo 2 ore\", \"The Breed\", \"Doppia ipotesi per un delitto\", \"Turistas\", \"Alla deriva - Adrift\", \"Reservation Road\"."}
{"id": "2166554", "revid": "466539", "url": "https://it.wikipedia.org/wiki?curid=2166554", "title": "James Harrington", "text": "Harrington \u00e8 stato tra i protagonisti del repubblicanesimo inglese del XVII secolo, fautore di un regime a costituzione mista basato su una divisione egualitaria tra i cittadini della propriet\u00e0 della terra.\nBiografia.\nJames Harrington nacque nel 1611, primogenito di una famiglia della vecchia gentry di Upton nel Northamptonshire. Entrato nel Trinity College di Oxford, abbandon\u00f2 due anni pi\u00f9 tardi gli studi senza aver conseguito l'abilitazione. Intraprese quindi una serie di viaggi di formazione in Olanda, Danimarca, Germania, Francia e Italia (secondo John Toland, che ne scrisse una biografia, in visita al papa si rifiut\u00f2 di baciargli il piede come l'usanza prescriveva).\nNel 1646, durante la prima fase della Guerra civile inglese, fu in un gruppo di gentiluomini che seguirono una commissione parlamentare a Newcastle per convincere Carlo I a spostarsi pi\u00f9 vicino a Londra. In seguito Harrington fece parte di una corte ristretta di persone gradite al re che lo accompagnarono dalla met\u00e0 del 1647 fino alla fine del monarca nel gennaio del 1649.\nRimane controverso se Harrington assist\u00e9 all'esecuzione di Carlo. Secondo John Aubrey e Toland, in questo intervallo di tempo si sarebbe legato con una devozione particolare al sovrano, e la morte di questi potrebbe avergli causato uno stato malinconico di lungo periodo, durante il quale si sarebbe dedicato interamente all'approfondimento degli studi. Si \u00e8 \naddirittura ipotizzato alla base della stessa \"Oceana\" il tentativo di evadere, conferendo loro una veste razionale, dai perduranti effetti di un lutto altrimenti insuperabile.\nNon del tutto chiarite sono le circostanze di pubblicazione di \"Oceana\", diffusa in un primo tempo da stampatori riconducibili all'opposizione anticromwelliana. Dopo l'apparizione di questa che \u00e8 la sua opera pi\u00f9 importante e famosa, Harrington fu impegnato in una serie di polemiche dalle quali scaturirono quasi tutti i suoi lavori successivi, i quali costituiscono perlopi\u00f9 altrettante prese di posizione nei confronti di avversari che si dimostrarono spesso piuttosto riluttanti a prendere sul serio la proposta politica di \"Oceana\".\nIl dibattito con gli oppositori fin\u00ec comunque per prendere corpo ed irrobustirsi sempre pi\u00f9, fino a schierare un fronte molteplice di posizioni antiharringtoniane assai differenti fra loro; Harrington guadagn\u00f2 cos\u00ec un ruolo di rilievo nel panorama politico-culturale dell'Inghilterra dell'Interregno, anche se non ricopr\u00ec mai direttamente una carica istituzionale, n\u00e9 fu membro del parlamento. Nel 1659 presero avvio gli incontri del Rota Club, un circolo informato da idee harringtoniane al quale parteciparono gli esponenti maggiori del repubblicanesimo radicale.\nQuando la Restaurazione era ormai un dato di fatto, il club venne sciolto e i suoi principali esponenti arrestati. Sottoposto anch'egli ad arresto il 28 dicembre 1661, fu imprigionato nella Torre di Londra, quindi confinato all'isola di St. Nicholas e poi a Portsmouth. Verosimilmente pat\u00ec dopo il settembre del 1662 un collasso nervoso, forse indotto dalle sostanze che\ngli erano somministrate per curarlo; ebbe per questo la detenzione diminuita e successivamente il permesso di ritornare libero nella capitale.\nScrisse ancora un'opera di argomento non politico, \"The Mechanics of Nature\", ma vi sono dubbi che essa sia imputabile alla persona nel pieno delle facolt\u00e0 intellettive che aveva redatto le opere precedenti; sembra anzi che sia stata scritta nell'intento di provare di non essere pazzo. Visse per altri quindici anni a Westminster, assistito probabilmente dall'amico Aubrey, non tuttavia in uno stato di alienazione tale da impedirgli una vita sociale; in questi anni frequent\u00f2 alcuni tra i vecchi amici e addirittura si spos\u00f2. Mor\u00ec per i postumi di una paralisi.\nPensiero.\nIl pensiero di Harrington si trova esposto soprattutto ne \"La Repubblica di Oceana\". Con quest'opera egli si propone di mostrare concretamente, attraverso la descrizione di un nuovo modello costituzionale per l'Inghilterra, come sia possibile fondare il governo della legge sull'uomo. Mirare a un governo della legge sull'uomo per Harrington significa ritornare ai modelli politici invalsi nel repubblicanesimo antico \u2013 quello delle dottrine politiche aristoteliche come della Roma repubblicana \u2013 nei quali la signoria della legge era gi\u00e0 stata la regola. Per fare ci\u00f2 \u00e8 necessario capire la ragione per cui quei modelli ad un certo punto siano andati perduti, e, una volta compresa tale ragione, vedere se in base ad essa non sia possibile prevedere e stabilire definitivamente il ritorno dell'antico repubblicanesimo.\nCos\u00ec Harrington si impegna in un'analisi di filosofia della storia, nella quale descrive il succedersi della \"prudenza moderna\" \u2013 l'era del comando dell'uomo sull'uomo, con cui sostanzialmente identifica il medioevo \u2013 a quella dell\u2019\"antica prudenza\" \u2013 l'era, appunto, del comando della legge sull'uomo. Egli ritiene di poter provare che il principio che regola il succedersi di queste fasi sia quello del possesso della terra, per la corrispondenza immediata che intravede tra questo e la forza militare. In questo modo, laddove uno o pochi possiedono la maggior parte del territorio di una nazione, si avr\u00e0 per forza un regime monarchico od oligarchico; dove invece il possesso della terra \u00e8 per la sua pi\u00f9 grande parte diffuso presso la maggioranza della popolazione, vi saranno le premesse per un regime popolare. Ora, secondo Harrington le vicende degli ultimi decenni della storia inglese culminate nella Guerra civile mostrano inconfutabilmente che \u00e8 maturo il momento per il passaggio a un governo popolare, che deve essere assicurato con l'instaurazione degli \"\"ordini\" di \"Oceana\".\nSi tratta di conferire una forma \u2013 che Harrington chiama anche \"sovrastruttura\" \u2013 alla \"fondazione\"\", ovvero alla condizione dell'assetto proprietario \"popolare\" venutasi a determinare ultimamente in Inghilterra. A differenza di quanto avviene per Hobbes, che secondo Harrington concepisce (errando) una forma monarchica su una fondazione popolare, la forma degli ordini repubblicani si costituisce in tre momenti:\nVa ricordato che, come d'altronde accade nel quasi contemporaneo \"Leviatano\" di Hobbes e in molta della pubblicistica politica del tempo, Harrington si occupa anche del significato religioso dello stato. Ci\u00f2 avviene in base alla premessa secondo cui, ai primordi di una storia che ha un senso contemporaneamente politico e sacro, l'autorit\u00e0 sovrana aveva avuto anche un carattere immediatamente sacerdotale.\nSulla scorta di una ricostruzione storica di alcuni passaggi veterotestamentari che, parallelamente alla distinzione tra \"antica prudenza\" e \"moderna prudenza\", distingue tra \"Elohim\", la Israele repubblicana originaria, e \"Cabala\", lo \"stato degli Ebrei\" a regime monarchico, egli postula un ordinamento ecclesiastico di tipo congregazionalista, nel quale \u00abl'autorit\u00e0 viene assegnata ai sacerdoti secondo un percorso ascendente determinato dal pubblico riconoscimento, e quindi l'autorit\u00e0 religiosa si risolve in ultima analisi in quella politica\u00bb, in polemica con le istanze clericali di tipo \"papista\" o anglicano o presbiteriano.\nIn particolare, Harrington chiarisce la necessit\u00e0 di una conferma elettorale di carattere popolare dell'ordinazione sacerdotale attraverso un argomento filologico che distingue la \"chirotonia\", l'alzata di mani del gesto elettorale di conferma che sarebbe stata in uso nelle prime comunit\u00e0 cristiane, dalla \"chirothesia\", l'imposizione delle mani di un'autorit\u00e0 clericale sovraordinata senza conferma dal basso, che si sarebbe imposta successivamente soppiantando la prima.\nFortuna recente.\nL'opera di Harrington ha conosciuto una certa notoriet\u00e0 nel secondo millennio grazie al lavoro dello storico neozelandese J. G. A. Pocock \"Il momento machiavelliano\". Infatti Pocock (che ha anche curato l'edizione integrale delle opere del filosofo inglese) ha proposto per la prima volta l'idea di una connessione tra le formulazioni di Harrington e gli ideali repubblicani dell'umanesimo fiorentino, da Bruni e Guicciardini fino a Machiavelli e Giannotti, interpretati come consapevole meditazione e prosecuzione del retaggio aristotelico del \"civis\" come \"zoon politikon\". Nella ricostruzione di Pocock tale apparentamento, sedimentatosi nell'esperienza repubblicana inglese di Harrington, si sarebbe quindi proteso fino all'altra sponda dell'Atlantico, fornendo il circuito concettuale alla base della Rivoluzione americana e poi della stessa costituzione politica della nazione originatasi con quell'evento, inaugurando cos\u00ec il \"paradigma dell'umanesimo civico\" o anche della \"virt\u00f9 civica\".\nOpere.\nTutti i lavori di Harrington apparvero tra settembre-novembre 1656 e marzo 1660, ad eccezione degli ultimi tre, che sono postumi."}
{"id": "2166558", "revid": "260215", "url": "https://it.wikipedia.org/wiki?curid=2166558", "title": "Sede titolare di Pinhel", "text": ""}
{"id": "2166560", "revid": "6923", "url": "https://it.wikipedia.org/wiki?curid=2166560", "title": "Carlo Salvatore d'Asburgo-Lorena", "text": "Famiglia d'origine.\nCarlo Salvatore nacque a Palazzo Pitti, secondo figlio maschio del granduca Leopoldo II di Toscana, e della sua seconda moglie, la granduchessa Maria Antonietta di Borbone. I suoi nonni paterni furono il granduca Ferdinando III di Toscana e Luisa Maria Amalia di Borbone-Napoli; quelli materni il re Francesco I delle Due Sicilie e Maria Isabella di Borbone-Spagna.\nCarriera militare.\nGi\u00e0 durante la sua giovinezza, Carlo Salvatore prefer\u00ec dedicarsi agli studi militari e tecnici. All'et\u00e0 di 10 anni ricevette il grado di capitano dei 6\u00ba corpo dei Lancieri \"Francesco Giuseppe I\", nel 1857 fu nominato maggiore. Il suo servizio fu inizialmente nell'esercito toscano, nel quale tenne anche l'incarico di ispettore d'artiglieria. Dopo lo scoppio della guerra sarda nel mese di aprile 1859, l'arciduca e la sua famiglia lasciarono Firenze e lui and\u00f2 in Lombardia con l'esercito imperiale, venendo promosso tenente colonnello. L'anno successivo, la Toscana \u00e8 andata perduta, dopo che l'esercito austriaco perse la battaglia di Solferino e San Martino, venne promosso da colonnello comandante del 7\u00ba reggimento di fanteria nel 1876 a maggiore nel 1886 ma a causa di attacchi reumatici, che gli impedivano di camminare, dovette lasciare l'esercito.\nDopo la rivoluzione del 1859 la sua famiglia visse in esilio alla corte dell'imperatore Francesco Giuseppe a Vienna, dove Carlo Salvatore divenne Tenente-Feldmaresciallo dell'Imperial regio Esercito austro-ungarico.\nCarlo Salvatore era interessato in molte discipline tecniche, nonch\u00e9 per l'architettura. Molto attaccato alle tradizioni degli Asburgo, era un appassionato cacciatore e aveva una grande collezione di armi. Relativamente tardi, si rivolse verso la costruzione di armi da guerra con la quale ha lavorato fino alla sua morte.\nMatrimonio e figli.\nSpos\u00f2, il 19 settembre 1861 a Roma, la principessa Maria Immacolata di Borbone-Due Sicilie (1844-1899), figlia di Ferdinando II delle Due Sicilie, e della sua seconda moglie, Maria Teresa d'Asburgo-Teschen. Carlo Salvatore e Maria Immacolata erano cugini primi poich\u00e9 la madre di lui, Maria Antonietta, e il padre di lei, Ferdinando II, erano fratelli.\nLa coppia ebbe dieci figli:\nMorte.\nL'arciduca Carlo Salvatore mor\u00ec il 18 gennaio 1892, all'et\u00e0 di 52 anni, a Vienna a causa di un'influenza."}
{"id": "2166569", "revid": "92723", "url": "https://it.wikipedia.org/wiki?curid=2166569", "title": "Diocesi di Pinhel", "text": "La diocesi di Pinhel (in latino: \"Dioecesis Pinhelensis\") \u00e8 una sede soppressa e sede titolare della Chiesa cattolica.\nStoria.\nLa diocesi di Pinhel fu eretta il 10 luglio 1770 con il breve \"Apostolicae Sedi\" di papa Clemente XIV, ricavandone il territorio dalle diocesi di Lamego e di Viseu, e fu resa suffraganea dell'arcidiocesi di Braga. Nello stesso anno Pinhel consegu\u00ec lo status di \"citt\u00e0\" in forza di un atto di Giuseppe I.\nLa diocesi fu eretta su pressione del re portoghese e del suo potente primo ministro, il marchese di Pombal, la cui politica ecclesiastica, che port\u00f2 in quegli stessi anni alla fondazione di diverse diocesi nel regno, mirava a riedificare la Chiesa dopo l'espulsione dei Gesuiti dal Paese e a risollevare il prestigio della politica lusitana, che era stata messa in crisi all'estero proprio in seguito alla soppressione della Compagnia di Ges\u00f9, la cui opera missionaria era stata fondamentale per la costituzione delle Chiese nei territori coloniali portoghesi.\nLa bolla di erezione prevedeva che la diocesi fosse composta di 133 parrocchie sottratte alla diocesi di Lamego e di altre 92 sottratte alla diocesi di Viseu, per un totale di 225 parrocchie. Tuttavia il marchese di Pombal ritenne che fossero troppe le parrocchie della nuova diocesi; e cos\u00ec, con un decreto del 18 settembre 1773, ridusse da 133 a 50 le parrocchie sottratte a Lamego. La nuova diocesi si trov\u00f2 cos\u00ec costituita di 142 parrocchie, comprensiva del territorio di Ribac\u00f4a (sottratto a Lamego) e degli arcipresbiterati di Castelo Mendo, Pinhel e Trancoso (sottratti a Viseu).\nFurono cinque i vescovi nominati per questa diocesi. Jo\u00e3o Rafael de Mendon\u00e7a non prese mai possesso della sede e fu ben presto trasferito a Porto. Il suo successore, Crist\u00f3v\u00e3o de Almeida Soares, govern\u00f2 per nove anni, ma senza porre in atto le necessarie strutture diocesane ed ecclesiastiche. Jos\u00e9 Ant\u00f3nio Pinto de Mendon\u00e7a Arrais fece costruire un sontuoso palazzo episcopale, nel quale organizz\u00f2 un pre-seminario, con i corsi base del curriculum teologico. Bernardo Bernardino Beltr\u00e3o Freire e Leonardo de Sousa Brand\u00e3o vissero per la maggior parte del tempo in esilio, il primo a causa dell'invasione francese ed il secondo per l'opposizione della politica liberale del governo portoghese dell'Ottocento. Alla sua morte, la diocesi non ebbe pi\u00f9 vescovi e fu affidata a vicari generali.\nCon la bolla \"Gravissimum Christi\" di papa Leone XIII del 30 settembre 1881 la diocesi fu soppressa ed il suo territorio incorporato in quello della diocesi di Guarda.\nDal 1969 Pinhel \u00e8 annoverata tra le sedi vescovili titolari della Chiesa cattolica; dal 10 ottobre 2020 il vescovo titolare \u00e8 Roberto Ferrari, vescovo ausiliare di Tucum\u00e1n."}
{"id": "2166570", "revid": "767487", "url": "https://it.wikipedia.org/wiki?curid=2166570", "title": "Oliver Tickell", "text": "Egli \u00e8 il figlio di Sir Crispin Tickell, l'ambientalista ed ex diplomatico."}
{"id": "2166582", "revid": "2120462", "url": "https://it.wikipedia.org/wiki?curid=2166582", "title": "Rotta x casa di Dio", "text": "Rotta x casa di Dio \u00e8 il terzo singolo estratto dal secondo album degli 883, \"Nord sud ovest est\". Il brano \u00e8 contenuto anche in \"Remix '94\", \"Gli anni\", \"Mille grazie\" e \"TuttoMax,\" \"Max 20\" (reinterpretato insieme a Gianluca Grignani) e \"Le canzoni alla radio\"."}
{"id": "2166583", "revid": "287204", "url": "https://it.wikipedia.org/wiki?curid=2166583", "title": "Phillip Spaulding", "text": "Phillip Granville Spaulding \u00e8, dall'inizio degli anni ottanta, uno dei personaggi principali della soap opera statunitense \"Sentieri\" (\"Guiding Light\"). \nLo hanno interpretato: (da ragazzo) Jarrod Ross (1977 \u2013 1981) (doppiato in Italia da Paolo Torrisi), (da adulto) Grant Aleksander (1982-1985; 1986-1991; 1996-2004; e 2009) e John Bolger (1985-1986) (doppiati da Gabriele Calindri).\nIl personaggio esord\u00ec il 23 novembre 1977 e comparve nella serie fino al 2005; venne reintrodotto nel gennaio 2009, sempre impersonato da Grant Aleksander, e rimase fino alla conclusione della soap nel settembre dello stesso anno.\nL'interpretazione del personaggio valse a Grant Aleksander un riconoscimento ai \"Soap Opera Digest Awards\" del 1999 (assieme a Beth Ehlers nella categoria \"Coppia preferita in una soap opera\") e alcune nomination agli \"Emmy Awards\".\nProfilo del personaggio.\nPhillip \u00e8 il figlio adottivo del magnate Alan Spaulding (interpretato dagli attori Christopher Bernau, Daniel Pilon e Ron Raines) e di Elizabeth Granville e figlio naturale di Justin Marler e Jackie Scott.\nDi professione fa il dirigente nelle industrie del padre adottivo, le Industrie Spaulding, ma da giovane aveva anche la passione per la scrittura e la letteratura.\n\u00c8 stato sposato per ben sei volte: la prima volta con Mindy Lewis (interpretata da Krista Tesreau), poi con India von Halkein (Mary Kay Adams), con Christina \"Blake\" Lindsay Thorpe) (figlia di Holly Lindsay e Roger Thorpe; interpretata dalle attrici Elizabeth Dennehy, Sherry Stringfield e Liz Keifer), che in seguito (sposando Ross Marler) diverr\u00e0 sua \"zia\", quindi con Beth Raines (interpretata da Judy Evans, Lisa Loughridge e Beth Chamberlin), il suo unico vero amore, quindi con Harley Cooper (interpretata da Beth Ehlers) ed infine con Olivia Spencer (Crystal Chappell). Quattro sono, invece, i figli: due li ha avuti con Beth e uno a testa con le ultime due mogli, vale a dire, rispettivamente Elizabeth detta \"Lizzie\" (interpretata dalle attrici Hayden Panettiere, MacKenzie Mauzy, Crystal Hunt e Marcy Rylan), James, Alan jr. detto \"Zach\" ed Emma.\nIl suo pi\u00f9 grande amico \u00e8 da sempre Frederick \u201cRick\u201d Bauer (interpretato da Michael O\u2019Leary).\nPrincipali vicende del personaggio.\nLa storia travagliata di Phillip comincia gi\u00e0 alla nascita, sulla quale pende un terribile segreto: il magnate Alan Spaulding (Christopher Bernau), pur di non rivelare alla moglie Elizabeth Granville che il loro figlio \u00e8 nato morto, convince Jackie Marler (sua futura moglie) \u2013 che, nel frattempo, aveva partorito un bimbo sano all'insaputa del marito Justin Marler, con cui \u00e8 in rotta \u2013 di cedergli il suo. \nPhillip creder\u00e0 cos\u00ec per anni di essere figlio naturale di Alan ed Elizabeth e il suo stesso vero padre Justin Marler verr\u00e0 a conoscenza della verit\u00e0 solo quando il figlio (interpretato da Jordan Ross) \u00e8 ormai quasi un adolescente: proprio in quel periodo, Justin, medico chirurgo, salver\u00e0 Phillip, colto da un improvviso attacco di appendicite.\nAll'et\u00e0 di diciotto-diciannove anni, Phillip si innamora, ricambiato, di Beth Raines (all'epoca, interpretata da Judi Evans), la ragazza (anche se solo per qualche serata) del suo amico Rick Bauer (Michael O\u2019Leary). Questa storia d'amore sar\u00e0 per\u00f2 contrastata dal violento patrigno di Beth, Bradley Raines (interpretato da James Rebhorn), gelosissimo della ragazza, verso la quale prova una segreta e morbosa passione.\nE proprio in quel periodo e proprio dalla bocca di Bradley Raines Phillip scopre la verit\u00e0 su chi sia il suo vero padre, verit\u00e0 che il patrigno di Beth aveva casualmente scoperto. Accade tutto durante la festa per il diciottesimo compleanno di Mindy Lewis (Krista Tesreau, quando l'uomo \u2013 ubriaco dopo essere stato licenziato dalle Industrie Spaulding, dove lavorava come guardia giurata \u2013 compie la sua vendetta ed avvicina Phillip con parole molto dure. A quel punto Phillip va a chiedere spiegazioni ad Alan e a Justin, che, tra l'imbarazzo dei presenti, gli raccontano tutta la verit\u00e0.\nInizia cos\u00ec per Phillip un periodo molto duro: non solo scoprir\u00e0 che anche i suoi migliori amici Mindy e Rick sapevano la verit\u00e0, ma vede anche Beth allontanarsi da lui, apparentemente senza spiegazioni.\nIn realt\u00e0 la ragazza prova vergogna dopo essere stata violentata dal patrigno e non vuole pi\u00f9 vedere nessuno: non comprendendo i motivi del \u201cdistacco\u201d, Phillip si ubriaca e finisce a letto con l'amica Mindy Lewis, mettendola incinta (anche se poi la gravidanza non verr\u00e0 portata a termine), cosicch\u00e9 sar\u00e0 costretto a sposarla.\nRitrover\u00e0 l'amore di Beth solo anni dopo: lei aveva appena perso il fidanzato Lujack (interpretato da Vincent Irizarry), il cugino di Phillip, morto in una terribile esplosione, lui (interpretato all'epoca da John Bolger) veniva da un matrimonio infelice con India von Halkein (Mary Kay Adams). Ma la felicit\u00e0 durer\u00e0 poco: Beth scompare infatti in circostanze misteriose e tutti la credono morta.\nNegli anni in cui Phillip (nuovamente interpretato da Grant Aleksander) crede che Beth sia morta, ha una breve relazione con Chelsea Reardon, ma la relazione \u00e8 destinata a fallire, perch\u00e9 Phillip non riesce a dimenticare il suo grande amore; in quel periodo, Phillip viene, tra l'altro, perseguitato da un serial killer e rischia di morire dopo aver mangiato una bistecca avvelenata.\nIn seguito, Phillip si innamora di Christina Lindsay Thorpe detta \u201cBlake\u201d (Elizabeth Dennehy) e la sposa, ma il matrimonio \u00e8 di breve durata e Blake (ora interpretata da Sherry Stringfield) si \u201cconsola\u201d con Alan-Michael Spaulding (Carl T. Evans), il fratellastro di Phillip.\nRitrovata Beth (che ha ora il volto dell'attrice Beth Chamberlin) dopo qualche anno, Phillip viene ingiustamente accusato dell'omicidio (in realt\u00e0 si era trattato di un incidente, provocato dalla vittima stessa) di Neil Everest (interpretato da Patrick O'Connell), l'uomo che si era occupato della ragazza nel periodo in cui tutti la credevano morta. In attesa che la verit\u00e0 venga a galla, Phillip si vede costretto \u2013 con l'aiuto della stessa Beth e dall'amico fraterno Rick Bauer \u2013 ad inscenare la propria morte, facendo saltare in aria la propria auto con all'interno un cadavere trafugato dall'obitorio.\nDopo tutte queste traversie, finalmente Phillip riesce a coronare il suo sogno d'amore con Beth, da cui avr\u00e0 la primogenita Lizzie (che, tra l'altro, rischier\u00e0 di morire a causa di una grave malattia), ma anche questo matrimonio \u00e8 destinato a fallire.\nAncora meno dureranno i successivi matrimoni con Harley Cooper (Beth Ehlers) ed Olivia Spencer (Crystal Chappell).\nNell'ultimo periodo in cui il personaggio fa la sua apparizione nella soap opera, Phillip soffre di una malattia mentale e perseguita le ex-mogli, arrivando a rapire i figli che aveva avuto con Harley (Zach) ed Olivia (Emma) ed il figlio pi\u00f9 piccolo avuto da Beth (James).\nOdiato da tutti, viene colpito a morte (o, almeno, cos\u00ec sembra) da un colpo di pistola sparato dal padre Alan.\nDell'omicidio viene accusata l'ex-moglie Harley, che viene condannata, prima che lei (da latitante) riesca a scoprire assieme al fidanzato Gus Aitoro (Ricky Paull Goldin), il figlio naturale di Alan e quindi fratellastro di Phillip, la verit\u00e0 e a far incarcerare Alan dopo oltre un anno dall'omicidio.\nMa come si sa, le soap operas ci hanno abituato a molte \u201cresurrezioni\u201d (in \"Sentieri\" stesso, \u00e8 \u201cresuscitata\u201d pi\u00f9 volte Reva Shayne) e anche nel caso di Phillip si \u00e8 deciso a fare lo stesso: scopriamo infatti che Phillip era sopravvissuto alle gravi ferite riportate e che Alan, con l'aiuto di un medico compiacente, ha fatto dichiarare il figlio morto per poterlo internare in un istituto psichiatrico e proteggerlo cos\u00ec da chi gli voleva male.\nUna volta arrestato, Alan racconta la nuova verit\u00e0, ma nessuno \u00e8 disposto a credere a questa storia inverosimile (anche perch\u00e9, nel frattempo, Phillip non si trova pi\u00f9 nel nascondiglio originario), tranne\u00a0\u2013 forse \u2013 Harley Cooper...\nLe indagini di Harley, aiutata dall'ex marito, il detective A.C. Mallett, sembrano non portare a nulla, perch\u00e9 Rick Bauer, il miglior amico di Phillip lo ha aiutato a scappare, falsificando le analisi sul cadavere riesumato per stabilire se realmente fosse di Phillip.\nL'unico a sapere la verit\u00e0 oltre Rick e Alan \u00e8 Mallett, che ha visto Phillip vivo al parcheggio delle Torri, ma decider\u00e0 di non dire niente convinto che Rick abbia fatto tutto per proteggere l'amico.\nUn anno dopo la morte di Ross Marler in un incidente aereo che si riveler\u00e0 un omicidio, porter\u00e0 Harley &amp; Gus a scoprire la verit\u00e0, infatti l'uomo \u00e8 morto perch\u00e9 aveva scoperto che il nipote era vivo e dove si trovava (in un'isola delle Hawaii dove la sua famiglia aveva una casa), ma qualcuno lo ha ucciso perch\u00e9 la cosa rimanesse segreta e il sospettato numero 1 \u00e8 Alan-Michael Spaulding, in realt\u00e0 l'unico responsabile \u00e8 Rick che per aiutare Phillip a lasciare l'isola pag\u00f2 un uomo per sabotare l'aereo di Ross affinch\u00e9 non potesse raggiungere l'isola, purtroppo l'aereo, che nei piani non sarebbe dovuto partire, prese il volo schiantandosi e causando la morte di Ross."}
{"id": "2166586", "revid": "767487", "url": "https://it.wikipedia.org/wiki?curid=2166586", "title": "Ma perch\u00e9 (883)", "text": "Ma perch\u00e9 \u00e8 il quarto singolo estratto dal secondo album degli 883, \"Nord sud ovest est\", pubblicato nel 1993."}
{"id": "2166587", "revid": "341818", "url": "https://it.wikipedia.org/wiki?curid=2166587", "title": "Jonathan Patrick Foo", "text": ""}
{"id": "2166589", "revid": "36426", "url": "https://it.wikipedia.org/wiki?curid=2166589", "title": "Cinema americano classico", "text": ""}
{"id": "2166595", "revid": "339392", "url": "https://it.wikipedia.org/wiki?curid=2166595", "title": "Nuova avanguardia americana", "text": ""}
{"id": "2166597", "revid": "341818", "url": "https://it.wikipedia.org/wiki?curid=2166597", "title": "Timothy William Burton", "text": ""}
{"id": "2166598", "revid": "1782831", "url": "https://it.wikipedia.org/wiki?curid=2166598", "title": "Torneo di Viareggio 2009", "text": "Il Torneo di Viareggio 2009, sessantunesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio, si \u00e8 tenuto tra luned\u00ec 9 e luned\u00ec 23 febbraio 2009.\nLe 40 squadre partecipanti arrivavano da 15 Paesi differenti e la maggior parte di esse, 25, dall'Italia. Ad aggiudicarsi il torneo \u00e8 stata la Juventus, al sesto titolo, che ha battuto in finale 4-1 la .\nFormato.\nLe 40 squadre partecipanti sono state suddivise in due gruppi, A e B, costituiti da 5 gironi ciascuno. Le quattro squadre di ogni girone si affrontano in gare con format all'italiana. Le prime classificate e le migliori tre seconde di ogni gruppo si qualificano per la fase ad eliminazione diretta.\nNegli ottavi di finale, in caso di parit\u00e0 si procede direttamente ai calci di rigore. Dai quarti di finale in poi, dopo i tempi regolamentari si svolgono i tempi supplementari e poi i calci di rigore."}
{"id": "2166604", "revid": "124312176", "url": "https://it.wikipedia.org/wiki?curid=2166604", "title": "Nella notte", "text": "Nella notte \u00e8 il primo singolo estratto dall'album degli 883 \"Remix '94\". Il brano era gi\u00e0 apparso nel precedente album \"Nord sud ovest est\", ma il remix del brano pubblicato su singolo viene incluso nell'album \"Remix '94\". Il brano \u00e8 contenuto anche in \"Gli anni\", \"Mille grazie,\" \"TuttoMax\" e \"Le canzoni alla radio.\""}
{"id": "2166605", "revid": "116965129", "url": "https://it.wikipedia.org/wiki?curid=2166605", "title": "Sinigaglia", "text": ""}
{"id": "2166611", "revid": "36426", "url": "https://it.wikipedia.org/wiki?curid=2166611", "title": "Cinema delle origini", "text": ""}
{"id": "2166614", "revid": "290309", "url": "https://it.wikipedia.org/wiki?curid=2166614", "title": "Arco naturale", "text": "Un arco naturale, o ponte naturale, \u00e8 una struttura geomorfologica in cui la roccia assume l'aspetto di un arco o di un ponte, con una via di passaggio sottostante. La genesi dell'arco roccioso risiede in un lungo processo di erosione dovuto a elementi climatici (precipitazioni atmosferiche, erosione eolica, escursione termica, umidit\u00e0) o all'acqua. Per tale motivo gli archi naturali tendono normalmente ad assottigliarsi nel corso nel tempo, sino a crollare."}
{"id": "2166615", "revid": "599", "url": "https://it.wikipedia.org/wiki?curid=2166615", "title": "Giovanni Francesco Fagnano dei Toschi", "text": ""}
{"id": "2166635", "revid": "1719883", "url": "https://it.wikipedia.org/wiki?curid=2166635", "title": "Joulupukki, joulupukki", "text": "Joulupukki, joulupukki (= \"Babbo Natale, Babbo Natale\", in finlandese) \u00e8 un tradizionale canto natalizio finlandese, scritto dal compositore Pekka Juhani Hannikainen (1854-1924), autore sia del testo che della melodia.\nTesto.\nLa canzone, che si compone di sei strofe di otto versi ciascuna, si presenta come un dialogo tra Babbo Natale, che viene chiamato \"il vecchio nonno (\"vanha ukki\") dalla barba bianca (\"valkoparta\")\" e definito \"un vecchio conoscente\" (\"vanha tuttu\") e \"buon nonno\" (\"oiva ukki\"), ed alcuni bambini, che gli chiedono se non gli pesi il carico che porta sulla schiena. I bambini vengono infine ricompensati con dei piccoli doni."}
{"id": "2166636", "revid": "92723", "url": "https://it.wikipedia.org/wiki?curid=2166636", "title": "Santa Zoe", "text": "Agiografia.\nLa sua agiografia la vuole uccisa a Roma al tempo dell'imperatore Diocleziano (284-305) dopo essere stata convertita al Cristianesimo da san Sebastiano.\nUn racconto molto antico riporta che Zoe era la moglie di Nicostrato, capo della cancelleria imperiale, vissuta a Roma nella seconda met\u00e0 del III secolo. Sarebbe divenuta muta da sei anni e non avrebbe trovato rimedio alla sua malattia. Un giorno, mentre accompagnava il marito nelle carceri dell'imperatore in cui erano rinchiusi i cristiani Marco e Marcelliano, Zoe avrebbe intravisto il tribuno cristiano San Sebastiano incitare i due prigionieri a non abiurare la loro fede.\nUna luce divina avrebbe investito il capo del santo, irradiando l'intera prigione; Zoe si sarebbe inginocchiata davanti a Sebastiano il quale, dopo aver chiesto aiuto a Dio, l'avrebbe guarita, facendole il segno della croce sulle labbra e restituendole la parola.\nZoe e il marito si convertirono insieme ad altri pagani che assistettero al prodigio. La santa si sarebbe in seguito raccolta in preghiera sulla tomba di Pietro apostolo, ma qui venne scoperta dalle guardie pretoriane, legata e gettata in carcere. La santa sub\u00ec il martirio, sospesa per i capelli ad un albero e soffocata dal fumo del rogo acceso sotto di lei. Questo avvenne nel luglio del 286\nCulto.\nIl corpo della santa \u00e8 custodito nella confessione della basilica di Santa Prassede a Roma."}
{"id": "2166637", "revid": "2043462", "url": "https://it.wikipedia.org/wiki?curid=2166637", "title": "Giovanni Nepomuceno d'Asburgo-Lorena", "text": "Biografia.\nI primi anni.\nGiovanni Nepomuceno, detto Gianni in famiglia, nacque a Firenze a Palazzo Pitti, ultimogenito dei dieci figli del granduca Leopoldo II di Toscana (1797-1870) e della sua seconda moglie, la granduchessa Maria Antonietta di Borbone (1814-1898). I suoi nonni paterni erano il granduca Ferdinando III di Toscana e Luisa Maria Amalia di Borbone-Napoli; quelli materni il re Francesco I delle Due Sicilie e Maria Isabella di Borbone-Spagna. Fu battezzato col nome di san Giovanni Nepomuceno in onore di Giovanni di Sassonia (Johann Nepomuk von Sachsen), suo padrino nonch\u00e9 grande amico di Leopoldo II e fratello di Maria Anna Carolina di Sassonia, prima moglie del granduca.\nIl 27 aprile 1859, quando Giovanni aveva sei anni e mezzo, i moti rivoluzionari fiorentini ponevano fine al dominio dei Lorena sulla Toscana. Insieme alla sua famiglia, il giovane principe si rifugi\u00f2 alla corte dell'imperatore Francesco Giuseppe I d'Austria a Vienna.\nLa brillante carriera militare ed i legami col principe ereditario Rodolfo.\nIn Austria Giovanni crebbe sotto la tutela dell'arciduca Alberto d'Asburgo-Teschen e la sua grande passione fu subito la musica, in particolare i walzer di Strauss, dedicandosi egli stesso alla stesura di qualche pezzo musicale sotto lo pseudonimo di \"Johann Traunwart\". Su consiglio del suo tutore, il giovane arciduca intraprese la carriera militare nell'Imperial regio esercito austro-ungarico divenendo tenente nel 1865, capitano dal 1867, maggiore nel 1872 e tenente colonnello dal 1874. Come comandante di una brigata di fanteria, nel 1879 prese parte alla campagna militare in Bosnia e venne nominato in quello stesso anno feldmaresciallo luogotenente. Dopo che la Bulgaria ottenne l'indipendenza dall'Impero ottomano, Giovanni fu inutilmente candidato al trono, ma venne superato da Alessandro di Battenberg, che fu eletto principe nel 1879. A causa del suo atteggiamento, fu spesso in contrasto col governo austriaco, al punto da ritirarsi dalla carriera militare nel 1887 e dedicarsi alla scrittura di opere di letteratura militare come \"Die \u00f6sterreichisch-ungarische Monarchie in Wort und Bild\", il suo principale capolavoro, che dest\u00f2 parecchio scalpore in quanto gettava ombre sulla battaglia di Custoza del 1866, sminuendo l'azione vinta dall'esercito austriaco.\nDurante questo periodo a Vienna, divenne intimo amico del principe ereditario Rodolfo, unico figlio maschio dell'imperatore e dell'imperatrice Elisabetta di Baviera (la famosa principessa Sissi). Sulle questioni di governo Rodolfo e Giovanni sostenevano idee liberali e furono entrambi oggetto d'indagine del barone Krauss, direttore della polizia segreta dell'imperatore Francesco Giuseppe, il quale temeva fossero entrambi coinvolti nella massoneria.\nIl 30 gennaio 1889 la famiglia imperiale fu sconvolta dalla tragedia di Mayerling, nella quale perse la vita in circostanze misteriose l'arciduca Rodolfo. Giovanni rimase particolarmente sconvolto dalla morte del cugino, al quale era legato da un sincero affetto; il 16 ottobre di quell'anno decise ufficialmente di rinunciare ai suoi titoli, al suo rango e ai suoi privilegi. Da quel momento fu un semplice cittadino austriaco, chiamato Giovanni Orth (il cognome gli derivava dallo \"Schloss Ort\", il castello austriaco in cui viveva la madre Maria Antonietta).\nLa misteriosa scomparsa.\nDivenuto un personaggio ingombrante, l'imperatore priv\u00f2 Giovanni della nazionalit\u00e0 austriaca e questi si diresse a Londra, ove spos\u00f2 la cantante d'opera Milly Stubel con la quale aveva una stretta relazione da tempo; il 26 marzo 1890, insieme alla moglie, salp\u00f2 alla volta dell'Argentina sulla nave Santa Margherita. A febbraio da Montevideo, in Uruguay, si diresse a Valpara\u00edso, in Cile. Dopo una sosta a Buenos Aires, la nave riprese il mare nel luglio del 1890: l'ultima volta che furono visti Giovanni, sua moglie e l'equipaggio fu nei pressi di Capo Horn.\nDopo la scomparsa, l'imperatore fece cercare l'imbarcazione senza risultati e l'arciduca Giovanni fu dichiarato disperso. La granduchessa-vedova Maria Antonietta rifiut\u00f2 sempre di portare il lutto per Giovanni, convinta che il figlio fosse ancora vivo; alcuni truffatori riuscirono anche a estorcerle del denaro fornendole false notizie. Secondo altre fonti, per vivere tranquillo lontano dal mondo con la moglie, l'arciduca si sarebbe trasferito in Sudamerica, ove avrebbe acquistato una fattoria e si sarebbe dedicato alla professione di piccolo proprietario terriero. Ad ogni modo nel 1911 l'arciduca venne dichiarato ufficialmente morto."}
{"id": "2166638", "revid": "287204", "url": "https://it.wikipedia.org/wiki?curid=2166638", "title": "Cosmin Moti", "text": ""}
{"id": "2166649", "revid": "183976", "url": "https://it.wikipedia.org/wiki?curid=2166649", "title": "Michael von Gruenigen", "text": ""}
{"id": "2166652", "revid": "36426", "url": "https://it.wikipedia.org/wiki?curid=2166652", "title": "Grande crisi", "text": ""}
{"id": "2166653", "revid": "183976", "url": "https://it.wikipedia.org/wiki?curid=2166653", "title": "Jean Pierre Vidal", "text": ""}
{"id": "2166654", "revid": "729019", "url": "https://it.wikipedia.org/wiki?curid=2166654", "title": "Focke-Wulf Fw 42", "text": "Il Focke-Wulf Fw 42 era un bombardiere medio bimotore dalla particolarissima configurazione canard progettato dall'azienda aeronautica tedesca Focke-Wulf Flugzeugbau AG e rimasto alle prime fasi di sviluppo.\nBasato sull'esperienza acquisita dal precedente Focke-Wulf F 19 \"Ente\" ad uso civile, pur avendo riscosso interesse da parte di alcune autorit\u00e0 militari europee rimase alla fase delle prove alla galleria del vento.\nStoria del progetto.\nProgettato nel periodo tra il 1931 ed il 1933, l'Fw 42 si basava sull'esperienza maturata dalle prove di volo effettuate con il precedente F 19 \"Ente\". In vista della clandestina ricostituzione della forza aerea tedesca da parte Partito Nazionalsocialista Operaio Tedesco (NSDAP), la futura Luftwaffe, in violazione del trattato di Versailles, Henrich Focke volle cimentarsi nello sviluppo di un velivolo che ufficialmente era destinato al mercato dell'aviazione commerciale ma che potesse essere facilmente convertito in un bombardiere. Il neocostituito Reichsluftfahrtministerium (RLM), il ministero che nel periodo nazista sovraintendeva l'intera aviazione, civile e militare, tedesca, assegn\u00f2 al progetto la denominazione ufficiale di Fw 42.\nNe venne realizzato un mock-up in scala 1:1 provato nella galleria del vento, al quale vennero applicate diverse configurazioni di coda, ottenendo ottimi risultati, tuttavia, nonostante l'interesse dimostrato da Unione Sovietica e Giappone, il progetto non venne ulteriormente sviluppato e nessun prototipo destinato alle prove pratiche venne mai costruito.\nTecnica.\nIl disegno dell'Fw 42 era caratterizzato da una lunga e slanciata fusoliera dotata di postazioni difensive dotate di mitragliatrici posizionate sul muso e sull'estremit\u00e0 posteriore ed un vano bombe interno in posizione ventrale.\nLa configurazione alare era molto particolare, con semiali canard posizionate sul muso ed una grande ala montata alta nella parte posteriore integrata da una deriva verticale priva di alcun impennaggio classico.\nIl carrello d'atterraggio, si deduce dai disegni riportati dalle fonti, era di tipo triciclo anteriore, completamente retrattile, con l'elemento anteriore che si ritraeva nel naso e quelli principali delle ali nelle gondole dei motori.\nLa propulsione era affidata ad una coppia di motori BMW VIu, dei 12 cilindri a V raffreddati a liquido che erano in grado di erogare una potenza al decollo pari a 750 PS (552 kW) e 550 PS (404,5\u00a0kW) a regime, posizionati in altrettante gondole collocate sul bordo d'attacco alare."}
{"id": "2166661", "revid": "293377", "url": "https://it.wikipedia.org/wiki?curid=2166661", "title": "Sz\u00e1vaszentdemeter", "text": ""}
{"id": "2166662", "revid": "287204", "url": "https://it.wikipedia.org/wiki?curid=2166662", "title": "Campionato africano maschile di pallacanestro 1965", "text": "Il 3\u00ba Campionato Africano Maschile di Pallacanestro FIBA si \u00e8 svolto in Tunisia nel 1965. Il torneo \u00e8 stato vinto dal Marocco.\nI Campionati africani maschili di pallacanestro sono una manifestazione disputata dalle squadre nazionali del continente, organizzata dalla FIBA Africa, all'epoca AFABA."}
{"id": "2166664", "revid": "729019", "url": "https://it.wikipedia.org/wiki?curid=2166664", "title": "Gran Premio motociclistico d'Australia 2001", "text": "Il Gran Premio motociclistico d'Australia 2001 corso il 14 ottobre, \u00e8 stato il quattordicesimo Gran Premio della stagione 2001 e ha visto vincere nella classe 500 la Honda di Valentino Rossi, nella classe 250 la Honda di Daijir\u014d Kat\u014d e nella classe 125 la Derbi di Y\u014dichi Ui.\nAl termine della gara viene matematicamente assegnato il titolo iridato della classe 500, conquistato da Valentino Rossi."}
{"id": "2166670", "revid": "767487", "url": "https://it.wikipedia.org/wiki?curid=2166670", "title": "Herman Witsius", "text": "Biografia.\nStudia a Groningen, Leida, e Utrecht. \u00c8 ordinato al ministero pastorale e guida la comunit\u00e0 di Westwoud nel 1656 e poi Wormer, Goes, e Leeuwarden. Diventa professore di teologia prima all'Universit\u00e0 di Franeker nel 1675 e poi all'Universit\u00e0 di Utrecht nel 1680. Nel 1698 \u00e8 nominato all'Universit\u00e0 di Leida come successore di Fiedrich Spanheim (1632-1701), dove poi morir\u00e0.\nNella sua teologia Witsius cerca di riconciliare l'ortodossia calvinista dominante con la teologia federale, conosciuta anche come \"federalismo\". Witsius \u00e8 prima di tutto un teologo biblico, essendo specializzato in teologia sistematica.\nLa sua opera principale \u00e8 \"L'economia dei patti fra Dio e l'uomo\" (pubblicata originalmente in latino; \"De economia foederum Dei cum hominibus\", Leeuwarden, 1677). Era stato indotto a pubblicare quest'opera afflitto dalla controversia fra i seguaci di Gisberto Voezio e quelli di Johannes Cocceius. Sebbene fosse egli stesso sostenitore della teologia federale, non era acritico del sistema dogmatico della sua chiesa, fondamentalmente scolastico. Alla fine non riesce a soddisfare n\u00e9 l'una n\u00e9 l'altra scuola.\nOltre alla sua opera principale, pubblica:"}
{"id": "2166671", "revid": "282299", "url": "https://it.wikipedia.org/wiki?curid=2166671", "title": "Regola aurea di Fermi", "text": ""}
{"id": "2166673", "revid": "767487", "url": "https://it.wikipedia.org/wiki?curid=2166673", "title": "Your Favorite Enemies", "text": "Your Favorite Enemies \u00e8 una band alternative rock formatasi nel 2006 in Canada. La band ha finora pubblicato due album: \"And If I Was to Die in the Morning... Would I Still Be Sleeping With You\" (2007) e \"Love Is a Promise Whispering Goodbye\" (2008) disponibili sul sito ufficiale.\nStoria.\nNel 2006 Alex Foster (voce), Jeff Beaulieu (chitarra), Sef (chitarra) e Ben Lemelin (basso), Miss Isabel (voce e tastiere) e Charles Moose Allicy (batteria), si unirono per formare i Your Favorite Enemies nel novembre 2006 e il primo giugno 2007 a seguito della creazione dell'etichetta discografica Hopeful Tragedy Records, lanciarono l'EP \"And If I Was to Die in the Morning... Would I Still Be Sleeping With You\". Il disco nel solo anno 2007 vendette 30\u00a0000 copie e da questo momento la band inizi\u00f2 un primo tour promozionale europeo apprezzato sia dai media internazionali che dal pubblico.\nNel 2008 la band viene nominata tra le 5 top band emergenti del 2008 dal Billboard Magazine e ha il primato di essere la prima band a trasmettere live un concerto sulla loro pagina MySpace. Nello stesso anno pubblicano il secondo album \"Love Is a Promise Whispering Goodbye\" che raggiunge le 60\u00a0000 copie e il loro tour giapponese ottiene uno straordinario successo.\nInoltre alcune canzoni sono contenute nella colonna sonora del videogioco \"Dissidia Final Fantasy\" del 2008.\nNel 2013 pubblicano il loro terzo album intitolato \"Between Illness and Migration\".\nImpegno sociale.\nLa band \u00e8 una fervente portavoce di Amnesty International nella tutela dei diritti umani e offre sul suo MySpace uno spazio dedicato al dialogo per combattere il razzismo e l'isolamento."}
{"id": "2166681", "revid": "282412", "url": "https://it.wikipedia.org/wiki?curid=2166681", "title": "Hermann Witsius", "text": ""}
{"id": "2166684", "revid": "282412", "url": "https://it.wikipedia.org/wiki?curid=2166684", "title": "Herman Wits", "text": ""}
{"id": "2166685", "revid": "767487", "url": "https://it.wikipedia.org/wiki?curid=2166685", "title": "Francesco Paolo Anselmo", "text": "Carriera.\nDopo una lunga carriera da allenatore nelle serie minori siciliane, dal gennaio 2008 \u00e8 stato allenatore della Pallacanestro Ribera, in Serie A1 femminile, dopo essere subentrato a Gianni Tripodi. Rimane nel settore femminile nel 2009-10, quando \u00e8 ingaggiato dalla Gymnasium Napoli.\nNel 2010-11 giunge alla finale play-off di Serie C Dilettanti con la Virtus Racalmuto. \nNella stagione 2015-16 allena squadre minori.\nNel gennaio 2017 subentra a Dani Baldaro sulla panchina del Basket School Messina in C Silver Sicilia."}
{"id": "2166686", "revid": "1431409", "url": "https://it.wikipedia.org/wiki?curid=2166686", "title": "Just Cause (serie televisiva)", "text": "Just Cause \u00e8 una serie televisiva statunitense andata in onda per una sola stagione sulla rete PAX.\nTrama.\nAlex DeMonaco \u00e8 stata arrestata per un reato che non aveva commesso. Mentre era in prigione, ha acquisito una laurea in legge e, dopo il suo rilascio, riesce a ottenere un lavoro come assistente presso uno studio legale.\nEpisodi.\nPrimo episodio: Pilot\nUltimo episodio: The closing"}
{"id": "2166690", "revid": "1573940", "url": "https://it.wikipedia.org/wiki?curid=2166690", "title": "Lupulella mesomelas", "text": "Lo sciacallo dalla gualdrappa o sciacallo dal dorso argentato (\"Lupulella mesomelas\" ) \u00e8 un canide lupino indigeno dell'Africa subsahariana. Si riconoscono due sottospecie, separate da circa 900 chilometri: il \"L. m. mesomelas\" dell'Africa meridionale e il \"L. m. schmidti\" dell'Africa orientale. Viene classificato dalla IUCN tra le specie a rischio minimo, dato il suo vasto areale e la sua adattabilit\u00e0, sebbene sia minacciato perch\u00e9 \u00e8 un animale nocivo e portatore di rabbia.\nIn confronto ai canidi del genere \"Canis\", lo sciacallo dalla gualdrappa \u00e8 molto antico, essendo cambiato poco sin dal Pleistocene e, insieme all'imparentato sciacallo striato, rappresenta la specie filogeneticamente pi\u00f9 basale. Malgrado il suo nome informale, lo sciacallo dalla gualdrappa non \u00e8 strettamente imparentato con lo sciacallo propriamente detto, essendo invece di una stirpe pi\u00f9 antica esclusiva dell'Africa. \u00c8 fisicamente simile alle volpi e dispone d'una pelliccia di colore fulvo, con una sella nera sul dorso e sulla coda. Si tratta di un animale monogamo, i cui cuccioli talvolta rimangono coi genitori una volta cresciuti per assisterli a elevare le nuove generazioni di cucciolate. La sua dieta \u00e8 molto variata, e include gli animali di taglia piccola e media, la vegetazione e gli scarti umani.\nTassonomia e evoluzione.\nLo sciacallo dalla gualdrappa abita nell'Africa orientale e meridionale da almeno 2-3 milioni di anni, come evidenziato dai reperti fossili in Kenya, Tanzania e il Sud Africa. Gli esemplari rinvenuti dal Transvaal in Sud Africa sono quasi identici alla specie odierna, pur dimostrando leggere differenze nella struttura delle ossa nasali. Siccome non si sono mai trovati i fossili della specie a nord dell'Etiopia, \u00e8 probabile che sia sempre stata limitata all'Africa subsahariana. Si tratta di una specie relativamente non specializzata, capace di sopravvivere in una variet\u00e0 di habitat, inclusi i deserti, dal momento che i suoi reni sono ben adattati a funzionare nei tempi di siccit\u00e0. \u00c8 comunque pi\u00f9 adattato alla dieta carnivora in confronto al suo parente, lo sciacallo striato, come dimostrato dai suoi carnassiali ben sviluppati e la superficie pi\u00f9 tagliente dei premolari.\nLa zoologa Juliet Clutton-Brock classific\u00f2 lo sciacallo dalla gualdrappa come parente stretto dello sciacallo striato, dato le somiglianze craniche e dentali. Si sa che tra le due specie e gli altri membri del genere \"Canis\" ci sia una notevole distanza genetica sin dal 1987, con un ulteriore studio due anni dopo sul DNA mitocondriale dimostrando che la diversificazione accadde circa 2.3-4.5 milioni di anni fa. Sempre attraverso lo studio sul DNA mitocondriale, nel 2005 fu prodotto un albero filogenetico che mette le due specie alla base del clade di canidi lupini:\nData la vasta distanza genetica tra lo sciacallo dalla gualdrappa e gli altri canidi \"lupini\", fu proposto di cambiare il nome generico della specie da \"Canis\" a \"Lupulella\", una decisione che fu formalizzata nel 2019 nella conferenza del ramo dell'Iucn dedicato ai canidi.\nSottospecie.\nDal 2005, la MSW riconosce due sottospecie separate da un varco che estende dallo Zambia fino alla Tanzania.\nUno studio svolto nel 2017 sul citocromo b mitocondriale di ambe le due popolazioni per\u00f2 dimostr\u00f2 che i due si diversificarono circa 2.5 milioni di anni fa, pi\u00f9 indietro nel tempo che la diversificazione tra il lupo grigio e il lupo africano, che sono classificate come specie distinte. Questo giunge alla possibilit\u00e0 che le due popolazioni di sciacallo dalla gualdrappa siano infatti due specie separate invece che semplici variazioni geografiche d'una singola specie.\nDescrizione.\nLo sciacallo dalla gualdrappa \u00e8 un canide simile a una volpe, e possiede un corpo snello, con arti lunghi e orecchie larghe. \u00c8 simile allo sciacallo striato, sebbene il suo cranio e i suoi denti sono pi\u00f9 robusti, e gli incisivi sono pi\u00f9 affilati. Pesa circa 6-13 chili, misura 38-48 cm d'altezza alla spalla ed \u00e8 lungo 81.2 cm.\nIl colore di base \u00e8 dal bruno rossiccio fino al tanno, essendo pi\u00f9 vivace sui fianchi e gli arti. Una sella nera interspersa con peli argentati si estende dalle spalle fino alla base della coda. La sella viene separata dal resto del corpo d'una striscia nera lungo i fianchi, il cui spessore pu\u00f2 essere usato per distinguere gli esemplari individualmente. La coda \u00e8 folta con una punta nera. Le labbra, la gola, il petto e la superficie interiore degli arti sono bianchi. La pelliccia invernale \u00e8 pi\u00f9 bruno rossiccio di quella estatale. Si segnalano ogni tanto esemplari albini.\nComportamento.\nSocialit\u00e0 e territorialit\u00e0.\nLo sciacallo dalla gualdrappa \u00e8 un animale monogamo e territoriale, la cui organizzazione sociale assomiglia molto a quella dello sciacallo dorato. I cuccioli della prima specie per\u00f2 tendono a rimanere pi\u00f9 spesso con i genitori per aiutarli ad allevare le cucciolate nuove. L'unit\u00e0 sociale tipica consiste d'una coppia che difende il suo territorio attraverso il segnalare i confini territoriali con le feci e l'orina. Le pattuglie territoriali vengono spesso svolte in due, e la coppia scaccer\u00e0 ferocemente qualsiasi intruso. Gli scontri diretti vengono solitamente evitati attraverso gli ululati, segnalando cos\u00ec la non disponibilit\u00e0 di una zona. Si tratta infatti d'una specie molto vocale, soprattutto nell'Africa meridionale. Fra i suoi vocalizzi, si segnalano grida, latrati, abbai, ringhi e \u00abrisate\u00bb. Communica con i suoi simili, e avverte la sua propria presenza, con un ululato acuto. Se colto alla sprovvista, emette un grido seguito da latrati acuti. Questo suono \u00e8 particolarmente forte quando l'animale si trova dinanzi un leopardo. Nelle zone in cui lo sciacallo dalla gualdrappa condivide il suo areale col lupo africano, tende a non ululare, preferendo invece di latrare. In contrasto, gli sciacalli dalla gualdrappa nell'Africa meridionale, dove il lupo non \u00e8 presente, ulula in modo lupino. \u00c8 stato segnalato a schiamazzare come una volpe se intrappolato.\nRiproduzione.\nL'accoppiamento si svolge dal tardo maggio fino ad agosto, con una gravidanza di 60 giorni. I cuccioli nascono da luglio a ottobre. Si ritiene che le nascite nella stagione estiva siano sincronizzate con il periodo d'abbondanza di ratti otomi e i ratti d'erba striati, mentre quelle invernali con la stagione del parto degli ungulati. Le cucciolate consistono di 1-9 piccoli, che nascono ciechi. La madre controlla i cuccioli per tre settimane, mentre il padre e i fratelli cresciuti li nutrono. I cuccioli aprono gli occhi dopo 8-10 giorni, e lasciano la tana all'et\u00e0 di tre settimane. Lo svezzamento avviene dopo 8-9 settimane dalla nascita, e riescono a cacciare da soli all'et\u00e0 di sei mesi. Raggiungono la maturit\u00e0 sessuale a 11 mesi, sebbene pochi esemplari riescano a riprodursi nel loro primo anno di vita. A differenza del lupo africano, le cui relazioni familiari tendono a essere amichevoli, i cuccioli di sciacallo dalla gualdrappa tendono a diventare pi\u00f9 aggressivi fra di loro quanto pi\u00f9 invecchiano, e stabiliscono gerarchie pi\u00f9 ferree. I cuccioli dominanti monopolizzano il cibo, e diventano indipendenti prima. I cuccioli cresciuti possono lasciare i genitori all'et\u00e0 d'un anno, sebbene alcuni possano rimanere per aiutare i genitori a curare le nuove cucciolate. La durata di vita media allo stato selvatico \u00e8 di sette anni, mentre gli esemplari in cattivit\u00e0 possono vivere fino all'et\u00e0 di quattordici.\nEcologia.\nHabitat.\nLa specie tende a preferire le zone aperte senza vegetazione folta, sebbene occupi una grande variet\u00e0 di habitat, dai deserti aridi costali alle zone con pi\u00f9 di 2000 mm di precipitazione. Abita anche nelle zone agricole, le savane e le zone alpine.\nDieta.\nLo sciacallo della gualdrappa \u00e8 onnivoro, cibandosi di invertebrati, inclusi scarafaggi, cavallette, grilli, termiti, millepiedi, ragni e scorpioni. Mangia inoltre mamifferi, inclusi roditori, lepri e giovani antilopi fino alla grandezza dei cuccioli di damalischi. Si nutre anche di carogne, lucertole e serpenti. Una coppia di sciacalli fu segnalata mentre uccideva un'otarda di Kori e un mamba nero. Si nutre ogni tanto di frutta e bacche. Nelle zone costali, \u00e8 stato osservato intento a mangiare mamifferi marini spiaggiati, foche, pesci e molluschi. Uno sciacallo adulto \u00e8 capace di abbattere un impala senza aiuto. Gli esemplari adulti di dik-dik e di gazella di Thomson sembrano rappresentare gli esemplari di dimensioni maggiori adatti alle possibilit\u00e0 di caccia della specie, sebbene possa attaccare animali pi\u00f9 grandi se sono malati, come \u00e8 stato osservato in una coppia di sciacalli che molestava un rinoceronte maschio infermo. Le prede alte vengono uccise con morsi sugli arti, l'inguine e la gola. Nei boschi del Serengheti, si nutre principalmente di arvicanti. Nell'Africa orientale, durante la siccit\u00e0, caccia le giovani gazelle, gli impala, i damalischi e i facoceri. Nell'Africa meridionale, lo sciacallo si nutre soprattutto di antilopi (principalmente gli impala e gli springbok, ma ogni tanto anche dei cefalofini, le redunche e i raficeri), carogne, lepri, bestiame, insetti e roditori. Attacca anche piccoli carnivori come manguste, puzzole, e gatti selvatici. Sulla costa del deserto del Namib, si ciba principalmente di uccelli marini (soprattutto i cormorani del capo, i cormorani pettobianco, e i pinguini del capo), mamifferi marini (incluse le otarie orsine), pesci e insetti. Come la maggior parte dei canidi, lo sciacallo dalla gualdrappa nasconde gli scarti dei suoi pasti.\nNemici e concorrenti.\nNelle zone in cui l'areale dello sciacallo dalla gualdrappa coincide con quello del pi\u00f9 grande sciacallo striato, il primo costringe il secondo ad abbandonare le zone aperte a favore dei boschi. Questo \u00e8 inusuale fra i carnivori, visto che solitamente sono le specie pi\u00f9 grandi a scacciare le pi\u00f9 piccole. I cuccioli possono diventare preda per il lupo africano, i rateli e le iene brune e macchiate. Gli adulti possono essere cacciati da leopardi, caracal, licaoni e le aquile marziali.\nRapporti con gli umani.\nNel folclore.\nLo sciacallo dalla gualdrappa \u00e8 un personaggio consueto nel folclore e nella mitologia dei khoi, in cui viene spesso rappresentato come compagno del leone, spesso tradendolo o imbrogliandolo con la sua astuzia. Almeno un racconto khoi narra come lo sciacallo ottenne la sua sella quando offr\u00ec di trasportare il sole sul suo dorso. Un racconto !kung, al contrario, racconta come la sella fosse bruciata sul suo dorso come punizione per le sue abitudini di ladro. Secondo un racconto etiope, gli sciacalli e gli uomini divennero nemici quando No\u00e8 rifiut\u00f2 di portarli sull'arca durante il grande diluvio, cedendo solo quando Dio gli ordin\u00f2 di ospitarli."}
{"id": "2166694", "revid": "767487", "url": "https://it.wikipedia.org/wiki?curid=2166694", "title": "La vittima designata (film)", "text": "La vittima designata \u00e8 un film del 1971, diretto da Maurizio Lucidi e interpretato da Tomas Milian e Pierre Cl\u00e9menti.\nTrama.\nStefano, pubblicitario milanese d'origini venezuelane, \u00e8 in cattivi rapporti con la moglie Luisa. Un giorno, in gita a Venezia con la sua amante Fabiane, fa la conoscenza d'un misterioso personaggio, il giovane conte Matteo Tiepolo che, poco alla volta, s'insinua nella sua vita. Matteo propone a Stefano un patto dettato \"dall'amicizia\": lui uccider\u00e0 sua moglie, se Stefano gli uccider\u00e0 il fratello.\nL'uomo non \u00e8 intenzionato a portare avanti il piano, ma, quando sua moglie muore per davvero, Stefano s'accorge che il conte ha comunque eseguito quello che aveva proposto. Stefano si reca a Venezia dove il conte gli propone di scagionarlo a patto d'uccidere suo fratello, sparandogli dalla Basilica di Santa Maria della Salute con un fucile di precisione che trover\u00e0 al deposito bagagli d'un garage. Sospettato dalla polizia e incastrato da Matteo, Stefano racconta la verit\u00e0, ma non viene creduto e alla fine non gli resta che fare la sua parte per sdebitarsi.\nProduzione.\nIl soggetto del film, che nei titoli di testa viene definito originale, \u00e8 liberamente ispirato al film del 1951 \"L'altro uomo\" di Alfred Hitchcock, distribuito in Italia anche con il titolo \"Delitto per delitto\".\nL'attore cubano Tomas Milian recita in questo film utilizzando la sua voce originale, non usufruendo ancora del doppiaggio di Ferruccio Amendola, che lo caratterizzer\u00e0 invece negli anni successivi nei ruoli del ladruncolo \"Er Monnezza\" e del poliziotto \"Nico Giraldi\".\nColonna sonora.\nLa colonna sonora, composta da Luis Bacalov, \u00e8 una versione \"prototipale\" del \"Concerto grosso per i New Trolls\", pubblicato su LP alcuni mesi dopo, il cui \"adagio\" ha ancora molti punti di contatto con il tema base di Albinoni non ancora molto variato.\nIl brano \"My shadows in the dark\", nel film \u00e8 cantato da Tomas Milian, mentre nella versione del disco da Gianni Belleno e Nico Di Palo."}
{"id": "2166696", "revid": "228587", "url": "https://it.wikipedia.org/wiki?curid=2166696", "title": "WTCC 2008", "text": "La stagione 2008 del campionato WTCC (\"World Touring Car Championship\") \u00e8 la quarta dalla riapertura del campionato, avvenuta nel 2005; la quinta considerando l'edizione singola del 1987.\nPiloti e scuderie.\nLa lista completa dei partecipanti.\nNota: l'RPM Racing Team, situato in Macao, aveva previsto di far gareggiare una Toyota Altezza e una Honda Civic Type-R ai piloti Lei Kit Meng e Jo Rosa-Merszei nella gara finale di Macao. I numeri erano anche gi\u00e0 stati assegnati (\"64\" per Meng (Toyota Altezza) e \"65\" per Rosa-Merszei (Honda Civic)) quando il FIA Touring Car Bureau ha negato ufficialmente queste \"wild cards\" annotando che nessuna delle due auto era stata omologata dalla FIA .\nCalendario.\nUn primo calendario provvisorio venne rilasciato dalla FIA nel novembre del 2007.. La Svezia era inclusa nel calendario gi\u00e0 dal 21 settembre di quello stesso anno, ma il 3 maggio del 2008 la FIA ha comunicato che il GP di Svezia veniva cancellato in favore di un secondo evento in Italia (al circuito di Imola).\nCampionato costruttori.\nLa classifica costruttori viene costruita prendendo soltanto i punti ottenuti dalle due migliori auto piazzatesi al termine di ciascuna gara."}
{"id": "2166710", "revid": "201229", "url": "https://it.wikipedia.org/wiki?curid=2166710", "title": "Shere Khan la tigre", "text": ""}
{"id": "2166712", "revid": "120727152", "url": "https://it.wikipedia.org/wiki?curid=2166712", "title": "Vincenzo Taddei", "text": "Biografia.\nAttivit\u00e0 politica.\nNel 1980 viene eletto sindaco di Castelmezzano, giovane esponente lucano della Democrazia Cristiana, segretario provinciale del movimento giovanile.\nNel 1994 con lo scioglimento della DC, aderisce a Forza Italia e ne contribuisce alla fondazione in Basilicata. Nel 1995 viene nominato assessore esterno all'ambiente della provincia di Taranto.\nDal 2000 \u00e8 consigliere d'amministrazione del Consorzio industriale ASI, dal 2003 ne diventa vicepresidente. In seguito \u00e8 stato subcommissario dell'EIPLI (Ente Irrigazione Puglia, Irpinia e Basilicata).\nElezione a senatore.\nAlle elezioni politiche del 2006 viene eletto al Senato della Repubblica, in regione Basilicata, nelle liste di Forza Italia.\nIn Senato fa parte della 5\u00aa Commissione permanente (Bilancio), della Commissione parlamentare di inchiesta sull'efficacia e l'efficienza del servizio sanitario nazionale e della Commissione parlamentare per le questioni regionali.\nElezione a deputato.\nAlle elezioni politiche del 2008 viene eletto alla Camera dei Deputati, nella circoscrizione Basilicata, tra le file del Popolo della Libert\u00e0. \u00c8 stato vice-coordinatore regionale in Basilicata del Popolo della Libert\u00e0.\nIl 18 febbraio 2011, in seguito alla scissione dei deputati di Futuro e Libert\u00e0 per l'Italia, aderisce per motivi tecnici al gruppo parlamentare di maggioranza Popolo e Territorio (pur rimanendo nel PdL), unicamente per bilanciare il numero dei parlamentari di ciascun gruppo nelle varie commissioni.\nAlle elezioni politiche del 2013 \u00e8 ricandidato alla Camera dei Deputati nella circoscrizione Basilicata, risultando il primo dei non eletti.\nNel 2013, con lo scioglimento del PdL aderisce al Nuovo Centrodestra di Angelino Alfano dove ha ricoperto la carica di coordinatore regionale della Basilicata.\nIl 18 marzo 2017, con lo scioglimento del Nuovo Centrodestra, confluisce in Alternativa Popolare.Dopo le elezioni politiche del 2018 \u00e8 ritornato in Forza Italia contribuendo alla vittoria del centro destra,nella tornata amministrativa della primavera del 2019,sia alla Regione che al Comune di Potenza."}
{"id": "2166715", "revid": "287204", "url": "https://it.wikipedia.org/wiki?curid=2166715", "title": "Risplendi grande lucciola", "text": "Risplendi grande lucciola \u00e8 un libro di divulgazione scientifica di Stephen Jay Gould, professore di geologia, biologia e storia della scienza all'Universit\u00e0 Harvard\nIl saggio contiene la seconda sezione di \"Bully for brontosaurus\", mentre la prima \u00e8 stata pubblicata in italiano col titolo di \"Bravo Brontosauro\".\nContenuto.\nIl libro si suddivide in 5 parti:"}
{"id": "2166719", "revid": "31269", "url": "https://it.wikipedia.org/wiki?curid=2166719", "title": "Il mondo segreto di Alex Mack", "text": "Il mondo segreto di Alex Mack \u00e8 una serie televisiva statunitense andata in onda per quattro stagioni sull'emittente Nickelodeon.\nIn Italia \u00e8 stata trasmessa in prima TV da Rai 1.\nTrama.\nAlexandra Mack un giorno mentre va a scuola rimane coinvolta nell'incidente stradale di un camion che trasporta sostanze chimiche, riversatesi in strada e sopra Alex. Da quel giorno Alex ha dei superpoteri (come spostare oggetti o trasformarsi). Solo Annie Mack (la sorella) e Ray Alvarado (il suo migliore amico) sanno che Alex ha questi superpoteri."}
{"id": "2166728", "revid": "977364", "url": "https://it.wikipedia.org/wiki?curid=2166728", "title": "Personaggi minori di Dampyr", "text": "Questa voce raccoglie i personaggi minori del fumetto italiano Dampyr.\nAlleati.\nAnton.\nEx-membro dello SWAPO e poliziotto della Namibia, ha aiutato, insieme al Maggiore e a Kuno, Harlan e compagni a distruggere il dominio di Jan Vathek, ma solo perch\u00e9 agli ordini di un altro Maestro della Notte, Omul\u00f9. Una volta resosi conto della natura malvagia di colui che stava servendo, si \u00e8 schierato apertamente contro di lui, riconciliandosi con Harlan e i suoi ex compagni di lotta.\nArno Lotsari.\nFinlandese, \u00e8 un volontario del Medical Team, organizzazione non governativa che si occupa di fornire assistenza medica gratuita nelle zone pi\u00f9 povere del mondo. Si \u00e8 rivelato pi\u00f9 volte di grande aiuto per Harlan Draka e compagni, fornendo loro supporto logistico e non solo in varie missioni nei pi\u00f9 svariati angoli del pianeta. Varie volte \u00e8 addirittura arrivato ad ingaggiare battaglia al loro fianco, suscitando cos\u00ec la disapprovazione del proprio superiore, il dottor Michel Dast, fortemente contrario ad ogni forma di violenza. \u00c8 inoltre un gran conquistatore di donne (ogni volta che Harlan lo incontra, ha al suo fianco una diversa conquista).\nCharley \"Wonder Boy\".\nGiovane \"bluesman\" che mira a ripercorrere le orme di Robert Johnson assieme all'amico Rainy Day; si imbatter\u00e0 per caso nei membri vampirizzati della band \"Swamp Lizards\", venendo salvato da Harlan e Kurjak, aiutandoli a sua volta a neutralizzare il Maestro della Notte che li aveva vampirizzati, Legba.\nKuno.\nEx-membro dello SWAPO e poliziotto della Namibia, ha aiutato, insieme al Maggiore e ad Anton, Harlan e compagni contro Jan Vathek (in due occasioni) ed Omul\u00f9. Ha un debole per Tesla.\nIl Maggiore.\nEx-membro dello SWAPO e poliziotto della Namibia, il cui vero nome non viene mai rivelato. Insieme agli agenti Anton e Kuno,ha aiutato Harlan e compagni contro Jan Vathek (in due occasioni) ed Omul\u00f9.\nMargarida.\nEx ribelle angolana dell'UNITA, \u00e8 una bellissima ragazza meticcia, una delle tante conquiste amorose di Arno Lotsari. Dopo averlo conosciuto, \u00e8 entrata anche lei nel Medical Team. Carattere molto sanguigno e combattivo, non esita a schierarsi per ben due volte con Harlan contro Jan Vathek.\nMichel Dast.\nFondatore della organizzazione umanitaria Medical Team, si adopera per fornire assistenza medica gratuita nelle zone pi\u00f9 povere del mondo. Fortemente contrario all'uso della violenza, non approv\u00f2 dapprima i metodi di Harlan e compagni, ma infine, constatato con mano i frutti della loro azione, si \u00e8 deciso a dare il suo supporto al terzetto.\nIspettore Englund.\nIspettore Capo della polizia di Friburgo. Aiuter\u00e0 Harlan a salvare la vita di Sophie Mutter e a risolvere il mistero del grimorio \"De Profundis\", in grado di evocare creature demoniache di un altro mondo.\nNurdi Hutsanov.\nCapo dei ragazzi ceceni ribelli, cerca come pu\u00f2 di resistere all'invasione, ma conscio della inevitabile fine a cui lui e gli altri andranno incontro. L'intervento di Harlan salva la situazione e Nurdi, assieme ai ragazzi pi\u00f9 grandi dei suo \"esercito\", si uniranno ai partigiani di Lyoma Zabanov.\nMiklos Kurjak.\nPadre di Emil Kurjak, vive nel villaggio bosniaco di Traska. Parteciper\u00e0 con Harlan e compagni nel raid nella sede bosniaca della Temsek.\nMujaive.\nVeggente ex-collaborazionista contro gli indipendentisti dello SWAPO, divenuto in seguito custode di una ghost-town nel Damaraland, utilizza i suoi poteri per aiutare Harlan e i suoi amici a contrastare il dominio di Jan Vathek e di Omul\u00f9.\nRainy Day.\nPseudonimo di Danny Thompson, \"bluesman\" del Mississippi, venne \"folgorato\" sulla via del Blues quando conobbe da bambino il celebre Robert Johnson; ripercorrendo la storia di quest'ultimo aiuter\u00e0 Harlan e i suoi amici ad arrivare a tiro del Maestro della Notte Legba.\nTenente Poldark.\nUfficiale di polizia del villaggio di Merwindale, in Cornovaglia. Assieme ad Harlan e Amber Tremayne affronter\u00e0 il Maestro della Notte Kostacki nel parco di divertimenti abbandonato \"Sandcastle Arcade\".\nRingo Ravetch.\nEx-commilitone di Kurjak ora al soldo della mafia russa. Nonostante abbia cercato di giustiziare il suo ex-compagno per ordine di Aleksey Kirilienko, si riscatter\u00e0 uccidendo un non-morto rimasto vivo al seguito dello scontro fra Harlan e il branco di Grigor Vurdalak.\nMegan Ryan.\nDottoressa del Medical Team e fedele collaboratrice di Michael Dast, dedica la sua vita all'assistenza dei malati nelle regioni infestate dalle guerre, non mancando di aiutare Harlan e compagni quando se ne presenta l'opportunit\u00e0.\nHans Senzaterra.\nLeader dei senzatetto che vivono nella metropolitana berlinese. Verr\u00e0 aiutato da Harlan a fermare le uccisioni dei clochard ad opera del branco di Lamiah.\nVictor.\nPoeta anarchico parigino, \u00e8 stato salvato molti anni addietro da un tentativo di suicidio da Araxe. In seguito, per riconoscenza, ha vegliato sul \"letargo vampiresco\" della sua salvatrice, fino a divenirne, dopo il risveglio, amante e \"fonte di sostentamento\" volontaria (Araxe ha rinunciato da secoli alla caccia).\nDopo il ritorno di Araxe in Bretagna, i due sono comunque rimasti in contatto, sempre pronti a fornire sostegno ad Harlan e compagni nelle loro missioni in Francia, fino a quando il poeta muore, stroncato da un tumore.\nEric Wormann.\nProfessore di filosofia all'Universit\u00e0 di Friburgo. All'inizio sospetter\u00e0 di Harlan Draka come esecutore di alcuni omicidi avvenuti in certe universit\u00e0 tedesche, ma alla fine collaborer\u00e0 con lui fornendogli anche una robusta copertura nei confronti della polizia. Verr\u00e0 ucciso dai veri responsabili degli omicidi, il Professor Orker e il Professor Rendberg.\nYuri.\nRagazzino bosniaco che durante la guerra accompagnava Harlan in giro per i villaggi della zona quando questi, non sapendo ancora di essere un Dampyr, si spacciava per tale unicamente per racimolare qualche soldo. Venne in seguito trasformato in non morto dal Maestro Gorka, costringendo cos\u00ec Harlan ad ucciderlo.\nLyoma Zabanov.\nCapo di un gruppo di partigiani Nakhce, soprannominato \"Il Leone\", aiuter\u00e0 Harlan e compagni ad indagare su presunti casi di vampirismo nella regione.\nNemici.\nDracula.\nSoprannome del capo di un gruppo di violenti neonazisti. Chieder\u00e0 al Maestro della Notte Lamiah di trasformarlo in non-morto, venendo accontentato. Scontratosi con Harlan nei sotterranei della metropolitana di Berlino, cercher\u00e0 di scappare, ma verr\u00e0 ucciso dalla luce solare, in quanto Lamiah gli aveva fatto credere che non potesse fargli alcun male.\nGlovno.\nLugubre non-morto braccio destro di Shrek. Verr\u00e0 ucciso da Harlan nei sotterranei di Berlino.\nGolem.\nMostro creato dal Rabbino Loew, viene evocato nuovamente dal mago Comenius, che spera di utilizzarlo per il dominio del mondo. Harlan lo eliminer\u00e0 una volta per tutte, utilizzando il sangue di Dampyr per cancellare la scritta \"EMET\" incisa sulla nuca.\nLonnie Grady.\nPilota degli \"Swamp Lizards\", moribondo a seguito di un incidente aereo, verr\u00e0 vampirizzato dal Maestro della Notte Legba. Ottenuta la libert\u00e0 assieme agli altri componenti del gruppo, si macchier\u00e0 di alcuni omicidi, fino a compiere una irruzione in un locale malfamato all'interno del quale verr\u00e0 ucciso da Kurjak.\nDon Harrison.\nChitarrista degli \"Swamp Lizards\", moribondo a seguito di un incidente aereo, verr\u00e0 vampirizzato dal Maestro della Notte Legba. Ottenuta la libert\u00e0 assieme agli altri componenti del gruppo, si macchier\u00e0 di alcuni omicidi, fino ad organizzare un grande concerto nella palude, al seguito del quale decider\u00e0 assieme al resto della band di \"andarsene\" buttandosi nelle fiamme.\nAugustus Kemp.\nSeguace ed amante della strega Helena Morkov, le chiese di assumere l'identit\u00e0 delle creature demoniache oggetto dei loro riti, trasformandosi in un essere mostruoso. Feroce e sanguinario, ma in fondo tormentato dalle sue nuove sembianze, si lascer\u00e0 uccidere da Harlan.\nAleksey Kirilienko.\nFiglio di Konstantin Kirilienko, dopo il suo rapimento diverr\u00e0 il capo della mafia moscovita. Dopo aver catturato Harlan per uno scambio di prigionieri col Maestro della Notte Grigor Vurdalak, che crede un semplice criminale, organizzer\u00e0 un agguato per eliminare in un colpo solo suo padre e Vurdalak e rimanere l'unico capo della \"combinatzjia\". Il piano fallir\u00e0 e Aleksey verr\u00e0 ucciso da suo padre, ormai trasformato in non-morto.\nKonstantin Kirilienko.\nCapo della mafia russa moscovita. Attirato con l'inganno in quello che crede un appuntamento \"d'affari\", verr\u00e0 trasformato in non-morto dal Maestro della Notte Grigor Vurdalak. Morir\u00e0 a causa dell'esposizione alla luce del sole.\nMathias Kovash.\nAcerrimo nemico di Kurjak in giovent\u00f9, ora si \u00e8 messo al servizio del Dottor Nemech, rastrellando i villaggi alla ricerca di cavie per il famigerato gas \"Nemesis\". Morir\u00e0 ucciso da Kurjak nella sede bosniaca della Temsek.\nLeni Landau.\nProfessoressa di storia dell'arte e una delle quattro custodi del grimorio \"De Profundis\". Fedele collaboratrice del malvagio Professor Rendberg, durante un tentativo di servirsi del grimorio per aprire la \"Soglia Oscura\", una dimensione parallela, acquis\u00ec la capacit\u00e0 di trasformarsi in arpia. Dopo aver rapito Sophie Mutter, verr\u00e0 uccisa da Harlan all'interno del Duomo di Friburgo.\nArtemius Lomax.\nBatterista degli \"Swamp Lizards\", moribondo a seguito di un incidente aereo, verr\u00e0 vampirizzato dal Maestro della Notte Legba. Ottenuta la libert\u00e0 assieme agli altri componenti del gruppo, si macchier\u00e0 di alcuni omicidi, fino ad organizzare un grande concerto nella palude, al seguito del quale decider\u00e0 assieme al resto della band di \"andarsene\" buttandosi nelle fiamme. Fra tutti i vampiri del gruppo, \u00e8 quello che mostra pi\u00f9 dubbi sulla strada di sangue da loro intrapresa, ed \u00e8 sempre lui che, accidentalmente finito in mezzo ad un incendio, decider\u00e0 di non salvarsi ed anzi incitando i suoi compagni ad unirsi a lui.\nHelena Morkov.\nConosciuta anche col titolo di \"Strega Regina\", ha tentato di rapire pi\u00f9 volte Ann Jurging al fine di assorbire i suoi poteri; stabilito il suo ultimo covo in un'isola sperduta del mare Egeo corrotta dal male, verr\u00e0 uccisa da Ann e da Harlan una volta per tutte.\nDottor Nemech.\nSpietato scienziato al servizio della Temsek bosniaca, \u00e8 l'inventore del letale gas \"Nemesis\". A seguito dell'irruzione di Harlan e compagni nella fabbrica, scapper\u00e0 con un potenziale compratore, in realt\u00e0 il Maestro della Notte Lord Marsden, il quale lo ha probabilmente ucciso.\nJulius Orker.\nProfessore di paleografia e diplomatica all'Universit\u00e0 di Friburgo. All'apparenza di carattere mite e ingenuo, \u00e8 in realt\u00e0 un feroce esecutore degli ordini del collega Rendberg, allo scopo di ricostruire le quattro parti del grimorio \"De Profundis\" ed ottenere il controllo delle creature che abitano al di l\u00e0 della \"Soglia Oscura\". Verr\u00e0 ucciso dall'Ispettore Englund prima che riesca ad assassinare Sophie Mutter.\nColonnello Lev Petrov.\nCapo delle forze di occupazione a D\u017eochar, spietato e senza scrupoli, cerca in tutti modi di soffocare la resistenza della popolazione locale, coinvolgendo anche i membri del Medical Team l\u00e0 operanti. Verr\u00e0 ucciso da Tesla quando tenter\u00e0 di violentare la Dottoressa Megan Ryan, da lui \"invitata\" a cena nel suo accampamento.\nStanko Radek.\nSanguinario comandante del gruppo paramilitare della \"Legione Nera\", sar\u00e0 trasformato in non-morto da Gorka; cercher\u00e0 di eliminare Harlan col suo lanciafiamme, ma verr\u00e0 ucciso nel tentativo.\nKlaus Rendberg.\nProfessore di matematica all'Universit\u00e0 di Friburgo. Il suo obiettivo \u00e8 quello di riunire le quattro parti del grimorio di magia \"De Profundis\" in modo tale da avere il controllo assoluto sugli \"Antichi Dei\", demoni provenienti da un'altra dimensione. Ad un primo tentativo, le sue gambe si trasformano in dei mostruosi tentacoli, dopo di che, ottenuto il testo completo del grimorio, riuscir\u00e0 finalmente ad aprire la soglia, ma grazie all'intervento di Harlan, verr\u00e0 risucchiato per sempre nell'altra dimensione.\nRovich.\nDirettore della filiale bosniaca della Temsek, si serve della collaborazione del Dottor Nemech per la produzione del gas letale \"Nemesis\", da vendere a caro prezzo a organizzazioni terroristiche. Morir\u00e0, a seguito dell'intervento di Tesla, soffocato proprio dalla letale invenzione che aveva contribuito a creare.\nRoger Sheldon.\nLeader degli \"Swamp Lizards\", moribondo a seguito di un incidente aereo, accetter\u00e0 l'offerta del Maestro Legba di diventare un vampiro per sopravvivere. Ottenuta la libert\u00e0 assieme ad altri componenti della band, si macchier\u00e0 di alcuni omicidi, fino ad organizzare un grande concerto nella palude, al seguito del quale decider\u00e0 assieme al resto della band di \"andarsene\" buttandosi nelle fiamme.\nBugsy Siegel.\nIspirato al gangster americano Bugsy Siegel realmente esistito, \u00e8 un non morto inizialmente al servizio del Maestro della Notte Ixtl\u00e1n. Pur essendo un semplice non morto, \u00e8 sicuramente uno degli avversari che hanno dato maggior filo da torcere ad Harlan Draka e compagni.\nRidotto in fin di vita nel 1947 da gangster rivali a Los Angeles, venne raccolto all'ultimo momento dal Maestro Ixtl\u00e1n, che ne fece una creatura alle proprie dipendenze.\nLa prima volta che la sua strada si incrocia con quella del Dampyr \u00e8 a Las Vegas, quando quest'ultimo si reca in Nevada per affrontare Ixtl\u00e1n, intenzionato ad annientare la mafia locale per ottenere il controllo della citt\u00e0.\nPur raggiungendo tale obiettivo, Bugsy ed il suo creatore preferiscono non affrontare Harlan, che rincontrano tre anni dopo. Nello scontro decisivo all'interno dell'Area 51 Harlan riesce ad eliminare Ixtl\u00e0n, mentre Bugsy, pur reso cieco da Emil Kurjak, riesce a fuggire in Messico.\nTempo dopo viene contattato tramite Lena, una bellissima ragazza messicana, da Lord Marsden, alleato del defunto Ixtl\u00e1n, che gli offre la restituzione della vista (inserendo in uno degli occhi di Bugsy un suo piccolo frammento organico), chiedendogli in cambio di eliminare il Dampyr. Bugsy accetta, ma nemmeno stavolta riesce ad uccidere Harlan. \u00c8 anzi la sua Lena, di cui si mostra sinceramente innamorato, ad essere brutalmente assassinata da Jeff Carter.\nSuccessivamente, da non morto senza padroni, Bugsy ha fatto ritorno a Los Angeles, dove \u00e8 riuscito ad acquisire il controllo della Mara Salvatrucha ed intraprendere una nuova carriera criminale. Viene per\u00f2 nuovamente raggiunto da Harlan, che riesce ad eliminarlo definitivamente.\nPierre \"Astaroth\" Tenardier.\nOccultista e non morto del branco di Verdier. Fu lui a fare conoscere a quest'ultimo il rituale oscuro che avrebbe dovuto donargli nuovi poteri e permettergli di dominare il mondo. Verr\u00e0 ucciso da Harlan nella \"Casa di Sangue\" a Parigi.\nTrevor.\nLeader dei perdigiorno di Merwindale. Violento e xenofobo, crede che Harlan sia coinvolto nelle misteriose sparizioni avvenute nei pressi del villaggio. Morir\u00e0 ucciso dalle emanazioni corporee del Maestro della Notte Kostacki.\nCassie Wilson.\nCorista degli \"Swamp Lizards\", a seguito dell'incidente aereo verr\u00e0 vampirizzata da Legba, guadagnandosi poi la libert\u00e0 assieme agli altri componenti della band. Dopo l'ultimo concerto organizzato al centro di una palude, decider\u00e0 assieme agli altri vampiri di suicidarsi gettandosi in mezzo al fuoco.\nSimon Zane.\nPilota degli \"Swamp Lizards\", moribondo a seguito di un incidente aereo, verr\u00e0 vampirizzato dal Maestro della Notte Legba. Ottenuta la libert\u00e0 assieme agli altri componenti del gruppo, si macchier\u00e0 di alcuni omicidi, fino a compiere una irruzione in un locale malfamato all'interno del quale verr\u00e0 ucciso da Harlan.\nAltri.\nLeonard Bass.\nTecnico del suono degli \"Swamp Lizards\", si salver\u00e0 dall'incidente aereo accaduto all'intero gruppo in trasferta; aperto un piccolo motel verr\u00e0 costretto dai suoi ex-compagni vampirizzati a lasciare che si nutrano del sangue degli avventori. Verr\u00e0 arrestato e malmenato dallo Sceriffo Harry Duquesne al fine di rivelare dettagli sulla presenza di Harlan e Kurjak nella Contea di Gillsburg.\nVance Delormes.\nBassista degli \"Swamp Lizards\" sopravvissuto all'incidente aereo capitato al gruppo, avendo per\u00f2 perso l'uso delle gambe. Recatosi ad abitare in una casa in mezzo alla palude dell'incidente, verr\u00e0 contattato dal vecchio leader del gruppo, ora non-morto, Roger Sheldon, e si unir\u00e0 a loro in un ultimo grande concerto. Quando gli ex-compagni del gruppo decideranno di morire in mezzo alle fiamme, Vance sceglier\u00e0 di seguire la loro sorte.\nIstvan.\nCommilitone nella squadra di Emil Kurjak, dopo l'assalto del branco di Gorka guider\u00e0 il gruppo dei soldati che lasceranno il villaggio di Yorvolak. Verr\u00e0 massacrato dai non morti durante il viaggio.\nShawn Karver.\nEx-commilitone e amante di Tesla nel gruppo rivoluzionario \"Le Tigri\" e ora rockstar di successo. Fu lui a tradire i suoi compagni di lotta denunciandoli alla polizia, e con i soldi della taglia incise il suo primo disco. Malato terminale di AIDS, viene trasformato in non morto dal fluido vitale di Shrek, grazie a Tesla, che ignora il suo tradimento. Una volta saputo del suo passato, quest'ultima lo uccider\u00e0 esponendolo alla luce del sole.\nLajos.\nAppartenente alla squadra di Emil Kurjak e compaesano di Harlan, \u00e8 lui che si ricorda del Dampyr e che lo chiama per uccidere i non-morti del branco di Gorka. Trasformato lui stesso in vampiro, verr\u00e0 ucciso da Harlan.\nBenno Lantz.\nEx-commilitone di Tesla nel gruppo rivoluzionario \"Le Tigri\". Convinto da Shawn Karver a tradire i propri compagni, diverr\u00e0 il manager di quest'ultimo; una volta che Shawn si ammaler\u00e0 di AIDS, cercher\u00e0 di sfruttare commercialmente la sua morte. Verr\u00e0 ucciso da Tesla dopo aver raccontato i retroscena sul suo passato e quello di Shawn.\nRabbi Loew.\nRabbino di Praga realmente esistito, fabbric\u00f2 il Golem, ma ne perse il controllo quando Nikolaus ne sostitu\u00ec l'anima con quella di un assassino. Solo il sacrificio di sua moglie Miriam fece s\u00ec che il mostro tornasse inanimato.\nLana Loring.\nCorista degli \"Swamp Lizards\": sopravvissuta ad un incidente aereo ma sfigurata in volto, ora canta in piccoli locali malfamati del Mississippi; verr\u00e0 uccisa da Cassie Wilson, altra corista della band vampirizzata da Legba e gelosa di lei.\nMordechai Meisl.\nRicco mercante di Praga e amico del Rabbino Loew. Impressionato dal sacrificio della moglie di Loew, Miriam, che diede la sua vita per fermare il Golem privo di controllo, si convert\u00ec al bene e lasci\u00f2 ai poveri tutte le sue ricchezze, a discapito di Nikolaus che sperava di mettere le mani sulla sua eredit\u00e0.\nJan Mydlar.\nBoia di Praga nel XVII secolo, inizialmente dalla parte dei ribelli boemi, li trad\u00ec e li giustizi\u00f2. Parzialmente purificato dal proprio crimine grazie all'opera dell'alchimista Michael Sendivogius, \"viveva\" come \"anima persa\" nei panni del bibliotecario Jan Obrazek, viene risvegliato sotto forma di \"spok\" da parte di Nikolaus, che spera di riconvertire la sua anima al bene in modo da recuperare le proprie conoscenze perdute. Il tentativo non andr\u00e0 a buon fine, e l'anima di Mydlar finir\u00e0 definitivamente corrotta dal male.\nNadjia.\nStrega e prima fidanzata di Kurjak al suo villaggio natio, verr\u00e0 rapita e uccisa dagli sgherri della Temsek durante la sperimentazione del gas letale \"Nemesis\"; utilizzando i suoi poteri, riesce a mandare dall'aldil\u00e0 un messaggio a Kurjak chiedendogli di vendicarlo.\nZrcadlo.\nCollaboratore di Nikolaus. Per conquistare Lenya, la donna che amava, vendette il suo volto al diavolo, e da quel giorno assume le sembianze delle persone che vede. Sostituir\u00e0 il Dampyr nel rituale atto a risvegliare il Golem, ingannando il mago Comenius che aveva sacrificato a un demone l'anima di Lenya."}
{"id": "2166733", "revid": "124123", "url": "https://it.wikipedia.org/wiki?curid=2166733", "title": "Titus van Rijn", "text": "Biografia.\nFiglio del celeberrimo Rembrandt e della sua prima moglie Saskia (che, mettendolo alla luce, s'ammal\u00f2 e mor\u00ec poco dopo), divenne anch'egli pittore entrando giovanissimo nella bottega del padre, di cui tuttavia non possedeva n\u00e9 l'estro, n\u00e9 la genialit\u00e0.\nSi spos\u00f2 con Magdalena van Loo nel 1660 e con lei fond\u00f2 un'associazione al fine di garantire la sopravvivenza a Rembrandt, indebitato fino al collo e privo di commissioni dopo il tracollo economico dell'anno prima, ma a causa anche della convivenza al di fuori del matrimonio con Hendrickje Stoffels.\nTitus ebbe una bambina, Titia, nata fra la fine del 1668 e l'inizio del 1669, che per\u00f2 rimase orfana dopo pochissimo: Titus mor\u00ec nella primavera del 1669 probabilmente di tifo, seguito dopo qualche settimana dalla stessa Magdalena, e poi da Rembrandt stesso nell'ottobre. Vennero tutti sepolti nella Westerkerk."}
{"id": "2166737", "revid": "1833487", "url": "https://it.wikipedia.org/wiki?curid=2166737", "title": "Supercafone", "text": "Supercafone \u00e8 un brano del rapper romano Piotta, pubblicato come singolo nel 1999 ed in seguito inserito nel primo album del cantante \"Comunque vada sar\u00e0 un successo\". La canzone \u00e8 stata scritta da Piotta, e prodotto dallo stesso Piotta e da Squarta.\nIl brano.\nIl singolo \"Supercafone\" fu pubblicato nella primavera del 1999, giusto in tempo per divenire un tormentone estivo a tutti gli effetti, spinto da una massiccia programmazione radiofonica, un videoclip di successo diretto dai Manetti Bros, nonch\u00e9 dall'effetto-novit\u00e0 che ebbe sul panorama musicale italiano dell'epoca. In tal senso, particolarmente innovativo si rivel\u00f2 l'uso del dialetto romano in un brano hip hop, aspetto molto sottolineato dai mass media, al punto che sovente il nome del Piotta veniva fatto precedere dall'articolo romanesco \u00aber\u00bb (ovvero \u00abil\u00bb). Se da un lato questa peculiarit\u00e0 amplific\u00f2 il rapido successo del cantante, dall'altro precluse inizialmente le aspirazioni artistiche del rapper venute poi fuori alla distanza.\nNello stesso anno il Piotta vinse il premio come \"artista rivelazione dell'anno\" dall'AFI e il disco di platino, mentre nel 2004 \"Supercafone\" venne scelta come sigla del campionato di calcio giapponese.\nRiferimenti.\nCome spesso accade nella musica rap ed hip hop, il brano fa riferimento a vari personaggi immaginari o reali, e a fatti di attualit\u00e0. Il brano cita tra gli altri Tony Manero, il protagonista di \"La febbre del sabato sera\" interpretato da John Travolta, i negozi Standa, i pantaloni a zampa di elefante, Amanda Lear, il SuperEnalotto, la celebre discoteca \"Piper\", il film \"Il merlo maschio\" con Lando Buzzanca, la celebre canzone per bambini \"Il ballo del qua qua\" di Romina Power, \"Tanti auguri\" di Raffaella Carr\u00e0, Franco Califano, Mario Brega, Gianfranco Funari, la rivista di cronaca rosa \"Novella 2000\", Moana Pozzi (specificatamente nella sua carriera in politica con il Partito dell'Amore), il personaggio di Er Monnezza (Tomas Milian) e Manuel Fantoni, il personaggio interpretato da Angelo Infanti in \"Borotalco\" di Carlo Verdone. Viene citato il film \"Al lupo al lupo\" poich\u00e9 nel brano vengono espresse le frasi \u00abPi\u00f9 a palla, niente ballo del qua qua\u00bb e \u00abA casa nun ve manno, 'a senzatetto!\u00bb, che nella pellicola sono dette da Carlo Verdone. Inoltre all'inizio del video Piotta indossa una maglia con scritto \"\u00abVi ho purgato ancora!!!\u00bb\", la stessa che Francesco Totti mostr\u00f2 dopo il suo gol nel derby di Roma dell'11 aprile 1999 vinto dalla Roma per 3-1.\nIl campione musicale utilizzato \u00e8 tratto da \"Can I Change My Mind\" di Tyrone Davis (1969).\nNel videoclip di \"Supercafone\" partecipano gli attori Valerio Mastandrea e Angelo Bernabucci, nei panni di un macellaio. "}
{"id": "2166743", "revid": "1793900", "url": "https://it.wikipedia.org/wiki?curid=2166743", "title": "Our (Sauer)", "text": "L'Our (pron. ; ted. arcaico: \"Ur\") \u00e8 un fiume che scorre per 78\u00a0km tra Belgio, Lussemburgo e Germania. \u00c8 affluente sinistro del fiume Sauer (o S\u00fbre).\nLa sorgente del corso \u00e8 situata sulle Haute Fagnes, nel sud-est del Belgio, vicino a Manderfeld. Il suo corso prosegue verso sud, pi\u00f9 o meno lungo il confine belga-tedesco e, a valle di Ouren lungo il confine tedesco-lussemburghese. Il fiume attraversa la citt\u00e0 storica di Vianden prima di sfociare nel Sauer a Wallendorf.\nLocalit\u00e0 attraversate.\nLa cittadina lussemburghese di confine Vianden, una delle principali localit\u00e0 turistiche del Lussemburgo, \u00e8 attraversata dal fiume Our. In Belgio e nel nord del Lussemburgo corre la via della valle dell'Our. Tratto d'importanza turistica particolare \u00e8 quello fra Manderfeld (Belgio) e Lieler (Lussemburgo), dove si pu\u00f2 viaggiare lungo il corso del fiume.\nQuesto passa fra l'altro nel Burg Reuland (Ouren) e per la triplice frontiera Germania-Belgio-Lussemburgo.\nAltre localit\u00e0 sono:"}
{"id": "2166747", "revid": "474175", "url": "https://it.wikipedia.org/wiki?curid=2166747", "title": "Alzette", "text": "L'Alzette (luss. \"Uelzecht\", ted. \"Alzig\") \u00e8 un fiume che scorre per 73 chilometri tra la Francia (pi\u00f9 precisamente nel Grande Est) e il Lussemburgo. \u00c8 un affluente destro del Sauer (o S\u00fbre)."}
{"id": "2166750", "revid": "921573", "url": "https://it.wikipedia.org/wiki?curid=2166750", "title": "Senad Ba\u0161i\u0107", "text": "Diplomato all'Accademia di arte scenica a Sarajevo nel 1987, dove \u00e8 docente di recitazione, ha lavorato in teatro, televisione e per il cinema.\nHa ricevuto diversi riconoscimenti come \"Miglior Giovane Attore al Festival di Jajce,nel 1989 e il premio \"Mala liska\" che gli viene assegnato in occasione del Festival della commedia di Bosnia ed Erzegovina \"Mostarska liska\" nel 2004.\n\u00c8 stato anche nominato per il Leopardo d'oro (miglior attore) al LV Film Festival di Locarno.\nVive e lavora a Sarajevo con la moglie Jasna e due figli."}
{"id": "2166751", "revid": "599013", "url": "https://it.wikipedia.org/wiki?curid=2166751", "title": "Aleksandar Koci\u0107", "text": "Carriera.\nHa militato in diversi club, in ordine cronologico: Vlasina Vlatosince, FK Dubo\u010dica, Fudbalski klub Vojvodina, , Levante, Empoli, Stella Rossa Belgrado ed Ethnikos Achnas.\nCon il Perugia e l'Empoli ha anche giocato in Serie A tra il 1996 ed il 1998, con 23 presenze totali. Nella stagione 1997-98 fu scambiato in prestito con Angelo Pagotto a seguito di un accordo tra le due societ\u00e0; successivamente, a causa di infortunio al menisco, dovette cedere il posto da titolare nell'Empoli a Marco Roccati.\nHa collezionato inoltre 22 presenze nella nazionale jugoslava."}
{"id": "2166754", "revid": "31269", "url": "https://it.wikipedia.org/wiki?curid=2166754", "title": "Le avventure della famiglia Robinson", "text": "Le avventure della famiglia Robinson, nota anche col titolo La famiglia Robinson, \u00e8 serie televisiva neozelandese del 1998 tratta dal romanzo \"Il Robinson svizzero\" di Johann David Wyss. Ha la durata di una sola stagione.\nIn Italia \u00e8 trasmessa inizialmente da RaiUno che nel 1998 ne ha trasmesso solo i primi episodi e poi \u00e8 stata replicata nel 2008 da 7 Gold."}
{"id": "2166756", "revid": "123658559", "url": "https://it.wikipedia.org/wiki?curid=2166756", "title": "La famiglia Robinson", "text": "La famiglia Robinson (\"Swiss Family Robinson\") \u00e8 una serie televisiva statunitense in 21 episodi trasmessi per la prima volta nel corso di una sola stagione dal 1975 al 1976.\n\u00c8 una serie d'avventura basata sul romanzo \"The Swiss Family Robinson\" del 1812 di Johann David Wyss e incentrata sulle vicende di Karl Robinson, della moglie e dei due figli superstiti di un naufragio su un'isola vulcanica. Nella stagione 1974-1975 era stata mandata in onda anche una versione canadese su CTV, \"Le avventure della famiglia Robinson\". Del 1998 \u00e8 invece il remake neozelandese, \"Le avventure della famiglia Robinson\" (o \"La famiglia Robinson\", 30 episodi).\nProduzione.\nLa serie, ideata da Irwin Allen, fu prodotta da 20th Century Fox Television e Irwin Allen Productions e girata negli studios della 20th Century Fox a Century City in California. Le musiche furono composte da Richard LaSalle.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 14 settembre 1975 al 4 aprile 1976 sulla rete televisiva ABC. In Italia \u00e8 stata trasmessa con il titolo \"La famiglia Robinson\".\nAlcune delle uscite internazionali sono state:"}
{"id": "2166757", "revid": "1543377", "url": "https://it.wikipedia.org/wiki?curid=2166757", "title": "Razzo al-Quds", "text": "Il razzo al-\"Quds\" \u00e8 un razzo, costruito e utilizzato dalla Jihad Islamica palestinese per colpire obiettivi in Israele. Il modello \"al-Quds 101\" \u00e8 il pi\u00f9 simile alla serie di razzi \"al-Qassam\", usati da Hamas.\nL'11 febbraio 2006, il portavoce della \"Jihad Islamica\", Abu Hamza, ha comunicato che il nuovo razzo modello \"al-Quds 2\" ha una lunghezza di 2,3 metri e sarebbe in grado di colpire la citt\u00e0 israeliana di Ashkelon dalla Striscia di Gaza.\nLa \"Jihad Islamica\" ha recentemente messo in circolazione dei video che mostrano lo sviluppo di razzi assai pi\u00f9 grandi, gli \"al-Quds-4\"."}
{"id": "2166763", "revid": "933835", "url": "https://it.wikipedia.org/wiki?curid=2166763", "title": "Cantalicio", "text": "Biografia.\nNato a Cantalice, ma di origini familiari ancora oscure, \u00e8 noto che, intorno alla fine degli anni Sessanta del XV secolo, fu accolto a Pavia dal cardinale Papiense, di cui era diventato discepolo. Poco pi\u00f9 tardi divenne maestro di scuola, insegnando per oltre un ventennio grammatica, poetica, rettorica e storia d'Italia in diversi luoghi, a partire dalla Toscana. In questa veste, infatti, la sua presenza \u00e8 attestata a San Gimignano dal 1471 al 1476, a Siena (dove scrisse la \"Rheatina: pro defensione Senensius\", per celebrare la respinta delle incursioni del 1477) e a Firenze. Qui era stato chiamato da Lorenzo de' Medici, al quale il Cantalicio aveva dedicato, nel 1472, durante la sua permanenza a San Gimignano, un poemetto sul sacco di Volterra: le relazioni tra lui e la corte medicea furono comunque favorite dal Poliziano, cui l'umanista di Cantalice era legato d'amicizia.\nSuccessivamente insegn\u00f2 a Rieti, Foligno, Spoleto, Perugia e Viterbo, continuando a scrivere. Di questo periodo sono, in particolare, la pi\u00f9 volte ristampata \"Summa perutilis in regulas distinctas totius artis grammatices et artis metricae\" e gli \"Epigrammata\" (in dodici libri), opere uscite nel 1493. La maggior parte dei suoi carmi sono dedicati agli autori classici latini, fra i quali Giovenale, Marziale, Ovidio, Orazio e Terenzio; gli altri, per lo pi\u00f9 ai signori delle corti in cui era stato ospitato, quali Giulio Cesare Varano e Federico da Montefeltro, al quale dedic\u00f2 il pometto \"De gestis et moribus invictissimi Phederici Pheretrani Urbini ducis\".\nNel 1494 fu a Napoli, al seguito del cardinale Giovanni Borgia, per l'investitura di Alfonso II di Napoli. L'entusiasmo per la dinastia aragonese ne fece tessere le lodi per Bartolomeo d'Alviano, cui dedic\u00f2 un poema per la difesa di Bracciano del 1497, cos\u00ec come per la duchessa Isabella. In seguito, ospite dei Borgia, dedic\u00f2 alla celebre Lucrezia gli \"Spectacula lucretiana\", un dettagliato racconto delle feste svoltesi a Roma per le nozze con Alfonso I d'Este: si trattava, secondo Benedetto Croce, della migliore descrizione data alle stampe di quell'evento.\nViaggiando tra Roma e Napoli, ebbe modo di stringere amicizia con Consalvo di Cordova, vicer\u00e9 di Napoli, che gli fece ottenere da Giulio II il vescovado di Atri e Penne, cui fu titolare dal 1\u00ba dicembre 1503. Non a caso, nel 1506, dedic\u00f2 al \"Gran Capitano\" il poema in quattro libri \"De bis recepta parthenope Gonsalviae\", che s'inscriveva in quella serie di contributi sulla disfida di Barletta utili alla trasformazione - come ha osservato lo storico Giuliano Procacci - \u00abdell'episodio in evento, se non epopea\u00bb, peraltro accostando in virt\u00f9 dell'omonimia il Fieramosca con l'eroe troiano Ettore. Del resto, in quel contesto l'epica, come quella espressa nel \"De bis recepta\", gi\u00e0 diventata occasione di encomio politico, era molto gradita ai sovrani europei. Partecip\u00f2 alla prima sessione del Concilio Lateranense V, prima di rinunciare, in favore del nipote, alle diocesi di Atri e Penne."}
{"id": "2166765", "revid": "213136", "url": "https://it.wikipedia.org/wiki?curid=2166765", "title": "Giovanni Battista Valentini", "text": ""}
{"id": "2166771", "revid": "767487", "url": "https://it.wikipedia.org/wiki?curid=2166771", "title": "Carl Alexander Clerck", "text": "Biografia.\nProveniente da una famiglia della nobilt\u00e0 svedese, entr\u00f2 all'Universit\u00e0 di Uppsala nel 1726. Non si conosce bene il suo iter di studioso, ma ha suscitato non poche perplessit\u00e0 il fatto che non avesse, in questo periodo, contatti con Linneo, pur essendo suo coetaneo. Probabilmente dovette lasciare gli studi universitari molto presto per entrare al servizio del governo; pi\u00f9 in l\u00e0 lavorer\u00e0 anche nell'Amministrazione comunale di Stoccolma.\nIl suo interesse per la storia naturale sembra sia scaturito in et\u00e0 pi\u00f9 matura dopo aver assistito ad una conferenza di Linneo nel 1737. Negli anni seguenti raccolse e classific\u00f2 un gran numero di ragni, pubblicando quanto aveva scoperto insieme ad osservazioni pi\u00f9 generali sul comportamento dei ragni nella sua opera \"Svenska spindlar\" (\"Ragni svedesi\", del 1757, pi\u00f9 noto dal suo titolo latino \"Aranei Suecici\"). Clerck avvi\u00f2 anche la pubblicazione di \"Icones insectorum rariorum\", una serie di descrizioni particolareggiate ma prive di commento su numerose specie di farfalle, lavoro non proseguito oltre il terzo fascicolo, del 1766, a causa della sopraggiunta morte."}
{"id": "2166772", "revid": "213136", "url": "https://it.wikipedia.org/wiki?curid=2166772", "title": "Papiense", "text": ""}
{"id": "2166779", "revid": "933835", "url": "https://it.wikipedia.org/wiki?curid=2166779", "title": "Matematica egizia", "text": "La matematica egizia \u00e8 il complesso delle tecniche matematiche che furono sviluppate presso la civilt\u00e0 dell'Antico Egitto.\nLe prime testimonianze dell'utilizzo della matematica presso gli egizi risalgono al periodo dell'Antico Regno, con un'iscrizione che registra le conquiste di una guerra, utilizzando il sistema di numerazione che sar\u00e0 poi in uso per tutta la storia egizia. Inoltre gi\u00e0 nella prima dinastia erano diffuse la pratica della misurazione del livello di acqua del Nilo, e il rituale del \"tendere la corda\" per la costruzione dei templi, a conferma dell'uso di nozioni geometriche.\nLa matematica egizia classica emerse soltanto nel Medio Regno, con la creazione di vere e proprie scuole di scribi, e la nascita del sistema di frazioni caratteristico della matematica egizia. I problemi affrontati hanno sia carattere numerico e astratto, sia un aspetto pratico, legato al lavoro svolto dagli scribi. Alla matematica veniva comunque riconosciuto il valore di speculazione astratta e di strumento per la conoscenza della natura, come recita l'intestazione del papiro matematico Rhind: \u00abMetodo corretto di entrare nella natura, conoscere tutto ci\u00f2 che esiste, ogni mistero, ogni segreto\u00bb.\nIl Nuovo Regno non ha lasciato grandi testimonianze matematiche, ma dai documenti pervenuti \u00e8 possibile dedurre che le tecniche matematiche non subirono variazioni. Nel periodo greco, i documenti in demotico rivelano l'influsso della cultura greca; in direzione inversa, anche la matematica greca assorb\u00ec le conoscenze di quella egizia, e Erodoto stesso sostenne che i Greci impararono la geometria dai \"tenditori di corde\" egizi.\nI papiri matematici.\nA differenza che per le civilt\u00e0 mesopotamiche, la quantit\u00e0 di testi di carattere matematico giunti a noi dall'Antico Egitto \u00e8 estremamente ridotta, a causa della difficolt\u00e0 di conservazione dei papiri stessi; \u00e8 quindi possibile che le effettive conoscenze dei matematici egizi siano a tutt'oggi sottovalutate.\nI due testi pi\u00f9 completi attualmente a disposizione degli studiosi sono: il papiro di Rhind, risalente al 1650 a.C. e in gran parte conservato presso il British Museum, che contiene tabelle di frazioni e 84 problemi di varia natura; il papiro di Mosca, in parte perduto e ora conservato presso il Museo Pu\u0161kin delle belle arti di Mosca, che \u00e8 databile al Medio Regno e contiene 25 problemi, tra cui quello pi\u00f9 complesso fra quelli attualmente conosciuti, che descrive il calcolo di un tronco di piramide a base quadrata.\nIn entrambi i casi si tratta manuali di matematica scritti ad uso di studenti, come \u00e8 desumibile sia dalla presenza delle tavole di frazioni, sia dall'enunciato dei problemi, che spesso vengono introdotti con frasi del tipo \u00abSe ti viene chiesto ...\u00bb, mentre la soluzione \u00e8 preceduta da espressioni come \u00abcos\u00ec devi rispondere\u00bb. Manca in generale in questi testi la descrizione della teoria che \u00e8 alla base del metodo di risoluzione.\nLa notazione.\nGli antichi egizi utilizzavano un sistema decimale per la scrittura dei numeri, anche se nei nomi dei numeri sono rimaste tracce di uno stadio primitivo in cui veniva adottato un sistema a base cinque. Il sistema, che \u00e8 rimasto sostanzialmente stabile per tutta la durata della civilt\u00e0 egizia, prevedeva l'utilizzo di sette geroglifici di base, ciascuno dei quali rappresenta una potenza di dieci, da formula_1 (unit\u00e0) a formula_2 (milioni). Ciascun simbolo veniva ripetuto da una a nove volte; sommando il valore di tutti i segni, si otteneva il numero desiderato.\nAd esempio, usando i simboli\nsi ottiene:\nIl sistema sopra descritto non \u00e8 posizionale, anche se usualmente le cifre venivano scritte in ordine dal valore pi\u00f9 grande a quello pi\u00f9 piccolo. Inoltre non esiste alcun simbolo per indicare lo zero; per indicare il risultato zero di una sottrazione, si usava lo spazio o il simbolo geroglifico\nLa scrittura ieratica fa invece utilizzo di simboli diversi, spesso derivati dalla legatura dei simboli geroglifici; in particolare esistono simboli separati per i ciascun numero da 1 a 9, cos\u00ec come per le decine da 10 a 90, e cos\u00ec via. Questo facilitava e sveltiva notevolmente il lavoro degli scribi, a prezzo per\u00f2 dell'utilizzo di un numero molto maggiore di simboli, e di rendere molto pi\u00f9 complessa la manipolazione degli stessi.\nLe frazioni.\nI numeri decimali venivano scritti esclusivamente tramite l'utilizzo di frazioni unitarie, ovvero reciproci di interi positivi; il simbolo di frazione era il geroglifico della bocca (un punto nella scrittura ieratica), con il significato di \"parte\", che veniva posto sopra al numero che andava a denominatore:\nNella trascrizione moderna, queste frazioni sono usualmente indicate con una barra sopra al numero. Ad esempio:\nCome unica eccezione alla regola sopra, esistevano dei simboli appositi per indicare le frazioni formula_4, formula_5, formula_6, formula_7. Questo sistema di scrittura alquanto complesso rimase immutato per gran parte della storia egizia; solamente nei papiri demotici si ritrova una qualche evoluzione nella scrittura, probabilmente dovuta all'influsso della cultura greca.\nLe operazioni.\nGli egizi eseguivano le operazioni in maniera alquanto diversa da quella attuale; le tecniche di calcolo usate erano in parte legate al sistema di notazione. Inoltre non esistevano simboli particolari per indicare le operazioni: queste erano indicate tramite verbi o perifrasi.\nAddizione e sottrazione.\nL'addizione e la sottrazione con i simboli geroglifici erano particolarmente semplici; per sommare due numeri era sufficiente unire i segni dello stesso ordine di grandezza; qualora il numero totale dei segni dello stesso tipo fosse superiore a dieci, questi venivano sostituiti dal segno relativo all'ordine di grandezza superiore, in maniera analoga all'attuale riporto. La sottrazione procedeva in senso inverso: si sottraevano i simboli dello stesso tipo, e qualora questo non fosse sufficiente, si scalava un segno di ordine superiore.\nLe somme con le frazioni venivano realizzati tramite la tecnica degli \"ausiliari rossi\", cos\u00ec chiamata perch\u00e9 i numeri utilizzati venivano scritti in inchiostro rosso. Questa tecnica \u00e8 analoga al moderno utilizzo del minimo comune multiplo. Ad esempio, nel problema 14 del papiro di Rhind, per sommare\nlo scriba sceglieva il denominatore pi\u00f9 grande come riferimento (56), e calcolava gli ausiliari rossi come rapporto fra questo e ciascun denominatore; ogni ausiliare rosso veniva scritto sotto al denominatore corrispondente:\nLa somma cercata si ottiene calcolando il rapporto tra la somma degli ausiliari e il numero di riferimento, e da formula_10, valore che poi lo scriba trasformava in frazioni unitarie. \u00c8 probabile che queste operazioni fossero eseguite con l'aiuto di apposite tavole, che per\u00f2 non sono giunte a noi.\nL'addizione viene usualmente indicata con i seguenti termini:\nPer la sottrazione si usava il verbo\nMoltiplicazione.\nLa procedura di moltiplicazione era basata sull'operazione di duplicazione: uno dei due fattori veniva scomposto in somma di potenze di due, l'altro fattore veniva duplicato un numero corrispondente di volte; i risultati di questa duplicazione venivano poi sommati per ottenere il risultato finale.\nAd esempio, per eseguire 5 \u00d7 7:\nIn caso di fattori particolarmente grandi, la duplicazione poteva venire sostituita da una moltiplicazione per dieci.\nLa moltiplicazione formula_12 era indicata con l'espressione \"w3\u1e25 tp m\" x \"r sp\" y, che letteralmente significa \"conta con formula_13 per formula_14 volte\".\nDivisione.\nAnche la divisione veniva eseguita facendo uso del procedimento di duplicazione: il divisore veniva duplicato fino ad avvicinarsi il pi\u00f9 possibile al dividendo, quindi si eseguivano successive moltiplicazioni con delle frazioni fino a raggiungere esattamente il dividendo.\nAd esempio, la divisione formula_15 veniva eseguita nel seguente modo:\nLa divisione formula_16 era indicata con l'espressione \"w3\u1e25 tp m\" x \"r gmt\" y, che letteralmente significa \"opera su formula_14 per trovare formula_13\".\nAlgebra.\nGli egizi non utilizzavano una notazione simbolica per i problemi di tipo algebrico e per esprimere le relative equazioni, anche se avevano una chiara concezione delle entit\u00e0 coinvolte e in particolare del concetto di incognita, che era indicato con il termine\nEquazioni di primo grado.\nI testi matematici pervenuti a noi contengono numerosi esempi di equazioni di primo grado; un problema tipico \u00e8 il numero 26 del papiro di Rhind, il cui testo recita:\nche nella notazione moderna pu\u00f2 essere scritto come:\nUna tecnica tipica di risoluzione \u00e8 il metodo della falsa posizione; ad esempio per il problema precedente, lo scriba suppone la soluzione formula_20, che sostituita d\u00e0 formula_21; tra i membri destri delle due equazioni c'\u00e8 un fattore di proporzionalit\u00e0 3, che va applicato alla soluzione presupposta 4, da cui segue formula_22. Altri problemi vengono invece risolti tramite passaggi algebrici del tutto analoghi a quelli utilizzati oggi.\nEquazioni di secondo grado.\nGli antichi egizi erano in grado di risolvere anche equazioni di secondo grado; i problemi che le contenevano erano quasi tutti di natura geometrica, e la risoluzione dell'equazione era quindi solamente un passaggio interno del problema stesso. Anche questo tipo di problemi venivano usualmente risolti tramite il metodo di falsa posizione.\nLa risoluzione di una equazione di secondo grado prevede sempre il calcolo delle radici quadrate. Nei papiri il risultato della radice \u00e8 scritto direttamente e non sono mai riportati i passaggi del calcolo; \u00e8 probabile che gli scribi facessero uso di apposite tavole contenenti le radici dei numeri interi e della frazioni, ma nessuna di questa tavole \u00e8 giunta fino a noi.\nProgressioni.\nNel papiro di Rhind ci sono pervenuti tre esempi di progressioni aritmetiche, indicate con il termine \"twnw\", \"differenza comune\"; ad esempio, il problema 40 chiede di distribuire 100 pani tra 5 uomini, in modo che la differenza tra i pani distribuiti a ciascun uomo sia costante. La soluzione proposta ricalca il metodo di falsa posizione e prevede l'uso di una progressione che soddisfa i requisiti del problema, i cui termini sono proporzionali a quelli della soluzione.\nIl problema 79 descrive invece una progressione geometrica, probabilmente derivata da una filastrocca infantile, e calcola il totale dei termini:\nProblemi di questo tipo non hanno alcuna rilevanza pratica, in particolare l'ultimo che esegue la somma di oggetti che non hanno alcuna attinenza tra di loro, e sono inseriti solo perch\u00e9 si trattava di un argomento interessante dal punto di vista astratto.\n\u00c8 interessante osservare che nel mito della lotta tra Seth e Horus, l'occhio di Horus viene spezzato in sei parti, che corrispondono ai sottomultipli dell'unit\u00e0 di misura del volume (hekat), e che costituiscono i primi sei termini della progressione geometrica di ragione formula_4. La somma di questi termini, che ricompone l'unit\u00e0 dell'occhio di Horus, \u00e8 formula_24, quindi inferiore a uno; la ricomposizione dell'unit\u00e0 era affidata dagli egizi all'intervento del dio. Un problema simile \u00e8 presentato da Zenone di Elea nel paradosso del mobile, e la sua definitiva soluzione, ovvero l'utilizzo di infiniti termini della progressione, che formano una serie la cui somma \u00e8 pari a 1, \u00e8 del XVII secolo.\nGeometria.\nGli egizi non possedevano una parola specifica per indicare la geometria, tuttavia i problemi di carattere geometrico erano considerati separatamente da quelli aritmetici, a testimonianza di come questi fossero due aspetti diversi della matematica.\nI problemi vertevano principalmente sul calcolo di aree e volumi; gli egizi conoscevano le formule esatte per il calcolo dell'area del rettangolo, del triangolo, del trapezio (che veniva considerato come un triangolo tagliato a met\u00e0), del volume del parallelepipedo e del tronco di piramide.\nIl calcolo dell'area del cerchio \u00e8 ottenuto per via approssimata, sottraendo dal diametro un nono della sua lunghezza, ed elevando il risultato al quadrato:\nQuesto calcolo corrisponde ad un valore di pi greco pari a:\nvalore molto vicino a quello vero, e decisamente pi\u00f9 preciso del valore formula_27 usato in Mesopotamia. Dal calcolo della superficie del cerchio gli egizi derivarono anche la formula per il calcolo del volume del cilindro.\nLa piramide \u00e8 probabilmente la figura geometrica meglio nota agli egizi; oltre al calcolo del volume, che \u00e8 il punto pi\u00f9 alto raggiunto dalla geometria egizia, sono giunti a noi anche problemi legati alla pendenza delle facce della piramide, che in egizio era detta \"seked\":\nIl \"seked\" era espresso come il rapporto tra l'unit\u00e0 di misura orizzontale e quella verticale, e corrisponde all'attuale cotangente.\nGli egizi non conoscevano il Teorema di Pitagora, ma sapevano che un triangolo di lati 3-4-5 \u00e8 rettangolo; questo fatto era sfruttato per mezzo di una cordicella con dodici nodi equispaziati, che poteva essere tesa sul terreno con tre paletti e permetteva di costruire un triangolo rettangolo.\nLimiti e punti deboli della matematica egizia.\nNonostante i greci si sentissero in gran parte debitori nei confronti degli egizi per quanto riguardava la matematica \u00e8 probabile invece che i prestiti dall'una all'altra cultura dovettero riguardare solo poche nozioni elementari, come l'uso di frazioni a numeratore unitario, che perdur\u00f2 in Grecia e a Roma fino al Medioevo.\nLe conoscenze contenute nei papiri ritrovati sono infatti di natura prettamente pratica e se vi compaiono ogni tanto elementi teorici, questi avevano probabilmente lo scopo di facilitare i calcoli pi\u00f9 che favorire la comprensione concettuale.\nAnche la geometria sembra essere pi\u00f9 una branca dell'aritmetica applicata. Le regole di calcolo vengono motivate raramente e solo in casi concreti specifici. \nNel corso della lunga storia della cultura egizia inoltre non sembrano esserci state particolari conquiste matematiche e non si registra uno sviluppo in questo senso, facendo rimanere la matematica egizia troppo legata all'operazione di addizione che spesso rendeva i calcoli lunghi e complessi."}
{"id": "2166786", "revid": "1149807", "url": "https://it.wikipedia.org/wiki?curid=2166786", "title": "Le avventure di Black Stallion", "text": "Le avventure di Black Stallion \u00e8 serie televisiva canadese andata in onda per tre stagioni sull'emittente canadese YTV. Segue le vicende del cavallo Black Stallion e dei suoi padroni.\nIn Italia \u00e8 stata trasmessa da Rai 1 e Rai 2 negli anni novanta, dal 2008 le repliche sono andate in onda su 7 Gold."}
{"id": "2166787", "revid": "197034", "url": "https://it.wikipedia.org/wiki?curid=2166787", "title": "Euregio Tirolese", "text": ""}
{"id": "2166791", "revid": "6923", "url": "https://it.wikipedia.org/wiki?curid=2166791", "title": "Impianto di alimentazione", "text": ""}
{"id": "2166792", "revid": "1305772", "url": "https://it.wikipedia.org/wiki?curid=2166792", "title": "Kano (fumettista)", "text": "Biografia.\nKano ha esordito pubblicando illustrazioni per la casa editrice Forum, e come animatore alla D'Okon. Per Camale\u00f2n ha disegnato \"Sukebe\" e \"Fuerza Vital\", e successivamente si \u00e8 proposto al mercato statunitense, realizzando \"Virtex\" (1998) per Oktomica Comics. Accanto alla carriera dai disegnatore, Kano \u00e8 stato molto attivo nel campo delle illustrazioni pubblicitarie.\nPer DC Comics ha lavorato sul personaggio di Superman a partire dal 2000, sostituendo Germ\u00e1n Garc\u00eda, sulle testate \"\", \"Action Comics\" e \"The Adventures of Superman\". Oltre ad \"H.E.R.O.\" (2003), per DC ha sostituito Michael Lark nella testata \"Gotham Central\" per le storie \"La morte di Robin\" (2005) e \"Corrigan II\" (2006).\nA partire dal 2006 ha collaborato con Marvel Comics, realizzando storie per \"Civil War\", \"The Immortal Iron Fist\" e \"Marvel Zombi 5\"."}
{"id": "2166795", "revid": "484362", "url": "https://it.wikipedia.org/wiki?curid=2166795", "title": "Ostio", "text": "L'ostio \u00e8 una piccola membrana posta all'interno del sacco dorsale dei ragni che ha la funzione di cuore. Lungo tutto questo sacco dorsale sono presenti diversi ostii che hanno la funzione di microscopiche valvole, atte ad assicurare che l'emolinfa scorra sempre nello stesso verso.\nIl termine deriva dal latino \"ostium\", che significa \"porta\" e, in questo caso, \"orifizio\"."}
{"id": "2166797", "revid": "1516566", "url": "https://it.wikipedia.org/wiki?curid=2166797", "title": "Classe Pietro De Cristofaro", "text": "Le corvette della classe Pietro De Cristofaro furono costruite negli anni sessanta, per sostituire insieme alla classe Albatros le corvette della classe Gabbiano.\nCostruzione.\nLa costruzione di queste corvette venne inserita nel programma navale 1959-60 e fu resa necessaria per affiancare nei compiti operativi la precedente classe Albatros, in considerazione dell'obsolescenza delle corvette della classe Gabbiano, che iniziavano ad essere poste in disarmo o assegnate a compiti secondari. La loro costruzione venne avviata tra il 1962 ed il 1963 e la loro entrata in servizio avvenne tra la fine del 1965 ed il 1966.\nCaratteristiche.\nLe unit\u00e0 avevano lo scafo con prora a cutter e castello di prora.\nL'armamento antiaereo era costituito da due cannoni OTO Melara da 76/62 mm asserviti ad una centralina elettronica Selenia O.G.3, munita di radar di tiro Orion. Per la lotta antisommergibile le unit\u00e0 erano dotate di sonar a scafo sistemato verso prora racchiuso in un bulbo carenato e di un sonar rimorchiato a profondit\u00e0 variabile, tipo EDO AN/SQS-36, sistemato a poppa estrema, con il trasduttore che veniva calato in mare sostenuto da un'apposita gru. l'armamento antisommergibile era costituito da un lanciabas automatico a lunga gittata da 305\u00a0mm tipo Menon K 113 mod. 1960 a canna singola, inserito in una torretta girevole collocata sulla tuga a poppavia del fumaiolo e da due lanciasiluri trinati da 305\u00a0mm Mark 32, installati successivamente all'entrata in servizio.\nUnit\u00e0.\nLe unit\u00e0 costruite furono le seguenti:\nStoria.\nLe unit\u00e0 furono largamente utilizzate in missioni di vigilanza pesca nell'ambito delle Zone di sfruttamento economico esclusivo del canale di Sicilia, a protezione dei nostri pescherecci. \nIn una di questa missioni, il 21 settembre 1972 ci furono degli attacchi da parte di forze libiche con un morto e due feriti. Il primo attacco inizi\u00f2 alle ore 14:30 ca. da prua con mitragliamento da parte di un caccia mirage Libico con proiettili da 30mm. A questo primo attacco vi furono solo feriti lievi e fu ordinato lo stato di primo grado di approntamento, in attesa di ulteriori sviluppi. Segu\u00ec un secondo attacco da altri due Mirage provenienti da sinistra. Questi provocarono il primo ferito pi\u00f9 serio, un silurista che stava coprendo i siluri con le relative protezioni antiaeree. La nostra risposta fu qualche colpo con cannone 76/62 di poppa. Il giorno successivo il 22 settembre, furono mandate in nostro soccorso altre due unit\u00e0 navali dal comando di Marisicilia. \nLa \"De Cristofaro\" venne mitragliata a 33 miglia dalla costa libica, e quindi in acque internazionali. Il premier libico dell'epoca Jalloud espresse \u00abrammarico\u00bb per l'accaduto."}
{"id": "2166801", "revid": "1543377", "url": "https://it.wikipedia.org/wiki?curid=2166801", "title": "Armi di produzione artigianale palestinesi", "text": "Anche prima dell'esplodere della Seconda Intifada, vari gruppi militanti palestinesi hanno fabbricato armi artigianali da impiegare contro le forze armate israeliane e obiettivi civili. Esse comprendono razzi con cui colpire il territorio israeliano. La massima parte degli sforzi \u00e8 stata dedicata alla produzione di razzi d'artiglieria non guidati. Hamas ha fabbricato propri modelli di proietti anticarro e lanciarazzi RPG. Malgrado si pensi che tali armi passino attraverso le linee di confine con l'Egitto (per quanto riguarda la Striscia di Gaza) e, in minor misura, la Giordania (per quanto riguarda la Cisgiordania), varie piccole armi si reputa siano costruite direttamente nei Territori palestinesi occupati.\nIl 14 agosto 2008 i Comitati di Resistenza Popolare hanno terminato la creazione del razzo al-Nasser-4, una versione aggiornata del gi\u00e0 operativo \"al-Nasser-3\".\nRazzi.\nLanciatori multipli di razzi\nRazzi d'artiglieria a corto raggio\nProietti anticarro"}
{"id": "2166802", "revid": "336009", "url": "https://it.wikipedia.org/wiki?curid=2166802", "title": "Ssangyong Rexton", "text": ""}
{"id": "2166808", "revid": "36426", "url": "https://it.wikipedia.org/wiki?curid=2166808", "title": "Merchandise", "text": ""}
{"id": "2166809", "revid": "486946", "url": "https://it.wikipedia.org/wiki?curid=2166809", "title": "Anti trust", "text": ""}
{"id": "2166810", "revid": "486946", "url": "https://it.wikipedia.org/wiki?curid=2166810", "title": "Anti-trust", "text": ""}
{"id": "2166817", "revid": "88740", "url": "https://it.wikipedia.org/wiki?curid=2166817", "title": "Placido Cortese", "text": " La Chiesa cattolica lo venera come servo di Dio.\nBiografia.\nNicol\u00f2 Cortese nasce a Cherso (Cres, capoluogo dell'omonima isola nel golfo del Quarnaro) il 7 marzo 1907. Entra in seminario a Camposampiero dai francescani conventuali nel 1920. Veste l'abito religioso con il nome di fra Placido, e, dopo il noviziato trascorso preso la basilica del Santo a Padova (1923-1924), compie gli studi presso la facolt\u00e0 Teologica S. Bonaventura a Roma, ottenendo la licenza in teologia.\nDopo l'ordinazione sacerdotale (6 giugno 1930), svolger\u00e0 il suo apostolato nella basilica del Santo a Padova e, dal dicembre 1933, nella parrocchia di viale Corsica a Milano.\nNel 1937 viene richiamato a Padova come direttore del \"Messaggero di Sant'Antonio\", del quale riesce ad incrementare significativamente gli abbonati, portandoli da 200.000 ai circa 800.000 del 1943.\nMa l'interesse maggiore del padre Placido \u00e8 costituito dal ministero in Basilica e dalla carit\u00e0. Questa si estese anche agli internati - per lo pi\u00f9 sloveni - nel campo di Chiesanuova (un sobborgo di Padova), deportati a seguito dell'occupazione italiana di una parte della Jugoslavia dopo lo smembramento del paese seguito alla sua invasione, e alla nascita in loco dei movimenti di resistenza.\nDopo l'armistizio di Cassibile si impegna attivamente per aiutare sbandati, ebrei e ricercati dal regime nazifascista. Si organizza una trafila di servizi clandestini. Da Padova la via della fuga in Svizzera passa per Milano, tramite padre Cortese, padre Carlo Varischi e il prof. Ezio Franceschini dell'Universit\u00e0 Cattolica. La collaborazione tra Concetto Marchesi all'Universit\u00e0 di Padova e Franceschini all'Universit\u00e0 Cattolica fa nascere l'organizzazione FRA-MA. Tra le numerose persone che operavano in questa rete di salvataggio, particolare rilievo ebbero Armando Romani, le sorelle Martini (Teresa, Lidia e Liliana), Milena Zambon e Maria Borgato. Placido Cortese \u00e8 anche in contatto con quel clero padovano che si impegn\u00f2 attivamente fino a prendere le armi a fianco dei partigiani.\nViene tradito da due infiltrati nell'organizzazione. L'8 ottobre 1944 \u00e8 arrestato e trasferito nel bunker della Gestapo di piazza Oberdan a Trieste dove viene sottoposto a tortura fino a morire; viene forse cremato nella Risiera di San Sabba.\nRiconoscimenti.\nIl 29 gennaio 2002 il vescovo della diocesi di Trieste Eugenio Ravignani d\u00e0 inizio al processo di beatificazione,\nconclusosi il 15 novembre 2003. Gli atti sono ora a Roma.\nAlla memoria di Placido Cortese \u00e8 stata conferita dal Presidente della Repubblica Sergio Mattarella, con decreto 5 giugno 2017, la medaglia d'oro al merito civile consegnata nella pontificia Basilica di Sant'Antonio di Padova dal Presidente stesso l'8 febbraio 2018, con la seguente motivazione: "}
{"id": "2166818", "revid": "1305772", "url": "https://it.wikipedia.org/wiki?curid=2166818", "title": "Erik Ode", "text": "Biografia.\nGli anni prima della guerra.\nFiglio dell'attore cinematografico tedesco Fritz Odemar (1890-1955), che aveva recitato in numerosi film della UFA, e dell'attrice Erika Nymgau-Odemar, entr\u00f2 quasi subito in contatto con il mondo dello spettacolo, dopo essersi formato a Stendal, Saarbr\u00fccken e Berlino. All'et\u00e0 di soli dodici anni esord\u00ec nel mondo del cinema come attore bambino al fianco di celebrit\u00e0 come Asta Nielsen e Henny Porten interpretando il ruolo di Ges\u00f9 ragazzo nel muto \"I.N.R.I.\", un kolossal biblico del 1923 per la regia di Robert Wiene.\nRaggiunta l'et\u00e0 adulta si dedic\u00f2 ad apprendere la tecnica fotografica, diventando prima cameraman e poi assistente del celebre regista dell'epoca Otto Kanturek: ma ben presto abbandon\u00f2 questa carriera per intraprendere definitivamente quella di attore. Nel 1928 ottenne il suo primo ingaggio presso il \"Theater am Schiffbauerdamm\" di Berlino: nello stesso anno, sempre a Berlino, fond\u00f2 con Max Colpet il cabaret \"Anti\". Gli anni Trenta furono professionalmente i pi\u00f9 intensi per il giovane attore, che calc\u00f2 i principali palcoscenici teatrali di Berlino e parallelamente recit\u00f2 in numerosi produzioni della UFA, avviandosi cos\u00ec ad una brillante carriera cinematografica che lo vide recitare in circa 47 pellicole tra il 1930 ed il 1947, toccando l'apice di quattro film in uno stesso anno. Nel 1930, dopo diversi ruoli non accreditati in alcune pellicole, ottenne un ruolo marginale (quello di un giovane studente) nel musical di Karl Hartl \"Ein Burschenlied aus Heidelberg\". Nel 1931 ebbe l'occasione di valorizzare il proprio talento nel ruolo del timido cadetto Brenken nel film \"Kadetten\" di Georg Jacoby. Nel frattempo continu\u00f2 a coltivare la carriera teatrale, facendo diverse tourn\u00e9e in Europa: dal 1939 al 1943 lavor\u00f2 al \"Teatro Nazionale\" di Monaco di Baviera, dove raccolse numerosi successi nonostante si dovesse dividere tra recitazione e servizio militare. Nel 1943 lavor\u00f2 in Norvegia ed in Francia in spettacoli promossi al fronte dalla Wehrmacht: durante la seconda guerra mondiale, infatti, Ode fu attivo nell'ambito dell'intrattenimento delle truppe, divenendo poi marconista verso la fine del conflitto, veste in cui fu fatto prigioniero e detenuto nel campo di prigionia di F\u00fcrstenwalde.\nNel dopoguerra.\nCon la fine della Seconda guerra mondiale cominci\u00f2 anche per Ode una nuova vita. Subito dopo la fine del conflitto lavor\u00f2 al Theater am Kurf\u00fcrstendamm e torn\u00f2 a fare cabaret. Oltre a questo si occup\u00f2 della regia audio per il nuovo canale radiofonico nazionale NWDR (\"Nordwestdeutscher Rundfunk\"). Nel 1948 divenne regista principale della RIAS (\"Rundfunk im amerikanischen Sektor\"), il canale radiofonico del settore statunitense della Berlino occupata dagli alleati. Sul palcoscenico recit\u00f2 nel \"Pigmalione\" di George Bernard Shaw ed in Charleys Tante. Nel frattempo a Berlino si occup\u00f2 di regia di doppiaggio per la MGM ed in qualit\u00e0 di doppiatore prest\u00f2 la sua voce a Fred Astaire, Gene Kelly, Bing Crosby e Cary Grant: nella versione tedesca di \"Cantando sotto la pioggia\" Ode doppi\u00f2 Gene Kelly non solo nei dialoghi ma anche nelle canzoni, che infatti erano tradotte in tedesco.\nA partire dagli anni cinquanta Ode fu sempre meno sui palchi e sempre pi\u00f9 impegnato dietro le quinte, sia nei film che per pi\u00e8ces teatrali. \"Herrliche Zeiten\", girato appunto nel 1950, fu il suo primo film da regista: era la storia di un cittadino medio che aveva vissuto i primi cinquant'anni del XX secolo, quelli che erano stati appunto annunciati da Guglielmo II di Germania ai suoi sudditi come \"herrliche Zeiten\", cio\u00e8 tempi magnifici. Il film ricevette numerose critiche positive ed apr\u00ec ad Ode la strada verso la regia di altri film, per lo pi\u00f9 musical brillanti e spensierati, come \"Scandalo all'ambasciata\" del 1950 con Viktor de Kowa e Jeanette Schultze, \"Der Kampf der Tertia\", \"Schlagerparade\", \"An jedem Finger zehn\", \"Ohne Mutter geht es nicht\" e \"...e la sera alla Scala\" con Caterina Valente del 1958, per un totale di circa 20 pellicole. Undici anni dopo il suo esordio da regista, Ode torn\u00f2 a recitare in teatro. Anche se per il grande successo dovette aspettare ancora sette anni.\nGli anni del successo.\nCome attore non \u00e8 pi\u00f9 molto attivo fino a che nel 1969 il produttore di polizieschi Helmut Ringelmann vuole il quasi sessantenne per la nuova serie della ZDF intitolata \"Der Kommissar\": tale serie lo render\u00e0 una vera e propria leggenda della televisione tedesca e famoso anche all'estero. Quanto pregnanti siano stati questi anni per la sua carriera \u00e8 evidente nella sua biografia del 1972, significativamente intitolata \"Der Kommissar und ich. Die Erik Ode Story\" (\"Il Commissario ed io. La storia di Erik Ode\"). Di sicuro non riusciva a vedere per s\u00e9 una carriera come investigatore nella vita reale. La sua interpretazione del flemmatico e inflessibile commissario Herbert Keller ha inizio il 3 gennaio 1969 per la durata di sette stagioni ed un totale di ben 97 episodi.\nVita privata.\nCome il Commissario da lui interpretato, anche nella vita privata Ode era abbastanza schivo e riservato. Si era sposato nel 1942 con l'attrice viennese Hilde Volk: \"felicemente\", dichiar\u00f2 in un'intervista. Tra i suoi principali vizi, le sigarette, che sono stato un po' anche il suo marchio di fabbrica. \"Normalmente sono pi\u00f9 di 20 al giorno\", disse una volta. Nel 1982 ebbe un mancamento a Monaco durante una rappresentazione teatrale, e si ritir\u00f2 definitivamente dal palcoscenico. Mor\u00ec l'anno successivo, il 19 luglio 1983, per arresto cardiocircolatorio nella sua casa a Kreuth-Wei\u00dfach sul Tegernsee. Per sua volont\u00e0, fu cremato e le sue ceneri furono sparse nel Mar Baltico, sei chilometri al largo di Pelzerhaken."}
{"id": "2166819", "revid": "984922", "url": "https://it.wikipedia.org/wiki?curid=2166819", "title": "Jugal Hansraj", "text": "Ha debuttato giovanissimo a Bollywood nel 1983 nel film \"Masoom\", con Naseeruddin Shah e Shabana Azmi.\nLa sua carriera da adulto \u00e8 iniziata nel 1994 con \"Aa Gale Lag Jaa\", con Urmila Matondkar.\nLo si ricorda per interpretazioni anche in ruoli di contorno in pellicole di successo, come \"Kabhi Kushi Kabhie Gham\" e Salaam Namaste.\n\u00c8 stato sceneggiatore e regista di \"Roadside Romeo\", del 2008, che ha segnato il suo debutto dietro la macchina da presa."}
{"id": "2166822", "revid": "729019", "url": "https://it.wikipedia.org/wiki?curid=2166822", "title": "Porta Marina (Barletta)", "text": "Porta Marina costituisce l'unico esempio rimanente delle antiche porte che cingevano la citt\u00e0 di Barletta. \n\u00c8 situata nella piazza omonima e su di essa confluiscono: via Mura San Cataldo, che circonda i Giardini del Castello e scende fino a Piazza Marina seguendo l'abbassamento di quota sul livello del mare; via Mura del Carmine, che proviene dalla parte opposta e che \u00e8 situata sulle antiche mura che un tempo si affacciavano sul mare; via Marina che proviene dal Porto e, attraversando la piazza, sale lungo fino a innestarsi nell'antico tracciato di via Cialdini.\nStoria.\nPorta Marina non \u00e8 sempre stata situata nel medesimo punto. \nL'originaria Porta Marina, medioevale, \u00e8 verosimilmente quell'arco a sesto acuto che attualmente permette di accedere all'edificio che ha ospitato la Guardia di Finanza fino alla costruzione della nuova caserma. Al suo fianco trovava posto l'antico Palazzo della Dogana e le mura medioevali scendevano dal Castello verso via Sant'Andrea, costeggiando i vicoli provenienti da via Duomo e terminavano su Porta Marina. Solo successivamente la cinta muraria sarebbe stata estesa a nord-ovest lungo la linea di costa fino al \"Paraticchio\".\nNel 1751 fu costruita la nuova porta, testimoniata dall'iscrizione lapidea presente sulla parte superiore della porta che si affaccia verso il mare, affiancata dalle armi della citt\u00e0 e dallo stemma borbonico:\nLo stemma borbonico \u00e8 presente nel medesimo punto anche dalla parte opposta della porta."}
{"id": "2166826", "revid": "2033069", "url": "https://it.wikipedia.org/wiki?curid=2166826", "title": "Daniel Boone (serie televisiva)", "text": "Daniel Boone \u00e8 una serie televisiva statunitense in 165 episodi trasmessi per la prima volta nel corso di sei stagioni dal 1964 al 1970. \u00c8 ispirata all'omonimo personaggio storico vissuto nel XVIII secolo.\nTrama.\nDaniel Boone \u00e8 un pioniere che vive in una fattoria nell'America del settecento, assieme alla moglie e ai suoi due figli. Accompagnato da alcuni amici, tra cui l'oste Cincinnatus e l'indiano Cherokee Mingo, Daniel cerca di mantenere la pace tra indiani e pionieri ed \u00e8 coinvolto in avventure di vario genere. A loro si aggiunge Gabe Cooper, uno schiavo fuggito dal suo padrone, che diviene anch'esso amico di Daniel.\nPersonaggi e interpreti.\nGuest star.\nTra le guest star presenti, Jodie Foster, Ron Howard, Vic Tayback, Vincent Price, Burl Ivese Kevin Hagen.\nProduzione.\nTema musicale firmato da Lionel Newman e Vera Matson. Girato tra la California e Kanab.\nDistribuzione.\nTrasmessa per l'NBC dal 24 settembre 1964 al 10 settembre 1970, in Italia ottenne un riscontro di pubblico su Raiuno, venendo poi replicato su 7 Gold e TV2000."}
{"id": "2166836", "revid": "11959", "url": "https://it.wikipedia.org/wiki?curid=2166836", "title": "Brigata dei Martiri di Al-Aqsa", "text": ""}
{"id": "2166838", "revid": "1501558", "url": "https://it.wikipedia.org/wiki?curid=2166838", "title": "Campionato mondiale di calcio femminile Under-20", "text": "Il Campionato mondiale di calcio femminile Under-20 (ing. \"FIFA U-20 Women's World Cup\") \u00e8 la pi\u00f9 importante competizione internazionale di calcio femminile riservata alle atlete di et\u00e0 inferiore a 20 anni ed \u00e8 disputato tra le Nazionali femminili Under-20 dei Paesi affiliati alla F\u00e9d\u00e9ration Internationale de Football Association (FIFA). Ha cadenza biennale ed il primo torneo \u00e8 stato disputato nel 2002, quando ancora era riservato alle rappresentative Under-19, ed era denominato \"FIFA U-19 Women's World Championship\". Con la creazione del Campionato mondiale di calcio femminile Under-17 nel 2006 il limite di et\u00e0 venne innalzato a 20. Dall'edizione 2008 ha preso la denominazione di \"World Cup\", eguagliando cos\u00ec tutte le altre competizioni internazionali della FIFA.\nCampione in carica \u00e8 il , che ha vinto l'edizione 2018.\nStoria.\nIl primo campionato mondiale giovanile, denominato 2002 FIFA U-19 Women's World Championship, fu ospitato dal Canada. La finale, giocata al Commonwealth Stadium di Edmonton, vide un sorprendentemente grande numero di spettatori, , assistere alla gara tra le padroni di casa e gli Stati Uniti. Le statunitensi batterono le canadesi 1-0 grazie al golden goal di Lindsay Tarpley. La canadese Christine Sinclair ricevette il \"Pallone d'Oro\", come miglior giocatrice del torneo e la \"Scarpa d'Oro\", come miglior marcatrice grazie alle 10 reti realizzate.\nL'edizione 2004 fu giocata in Thailandia e, per la seconda volta consecutiva, la detentrice della FIFA Women's World Cup, la Germania, vinse anche la competizione giovanile. Con il \"Pallone d'Oro\" fu premiata la stella brasiliana Marta mentre per la seconda volta la \"Scarpa D'Oro\" and\u00f2 ad una canadese, Brittany Timko.\nPrima dell'edizione 2006 la FIFA innalz\u00f2 il limite di et\u00e0 a 20 anni, come gi\u00e0 era per la competizione maschile. Il Campionato mondiale di calcio femminile Under-20 2006 venne ospitato dalla Russia e fu giocato dal 17 agosto al 3 settembre 2006 in quattro stadi di Mosca ed uno di San Pietroburgo. La finale fu vinta dalla , che batt\u00e9 la Cina 5-0.\nNel 2008 il torneo fu giocato in Cile, tra il 20 novembre ed il 7 dicembre 2008. Sei anni dopo aver vinto il primo titolo giovanile, gli Stati Uniti conquistarono il trofeo con una vittoria 2-1 sulle campionesse in carica della Corea del Nord. La statunitense Sydney Leroux si aggiudic\u00f2 sia il \"Pallone d'Oro\" che la \"Scarpa d'Oro\".\nEdizioni.\nPartecipazioni e prestazioni nelle fasi finali.\nPer ogni torneo, viene indicata la bandiera del Paese ospite e, tra le parentesi, il numero di squadre che vi hanno partecipato.\nPremi.\nI quattro premi principali assegnati ad ogni torneo sono:"}
{"id": "2166841", "revid": "729019", "url": "https://it.wikipedia.org/wiki?curid=2166841", "title": "Gadna", "text": "Gadna \u00e8 un comune dell'Ungheria di 253 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166843", "revid": "322321", "url": "https://it.wikipedia.org/wiki?curid=2166843", "title": "Diocesi di Caliabria", "text": "La diocesi di Caliabria (in latino: \"Dioecesis Calabriensis\") \u00e8 una sede soppressa e sede titolare della Chiesa cattolica.\nSituazione geografica.\nLa \"civitas Calabriga\" apparteneva alla provincia romana della Lusitania, anche se non se ne conosce esattamente il luogo. Il \"parrocchiale suebo\" e gli atti del concilio di Lugo del 569, anteriore alla fondazione della diocesi, collocano la citt\u00e0 di Caliabria nel territorio della diocesi di Viseu. La citt\u00e0 in passato \u00e8 stata identificata con Mont\u00e1nchez nell'Estremadura, o con Almendra nel comune portoghese di Vila Nova de Foz C\u00f4a, o infine con Fermoselle nella provincia di Zamora. Studi recenti, hanno identificato il luogo di Caliabria in Portogallo, all'imboccatura dei fiumi \u00c1gueda e C\u00f4a con il Duero, a due chilometri da Castelo Melhor nel comune di Vila Nova de Foz C\u00f4a, e a circa 80 chilometri ad ovest di Ciudad Rodrigo. Cos\u00ec si esprime, per esempio, Fortunato de Almeida nella sua \"Hist\u00f3ria da Igreja em Portugal\":\nStoria.\nLa diocesi di Caliabria \u00e8 documentata solo a partire dal VII secolo e fu perci\u00f2 probabilmente eretta in epoca visigotica. In precedenza il suo territorio apparteneva alla diocesi di Viseu. Secondo una tradizione relativamente recente, August\u00f3briga, l'antica Ciudad Rodrigo, sarebbe stata in epoca romana sede di una diocesi che in seguito, dopo l'invasione dei Visigoti, fu trasferita a Caliabria; storici recenti ritengono che non esiste alcuna prova dell'esistenza di una diocesi ad August\u00f3briga in epoca romana.\nDi questa antica diocesi, suffraganea dell'arcidiocesi di Augusta Emerita, capitale provinciale della Lusitania, sono noti i nomi di quattro vescovi, Servus Dei, Celedonio, Aloario e Ervigio, che parteciparono ai concili visigotici di Toledo e di Augusta Emerita. Della diocesi non si conosce pi\u00f9 nulla dopo l'invasione Araba.\nNel 1161 fu fondata la diocesi di Ciudad Rodrigo e il suo primo vescovo port\u00f2, per tutta la sua vita, il titolo di \"Caliabriensis episcopus\". Secondo alcuni storici (per esempio Jos\u00e9 Ignacio Mart\u00edn Benito e Fidel Fita Colom\u00e9) l'assegnazione a Ciudad Rodrigo del titolo dell'antica diocesi di Caliabria fu un modo per giustificare, di fronte agli oppositori di Salamanca, l'esistenza della diocesi, che appariva cos\u00ec non come una nuova realt\u00e0 ecclesiastica, ma semplicemente come restaurazione della diocesi visigotica. Infatti, nella bolla \"Ex litteris\", con cui papa Alessandro III nel 1175 confermava l'erezione della diocesi di Ciudad Rodrigo, non si fa alcuna menzione all'antica Caliabria e ad una sua presunta restaurazione.\nDal 1978 Caliabria \u00e8 annoverata tra le sedi vescovili titolari della Chiesa cattolica; dal 31 gennaio 2008 il vescovo titolare \u00e8 Joaquim Augusto da Silva Mendes, S.D.B., vescovo ausiliare di Lisbona."}
{"id": "2166844", "revid": "729019", "url": "https://it.wikipedia.org/wiki?curid=2166844", "title": "Garadna", "text": "Garadna \u00e8 un comune dell'Ungheria di 492 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166846", "revid": "21245926", "url": "https://it.wikipedia.org/wiki?curid=2166846", "title": "Fleek stravaganza", "text": ""}
{"id": "2166849", "revid": "767487", "url": "https://it.wikipedia.org/wiki?curid=2166849", "title": "Gelej", "text": "Gelej \u00e8 un comune dell'Ungheria di 686 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n. "}
{"id": "2166853", "revid": "339392", "url": "https://it.wikipedia.org/wiki?curid=2166853", "title": "Serra morenica", "text": ""}
{"id": "2166855", "revid": "767487", "url": "https://it.wikipedia.org/wiki?curid=2166855", "title": "Gesztely", "text": "Gesztely \u00e8 un comune dell'Ungheria di 2.899 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166857", "revid": "767487", "url": "https://it.wikipedia.org/wiki?curid=2166857", "title": "Girincs", "text": "Girincs \u00e8 un comune dell'Ungheria di 836 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2166863", "revid": "767487", "url": "https://it.wikipedia.org/wiki?curid=2166863", "title": "Un pugno nella notte", "text": "Un pugno nella notte \u00e8 un album di Umberto Balsamo, pubblicato nel 1992.\nIn seguito il cantautore non pubblicher\u00e0 pi\u00f9 album contenenti brani inediti per altri undici anni. L'album fu dedicato alla memoria dell'autore televisivo Illy Reale."}
{"id": "2166867", "revid": "79457", "url": "https://it.wikipedia.org/wiki?curid=2166867", "title": "Fiuggi Terme", "text": ""}
{"id": "2166868", "revid": "21246240", "url": "https://it.wikipedia.org/wiki?curid=2166868", "title": "Ole Christensen R\u00f8mer", "text": ""}
{"id": "2166869", "revid": "466539", "url": "https://it.wikipedia.org/wiki?curid=2166869", "title": "I vincitori", "text": "I vincitori (\"The Victors\") \u00e8 un film del 1963 diretto da Carl Foreman.\nIl film, il cui regista \u00e8 anche produttore e sceneggiatore, ebbe una candidatura ai Golden Globe nel 1964 per il miglior attore debuttante (Peter Fonda).\nTrama.\nLe vicende di un gruppo di soldati statunitensi durante la seconda guerra mondiale, dallo sbarco in Sicilia fino alla fine della guerra.\nProduzione.\nAlcune scene del film furono girate in Italia, nel comune di Campagna, nel Salernitano. Difatti si riconoscono in alcune riprese le stradine del centro storico e la centralissima Piazza Melchiorre Guerriero.\ninizialmente per la parte di Chase venne contattato Steve McQueen,che per\u00f2 rifiut\u00f2 in ruolo preferendogli la parte di Hilts nel film \"la grande fuga\", ruolo che lo rese una star, alla fine la parte and\u00f2 a George Peppard."}
{"id": "2166875", "revid": "767487", "url": "https://it.wikipedia.org/wiki?curid=2166875", "title": "Umberto Balsamo - Le sue pi\u00f9 belle canzoni", "text": "Umberto Balsamo - Le sue pi\u00f9 belle canzoni, \u00e8 un album raccolta di Umberto Balsamo del 1995 contenente tutte le canzoni degli anni settanta pubblicate da lui. L'album successivo a questo, \u00e8 \"Vorrei aprire il cielo sabato sera a spina di rosa\", ultimo lavoro del cantante."}
{"id": "2166880", "revid": "76963", "url": "https://it.wikipedia.org/wiki?curid=2166880", "title": "Melonie Diaz", "text": "Biografia.\nNata a New York da genitori portoricani, nel 2005 recit\u00f2 in \"Lords of Dogtown\" di Catherine Hardwicke e in \"Guida per riconoscere i tuoi santi\" di Dito Montiel. Per quest'ultimo viene candidata all'Independent Spirit Award per la miglior attrice non protagonista. Nel 2008 invece \u00e8 nel cast di \"Be Kind Rewind - Gli acchiappafilm\" di Michel Gondry e nel 2018 entra a far parte del cast di \"Streghe\" nel ruolo della prescelta Melanie Vera.\nDoppiatrici italiane.\nNelle versioni in italiano dei suoi lavori, Melonie Diaz \u00e8 stata doppiata da:"}
{"id": "2166882", "revid": "1793900", "url": "https://it.wikipedia.org/wiki?curid=2166882", "title": "George Washington Birthplace National Monument", "text": "Il George Washington Birthplace National Monument \u00e8 un sito protetto con lo status di national Monument. Si tratta della ricostruzione della tenuta originaria della famiglia Washington e luogo nel quale nacque il primo presidente degli Stati Uniti, George Washington. Situata a Bridges Creek all'interno della Westmoreland County nello stato della Virginia, la tenuta che originariamente era una coltivazione di tabacco \u00e8 stata dichiarata monumento nazionale nel 1930. Sempre sulla stessa tenuta si trovano anche le tombe di 32 membri della famiglia Washington tra i quali ci sono anche il padre ed il nonno di George Washington.\nStoria.\nLa tenuta di Bridges Creek di propriet\u00e0 della famiglia Washington, anche nota con il nome di Pope's Plantation fu fondata nel 1657 dal nonno di Washington dopo essere immigrato dalla Gran Bretagna in Nord America. La casa nella quale nacque il presidente Washington fu costruita tra il 1722 ed il 1726 dal padre di Washington. Tuttavia la casa fu distrutta il 25 dicembre 1779 durante un incendio.\nSolo a partire dal 1920 la tenuta della famiglia Washington, che fino ad allora era caduta dopo la morte di George Washington in un progressivo stato di abbandono, torn\u00f2 in vista del duecentesimo anniversario della nascita di Washington al centro dell'attenzione. Dopo essere stata assegnata al National Park Service, l'architetto Edward W. Donn, Jr. fu incaricato con la ristrutturazione della tenuta, la quale fu trasformata in un museo in memoria alla famiglia Washington. Donn fece ricostruire nello stile dell'epoca in base ad alcune ricostruzioni storiche, la casa originale nella quale era nato Washington, mentre le fondamenta della casa originale andata bruciata nel 1779 furono scoperte solo nel 1936."}
{"id": "2166884", "revid": "330644", "url": "https://it.wikipedia.org/wiki?curid=2166884", "title": "Bridges Creek", "text": ""}
{"id": "2166888", "revid": "296238", "url": "https://it.wikipedia.org/wiki?curid=2166888", "title": "Rhythim Is Rhythim", "text": ""}
{"id": "2166891", "revid": "767487", "url": "https://it.wikipedia.org/wiki?curid=2166891", "title": "Vorrei aprire il cielo sabato sera a spina di rosa", "text": "Vorrei aprire il cielo sabato sera a spina di rosa \u00e8 un album di Umberto Balsamo, pubblicato nel 2003, ma in seguito ritirato dal commercio per decisione dello stesso cantautore."}
{"id": "2166901", "revid": "183694", "url": "https://it.wikipedia.org/wiki?curid=2166901", "title": "Danilo Manera", "text": "\u00c8 inoltre docente di Letteratura spagnola contemporanea e Cultura spagnola presso l'Universit\u00e0 degli Studi di Milano.\nRiconoscimenti.\nNel 1984 ha ricevuto il Premio Leone Traverso Opera Prima, nell'ambito del Premio Monselice per la traduzione."}
{"id": "2166902", "revid": "1513903", "url": "https://it.wikipedia.org/wiki?curid=2166902", "title": "Luca Banti", "text": "Carriera.\n\u00c8 arbitro dal 1991 e appartiene alla sezione di Livorno, dalla stagione 2004-2005 \u00e8 stato inserito nella CAN A-B. Il suo esordio in Serie A \u00e8 avvenuto il , in - (4-2). In precedenza aveva diretto 56 gare in Serie C1 e 33 in Serie C2. Nel 2005 \u00e8 insignito il Premio \"Giorgio Bernardi\", destinato al miglior giovane arbitro debuttante in Serie A.\nNel gennaio 2009 viene inserito dalla FIFA nell'organico degli arbitri internazionali. Nel luglio 2009 riceve la sua prima designazione dall'UEFA: \u00e8 chiamato a dirigere la partita di ritorno tra Lahti e Gorica, valida per il secondo turno preliminare di Europa League. Il 4 settembre 2009 dirige la sua prima gara tra nazionali maggiori, in occasione dell'amichevole -.\nHa diretto cinque classiche del calcio italiano: due Inter-Juventus, un Juventus-Milan e un derby di Milano e, nell'ambito della Tim Cup, ha arbitrato anche Roma-Juventus. Nel luglio 2010, con la scissione della C.A.N. A-B in C.A.N. A e C.A.N. B, viene inserito nell'organico della C.A.N. A. Il 23 maggio 2012 ha diretto la partita del cuore tra Nazionale Italiana Cantanti e Nazionale Italiana Magistrati in occasione del 20\u00ba anniversario della strage di Capaci. La nuova stagione internazionale inizia con una designazione importante: il 30 luglio 2013 ha diretto l'andata del secondo turno preliminare di Champions League tra il PSV Eindhoven e il Zulte Waregem (2-0), partita che ha riproposto la classica rivalit\u00e0 tra il calcio olandese e quello belga.\nNel febbraio 2014 fa il suo esordio nella fase ad eliminazione diretta dell'Europa League, dirigendo una partita di ritorno valida per i sedicesimi di finale. Il 30 luglio 2014, esattamente un anno dopo il debutto in Champions League, ritorna ad arbitrare in questa Coppa una gara d'andata del terzo turno preliminare: si tratta di Feyenoord-Be\u015fikta\u015f (1-2). Altra gara internazionale, questa volta in ambito Europa League il 28 agosto: sua la direzione del ritorno dei play-off tra i belgi del Club Brugge e gli svizzeri del Grasshoppers.\nSempre in questa coppa \u00e8 stato designato per la direzione del 18 settembre a Liverpool \u2013 prima partita della fase a gironi \u2013 tra gli inglese dell'Everton e i tedeschi del Wolfsburg (4-1). Il 13 ottobre debutta nelle qualificazioni per il Campionato Europeo delle Nazioni 2016 dirigendo a Zenica la gara tra la e il . Per l'ultimo turno della fase a gironi dell'Europa League viene scelto per dirigere l'11 dicembre la decisiva sfida del girone \"A\" tra i tedeschi del Borussia M\u00f6nchengladbach e gli svizzeri dello Zurigo (3-0).\nDebutto nella stagione delle coppe europee il 28 luglio 2015: dirige per l'andata del Terzo turno di qualificazione di UEFA Champions League la gara tra il \u00e8 . L'8 agosto 2015 dirige la gara di Supercoppa italiana giocata a Shangai da e . Per la prima volta nella sua carriera arbitra in questa competizione. Ritorno internazionale il 20 agosto per dirigere la gara d'andata dei play-off di Europa League tra i romeni della Steaua Bucarest (allenata dall'italiano Massimo Pedrazzini) e i norvegesi del Rosenborg.\nNella prima giornata dei gironi di Europa League, subito un impegno importante: il 17 settembre 2015 nell'ambito del Gruppo A dirige la gara tra l' e il . Un anno dopo il debutto di Zenica, ritorna a dirigere il 12 ottobre 2015 per Euro 2016 nell'ultimo turno qualificativo: nell'ambito del Gruppo \"G\" sar\u00e0 di scena a Stoccolma (Stadio Friends Arena nel sobborgo di Solna) dove la Svezia ospiter\u00e0 la Moldavia. Ritorno in Europa League gioved\u00ec 5 novembre 2015: nell'ambito del quarto turno della fase a gironi (Gruppo E) dirige Viktoria Plzen - Rapid Vienna.\nDopo la pausa invernale, viene confermato come arbitro in Europa League e gli viene affidato, il 18 febbraio 2016, il match di andata degli ottavi di finale tra il e il Porto: sar\u00e0 coadiuvato dagli assistenti di linea Manganelli e Giallatini e da quelli di porta Marco Guida e Andrea Gervasoni. Nel marzo del 2016 \u00e8 selezionato ufficialmente come\narbitro di porta in vista dell'Europeo 2016, nella squadra arbitrale diretta da Rizzoli. Il 25 maggio 2016, a pochi giorni dall'inizio della competizione, l'AIA rende nota la rinunzia del fischietto toscano al ruolo di addizionale, per \"sopraggiunti motivi attinenti alla sua sfera personale\": viene sostituito nel ruolo dal collega Daniele Orsato.\nIl 31 dicembre 2018 viene ritirato dalle liste FIFA.\nNel gennaio 2019 viene designato per dirigere la partita di Supercoppa italiana 2018 tra e allo Stadio Citt\u00e0 dello Sport Re Abd Allah, in Arabia Saudita. Si tratta della sua seconda Supercoppa italiana dopo l'edizione del 2015 in Cina. Il 27 marzo 2019, in occasione del suo quarantacinquesimo compleanno, arbitra la finale del Torneo di Viareggio tra le formazioni Primavera di Bologna e Genoa.\nNell'occasione della trentottesima giornata di Serie A, svoltasi domenica 26 maggio 2019, dirige l'ultima partita della sua carriera, sfida tra e , vinta per 2-1 dai padroni di casa.\nIl 3 luglio 2019 viene dismesso dalla C.A.N. A per sopraggiunti limiti d'et\u00e0.\nAl termine della sua carriera vanta 227 presenze in serie A, piazzandosi al decimo posto nella specifica classifica all time.\nIl 13 luglio 2019 viene inserito nel neonato \"Gruppo VAR PRO\", arbitri ritirati dall'attivit\u00e0 di campo che svolgono la funzione di Video Assistant Referee, essenzialmente per le gare di serie A.\nDalla stagione 2021-2022 viene impiegato come VAR anche nel campionato di Serie B."}
{"id": "2166905", "revid": "984922", "url": "https://it.wikipedia.org/wiki?curid=2166905", "title": "Waheeda Rehman", "text": "Si tratta di uno dei volti pi\u00f9 famosi di Bollywood.\nNel corso degli anni ha avuto varie \"nomination\" e vinto vari premi.\nNegli ultimi anni ha chiaramente preso parte a film con ruoli di contorno, anche in pellicole di successo come \"Water - Il coraggio di amare\"."}
{"id": "2166907", "revid": "767487", "url": "https://it.wikipedia.org/wiki?curid=2166907", "title": "Vampire Weekend", "text": "I Vampire Weekend sono un gruppo musicale indie rock statunitense, formatosi a New York nel 2006.\nIl nome.\nIl nome Vampire Weekend deriva da un film amatoriale con questo nome, girato dal cantante Ezra Koenig.\nStoria del gruppo.\nI membri della band si incontrano nella citt\u00e0 di New York, dove frequentavano la Columbia University. Il loro primo demo fu auto-prodotto dopo la laurea mentre i componenti erano ancora impegnati coi rispettivi lavori a tempo pieno. Il cantante Ezra Koenig e il batterista Chris Tomson inizialmente collaborarono come membri del gruppo comedy rap L'Homme Run.\nLa band ha acquisito notoriet\u00e0 attraverso diversi blog, in particolare Stereogum. Nel 2007 la canzone dei Vampire Weekend \"Cape Cod Kwassa Kwassa\" raggiunge la 67\u00aa posizione nella classifica delle migliori 100 canzoni dell'anno per la rivista Rolling Stone. Nel novembre 2007 vanno in tour nel Regno Unito con i The Shins. Nel marzo 2008 sono dichiarati \u201cmiglior nuova band dell'anno\u201d dalla rivista Spin e sono l'unica band ad apparire nella copertina del magazine ancor prima di pubblicare il proprio album di debutto. \nL'album di debutto \"Vampire Weekend\" \u00e8 pubblicato il 29 gennaio del 2008. \nIl disco diventa un successo in Gran Bretagna e negli Stati Uniti e da esso vengono estratti quattro singoli. Durante l'estate il gruppo suona al Central Park SummerStage a Manhattan. Il 12 ottobre 2008 i Vampire Weekend suonano al concerto Music For Democracy a New York per una raccolta fondi condividendo il palco con David Crosby e Graham Nash. Nel gennaio 2009 il loro album omonimo si piazza al decimo posto della classifica di Rolling Stone di miglior album dell'anno.\nIl 10 gennaio 2010 viene pubblicato il secondo album, \"Contra\", anticipato dal singolo \"Horchata\" (pubblicato in download gratuito). Questo \u00e8 il primo album ad essere pubblicato da un'etichetta indipendente dopo 19 anni a raggiungere la vetta della classifica americana della prestigiosa rivista Billboard. \nIl giorno prima della pubblicazione del disco la band tiene un concerto acustico chiamato \"MTV Unplugged\". Il mese seguente viene pubblicato il singolo \"Giving Up the Gun\", il cui video include i cameo di Joe Jonas, Lil Jon, RZA e Jake Gyllenhaal.\nNel giugno 2010 viene pubblicato il terzo singolo estratto da \"Contra\": si tratta di \"Holiday\".\nNell'estate 2010 la band si esibisce in numerosi festival in giro per il mondo, tra cui Glastonbury Festival e Latitude Festival.\nSempre nel 2010 il gruppo affronta un tour in Nord America insieme a Beach House e Dum Dum Girls.\nNel frattempo l'album \"Contra\" riceve una nomination ai Grammy quale \"Best Alternative Music Album\" (vinto dai The Black Keys per \"Brothers\").\nIl 14 maggio 2013 viene pubblicato il terzo album, \"Modern Vampires of the City\". Il 18 marzo precedente i Vampire Weekend avevano gi\u00e0 pubblicato due singoli, \"Diane Young\" e \"Step\". Registrato principalmente tra New York e Los Angeles con i produttori Batmanglij e Ariel Rechtshaid, al suo debutto nei circuiti di vendita, l'album ha raggiunto la vetta della classifica Billboard 200 con vendite nella prima settimana per 134.000 copie, diventando il loro secondo album consecutivo numero uno, ed \u00e8 stato molto acclamato dalla critica. In data 11 maggio 2013, ospiti al Saturday Night Live si sono esibiti con \"Diane Young\" e \"Ubelievers\".La rivista Rolling Stone ha collocato l'album \"Modern Vampires of the City\" al primo posto della classifica \"50 Best Albums of 2013\". Il disco ha anche ricevuto una nomination ai Grammy nella categoria \"Best Alternative Music Album\".\nIl 26 gennaio 2016, attraverso Twitter, Rostam Batmanglij ha annunciato la propria separazione dal gruppo; tuttavia, come ha confermato lo stesso musicista, non smette di collaborare con i Vampire Weekend: Batmanglij e il resto del complesso, infatti, escono il 3 maggio 2019 con il quarto album della band, Father of the Bride."}
{"id": "2166912", "revid": "767487", "url": "https://it.wikipedia.org/wiki?curid=2166912", "title": "Umberto Marcato", "text": "Biografia.\nInizia ad esibirsi come cantante in varie orchestre della sua regione, affermandosi come cantante melodico; per alcuni anni la sua popolarit\u00e0 rimane legata ad un contesto locale, ma alla fine degli anni '50 riesce ad affermarsi, soprattutto dal vivo, sia a livello nazionale che all'estero (all'inizio in spettacoli per gli italiani emigrati), ed incide i primi dischi, con un buon riscontro in Sudamerica.\nParticolare successo riscuote nel 1964 nei paesi del nord Europa un suo duetto con la cantante svedese Siw Malmkvist, con cui incide \"Sole sole sole\" (che in originale si intitolava \"Sole sole\"), canzone presentata al Festival di Sanremo 1964 da Laura Villa; sul retro i due cantanti interpretano \"Sabato sera\" di Bruno Filippini.\nNegli anni '70 continua ad incidere brani originali (tra cui alcune canzoni in lingua veneta variante centrale dedicate alla sua regione, di cui particolarmente nota \u00e8 \"Ma quando torno a Padova\") e successi di altri cantanti.\nNegli anni '80 ottiene un contratto con la Gala Records, etichetta distribuita dalla Ricordi, per cui incide alcuni album; nel 1984 pubblica un'antologia di canzoni natalizie realizzate con Cristina Paltrinieri, e l'anno successivo Romantico italiano, il primo disco di canzoni originali che riscuote un discreto successo di vendita.\nL'album del 1986, intitolato 20 successi italiani, racchiude alcune sue interpretazioni di classici della canzone italiana come \"Parlami d'amore Mari\u00f9\", \"Arrivederci Roma\" e \"Nel blu dipinto di blu\".\nPassa poi alla Dischi Ricordi e, nel 1990 alla Columbia, per cui incide altri dischi sempre nello stesso filone, riproponendo spesso interpretazioni di successi melodici della tradizione italiana e alcuni nuovi brani.\nHa inoltre inciso molti album e singoli pubblicati all'estero.\nNel 2000 il gruppo padovano dei Mannaz ha inciso una versione punk della sua \"Ma quando torno a Padova\"."}
{"id": "2166916", "revid": "729019", "url": "https://it.wikipedia.org/wiki?curid=2166916", "title": "Konstantin Konstantinovi\u010d Romanov (1891-1918)", "text": "Biografia.\nGiovinezza ed educazione.\nIl Principe era una persona silenziosa e timida, istruita nel Corpo dei paggi, l'Accademia Militare di San Pietroburgo, come suo fratello Igor' Konstantinovi\u010d. Serv\u00ec da ufficiale durante la Prima guerra mondiale e un sacerdote che lo incontr\u00f2 al fronte, l'egumeno Seraphim, scrisse: \"Era un ufficiale estremamente modesto delle Guardie del Reggimento Ismailovsky, molto caro agli ufficiali e ai soldati; insieme a loro fu un soldato coraggioso che si distinse. Mi ricordo di averlo visto personalmente nelle trincee fra i soldati, rischiando la sua vita.\"\nTrattative matrimoniali.\nDopo che i suoi fratelli maggiori Ivan Konstantinovi\u010d e Tatiana Konstantinovna si furono felicemente coniugati, sorse in lui il desiderio di farsi una famiglia. Il suo interesse si appunt\u00f2 verso la figlia maggiore dello zar, la granduchessa Olga, il miglior partito di Russia, ma anche verso la principessa Elisabetta di Romania. La nonna della giovane, nata granduchessa Maria Aleksandrovna, scrisse nel 1911 alla figlia Maria, allora Principessa ereditaria di Romania, che \"il giovane Kostia ora \u00e8 preda della paura che ella sar\u00e0 strappata via, come dice, prima che abbia fatto bena la sua conoscenza. Il giovane sembra realmente abbastanza piacevole, \u00e8 molto ben voluto nel suo reggimento e assieme sono stati veramente bene. \u00c8 un ragazzo pieno di vita \u2026 se non avete niente contro questo giovane che sta per venire a farvi una visita, telegrafatemi.\" Tuttavia l'idillio non si concluse per motivi politici, poich\u00e9 suo fratello Ivan aveva sposato Elena di Serbia, e Kostia non fece in tempo a trovare una moglie.\nRivoluzione russa e morte.\nDopo la presa del potere da parte dei bolscevichi, il 4 aprile 1918 Kostia fu arrestato ed esiliato negli Urali. Il 18 luglio dello stesso anno, ad Alapaevsk, fu crudelmente giustiziato insieme alla zia Elizaveta F\u00ebdorovna, allo zio granduca Sergej Michailovi\u010d, ai suoi fratelli principi Igor' Konstantinovi\u010d e Ivan Konstantinovi\u010d, al cugino Vladimir Pavlovi\u010d Paley, a F\u00ebdor Remez (segretario del granduca) ed a Varvara Jakovleva, una suora del convento di Mosca, compagna di Elizaveta F\u00ebdorovna.\nFurono tutti portati all'interno della foresta presso una miniera abbandonata, bastonati e lasciati agonizzanti al suo interno. I loro corpi, recuperati dall'Armata Bianca, furono dopo mesi sepolti nel cimitero ortodosso di Pechino, andato poi distrutto durante la Rivoluzione Culturale."}
{"id": "2166920", "revid": "729019", "url": "https://it.wikipedia.org/wiki?curid=2166920", "title": "Oleg Konstantinovi\u010d Romanov", "text": "Il principe Oleg era considerato generalmente come il pi\u00f9 brillante dei figli del granduca Costantino (di cui era il favorito): dimostrava una grande curiosit\u00e0 ed amava creare complicati giochi di fantasia per s\u00e9 ed i suoi fratelli.\nIl granduca, poeta egli stesso, si assicur\u00f2 che i bambini ricevettero lezioni da esperti in varie materie: archeologi di chiara fama illustrarono ai ragazzi le loro ultime scoperte, architetti mostrarono disegni e spiegarono i loro progetti, cori di Vecchi Credenti e di contadini da tutti gli angoli dell'impero vennero portati a cantare musica religiosa o popolare. Oleg si mostr\u00f2 cos\u00ec intelligente che suo padre decise di iscriverlo ad una scuola prestigiosa, il Lyceum Aleksandr, piuttosto che fargli impartire l'educazione militare standard degli altri membri della famiglia imperiale, ricevendo per questo svariate critiche.\nAd un certo punto il giovane ebbe speranza di sposare sua cugina la principessa Nadejda Petrovna figlia del principe P\u00ebtr Nikolaevi\u010d, ma lo scoppio della Grande Guerra tronc\u00f2 ogni speranza.\nIl principe Oleg, come quattro dei suoi fratelli, combatt\u00e9 durante la Prima Guerra Mondiale nei reggimenti delle Guardie: venne ferito mentre combatteva contro i tedeschi e all'ospedale da campo non fu in grado di salvarlo. Mentre stava morendo disse: \"Sono cos\u00ec felice. Incoragger\u00e0 le truppe sapere che la Casa Imperiale non ha paura a versare il proprio sangue.\"."}
{"id": "2166926", "revid": "1785130", "url": "https://it.wikipedia.org/wiki?curid=2166926", "title": "Vja\u010deslav Konstantinovi\u010d Romanov", "text": "Il suo nome, insolito tra quelli dei Romanov, si dovette al fatto che nacque mentre suo padre era vicer\u00e9 della Polonia: San Venceslao era un santo a cui molti slavi occidentali erano devoti. Soprannominato \"Slava\" crebbe vezzeggiato in famiglia: molto alto, usava motteggiare che alla sua morte la bara si sarebbe incastrata nel passare da una porta del Palazzo di Marmo. E questo accadde. All'et\u00e0 sedici, si \u00e8 lamentato improvvisamente di una forte emicrania e cadde gravemente malato: pose un'icona al suo capezzale come la sua famiglia lo aveva invitato a fare, per chiedere la guarigione: mor\u00ec in una settimana per infiammazione cerebrale. Sua madre pi\u00f9 tardi disse di aver visto il fantasma di una bianca signora nella galleria dei dipinti di Pavlovsk il giorno prima che il figlio cadesse malato e consider\u00f2 il fatto un presagio di morte. Suo fratello il granduca Konstantin Konstantinovi\u010d pi\u00f9 tardi ricord\u00f2, mentre camminava durante il corteo funebre di Vja\u010deslav, come al fratello piacesse disegnare cortei funebri nei minimi particolari."}
{"id": "2166928", "revid": "94647", "url": "https://it.wikipedia.org/wiki?curid=2166928", "title": "Atti linguistici", "text": ""}
