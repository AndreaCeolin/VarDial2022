{"id": "2141092", "revid": "599013", "url": "https://it.wikipedia.org/wiki?curid=2141092", "title": "Andrea Rodeghiero", "text": "Carriera.\nClub.\nCresciuto nel settore giovanile Andrea Rodeghiero esord\u00ec con l'Hockey Club Asiago nel corso della stagione 1998-99, arrivando a vincere il primo scudetto della storia della squadra nella stagione 2000-01. Nello stesso anno fece una breve parentesi in A2 con la maglia dell'AS Hockey Pergine.\nPer il resto della carriera gioc\u00f2 sempre con l'Asiago, conquistando anche due Coppa Italia ed una Supercoppa italiana. Si ritir\u00f2 al termine della stagione 2008-2009.\nNazionale.\nIn nazionale fece il proprio nella formazione Under-18, con la quale disput\u00f2 due campionati europei di categoria. Con la selezione Under-20 disput\u00f2 due mondiali nel 2001 e del 2002. In totale vanta 20 presenze con 12 punti, frutto di 6 reti e 6 assist."}
{"id": "2141095", "revid": "339392", "url": "https://it.wikipedia.org/wiki?curid=2141095", "title": "Neva Morris", "text": ""}
{"id": "2141096", "revid": "599013", "url": "https://it.wikipedia.org/wiki?curid=2141096", "title": "Gianluca Strazzabosco", "text": "\u00c8 alto 185 cm per 79 kg di peso. Ha esordito nella stagione 2005-06 con 3 presenze e ha giocato sempre nell'Asiago Hockey Associazione Sportiva.\nCollegamenti esterni.\nil profilo su eurohockey.net"}
{"id": "2141099", "revid": "16758", "url": "https://it.wikipedia.org/wiki?curid=2141099", "title": "Gianfilippo Pavone", "text": "Carriera.\nPavone esord\u00ec nella stagione 2007-08 con 7 presenze e, a parte una parentesi con l'HC Gardena, gioc\u00f2 sempre nell'HC Asiago, diventando \"backup\" di Daniel Bellissimo dalla stagione successiva. In seguito salt\u00f2 la stagione 2011-12 a causa di un'operazione al crociato anteriore.\nA causa di questo infortunio dovette saltare anche la stagione seguente, quando fu sottoposto ad un secondo intervento chirurgico al ginocchio gi\u00e0 operato l'anno precedente. Dopo due stagioni di stop forzato per infortunio torn\u00f2 a disposizione di John Parco per la stagione 2013-14. Torn\u00f2 a giocare un match ufficiale nel febbraio 2014, dopo quasi tre anni dall'ultima apparizione, la stagione successiva abbandon\u00f2 definitivamente la carriera di giocatore diventando assistant coach della prima squadra dell'Asiago."}
{"id": "2141102", "revid": "144796", "url": "https://it.wikipedia.org/wiki?curid=2141102", "title": "Ordine di Mej\u012bdiyye", "text": "L'Ordine di Mej\u012bdiyye fu un'onorificenza militare e cavalleresca dell'Impero Ottomano. Esso trae origine nel nome da una moneta d'oro e d'argento turca del valore di 20 piastre coniata per la prima volta nel 1844 e che circol\u00f2 nell'Arabia intera per diverso tempo. L'ordine venne istituito ufficialmente nel 1852 dal sultano Abdul Mejid I, da cui venne derivato il nome della medaglia.\nStoria.\nIstituito nel 1852, l'ordine disponeva di cinque classi di merito. L'ordine venne concesso in gran numero proprio dal suo fondatore, il sultano Abdul Mejid I, come ricompensa a membri degli eserciti britannico o francese o sardo-piemontese e a membri della Royal Navy che aiutarono l'Impero ottomano a combattere nella Guerra di Crimea tra il 1854 ed il 1856 contro la Russia. Per l'occasione, l'Inghilterra cre\u00f2 una medaglia in ricordo degli eventi bellici dell'epoca che di raffronto distribu\u00ec a militari inglesi, turchi e francesi. L'ordine veniva di norma concesso agli ufficiali, ma non pochi furono anche i semplici soldati che ne furono insigniti. Nel corso della prima guerra mondiale venne anche concessa ad un gran numero di ufficiali della Germania, con la quale la Turchia era alleata.\nGradi.\nL'ordine disponeva di cinque classi di benemerenza con un numero fissato di insigniti:"}
{"id": "2141104", "revid": "670104", "url": "https://it.wikipedia.org/wiki?curid=2141104", "title": "Enrico Miglioranzi", "text": "Carriera.\nClub.\nMiglioranzi inizi\u00f2 la propria carriera nelle giovanili dell'HC Asiago, squadra dove gioc\u00f2 anche il padre Gaetano. Esord\u00ec in prima squadra al termine della stagione 2007-2008. Nella stagione in cui arriv\u00f2 a disputare per la prima volta in carriera i playoff (campionato 2009-2010), Asiago vinse lo scudetto, ripetendosi immediatamente nell'annata successiva. Proprio nel match decisivo per la conquista del campionato 2010-2011, gara-6 di finale scudetto, Miglioranzi mise a segno il suo primo gol in prima squadra.\nNell'estate del 2013, dopo aver vinto il terzo scudetto con l'Asiago, il giocatore fu ceduto in prestito all'Hockey Club Bolzano, compagine appena iscrittasi al campionato austriaco e squadra con la quale gi\u00e0 le annate precedenti Miglioranzi aveva manifestato l'intenzione di giocare. Nel mese di novembre tuttavia il giocatore decise di rescindere il contratto per lo scarso impiego in campionato da parte del suo allenatore, Tom Pokel, e torn\u00f2 ad Asiago dove inizi\u00f2 ad allenarsi con la squadra giallorossa. Tuttavia, dopo solo una decina di giorni e dopo essersi chiarito con il coach Pokel, Miglioranzi rientr\u00f2 nell'organico della squadra altoatesina. Con la maglia degli altoatesini vinse la EBEL 2013-2014.\nLa stagione successiva Miglioranzi, vicino al ritorno con l'Asiago, prefer\u00ec all'ultimo momento rimanere a Bolzano dove gli venne offerto dal neo-allenatore Mario Simioni un contratto di try-out. Dopo pochi incontri tuttavia il giocatore, che non aveva ricevuto rassicurazioni sul suo utilizzo da titolare, prefer\u00ec lasciare, questa volta definitivamente, i biancorossi per fare ritorno al club d'appartenenza, dove debutt\u00f2 alla quarta giornata di campionato. Proprio grazie al suo contributo (miglior realizzatore italiano nei playoff, sebbene difensore) l'Asiago vinse in seguito il suo quinto scudetto: dovette tuttavia saltare la decisiva gara-7 di finale a causa della rottura del braccio durante gara-6 causata da uno sgambetto (nemmeno sanzionato dagli arbitri) ad opera di Ingemar Gruber. L'inizio della stagione successiva fu altrettanto sfortunato, in quanto, sempre a causa di un infortunio, dovette saltare la semifinale di Continental Cup.\nNell'estate del 2016 si trasfer\u00ec al Kallinge-Ronneby IF, nella terza serie svedese. La sua esperienza in Scandinavia dur\u00f2 per\u00f2 solo tredici presenze: a novembre venne tagliato in favore di Albin Lindgren e il giocatore decise quindi di fare ritorno all'Asiago, che nel frattempo si era iscritto al nuovo campionato internazionale Alps Hockey League, firmando un contratto triennale.\nNazionale.\nMiglioranzi entr\u00f2 nell'ambito della Nazionale italiana gi\u00e0 nel 2008, prendendo parte ai mondiali di categoria Under-18 e successivamente a quelli Under-20. Nel 2011 vinse il premio come miglior assist-man della divisione.\nL'esordio con la Nazionale maggiore avvenne nello stesso anno. Nel 2013 partecip\u00f2 alle Universiadi del Trentino, chiuse al sesto posto."}
{"id": "2141110", "revid": "16758", "url": "https://it.wikipedia.org/wiki?curid=2141110", "title": "Mirco Presti", "text": "Carriera.\nClub.\nNel massimo campionato Mirco Presti ha esordito nella stagione 2006-07, con la maglia dell'HC Asiago, squadra con la quale ha giocato fino al 2016. Il primo gol in serie A, Presti l'ha realizzato nella stagione 2010-11 mentre la stagione successiva ha esordito segnando ben 3 gol nelle prime 3 giornate di campionato. Sempre nel corso del campionato 2011-12 ha segnato anche il suo primo gol in Europa, mettendo a segno la rete dell'1-2 nella decisiva partita disputata dall'Asiago ad Herning, contro i padroni di casa dell'Herning Blue Fox nella semifinale di Continental Cup che ha poi visto l'Asiago approdare per la prima volta nella sua storia alla finale del torneo, che si \u00e8 tenuta a Rouen.\nNell'estate del 2016 si \u00e8 trasferito all'Hockey Pergine.\nNazionale.\nPresti entr\u00f2 nell'ambito della Nazionale italiana gi\u00e0 nel 2008, prendendo parte ai mondiali di categoria Under-18 e successivamente a quelli Under-20. Nel 2011 vinse il premio di miglior giocatore della Nazionale azzurra.\nVita privata.\n\u00c8 il cognato di Luca Rigoni, ex compagno di squadra dell'Asiago Hockey."}
{"id": "2141118", "revid": "670104", "url": "https://it.wikipedia.org/wiki?curid=2141118", "title": "Daniel Bellissimo", "text": "\u00c8 il fratello minore di Vince Bellissimo.\nCarriera.\nClub.\nGiovanili.\nBellissimo inizi\u00f2 la sua carriera nel 2001 con il team dei Vaughan Vipers (OPJHL). In America rimase per 6 anni, giocando 189 partite.\nL'arrivo in Italia.\nIn seguito approd\u00f2 in Italia, chiamato dall'Asiago Hockey dove debutt\u00f2 nella stagione 2007-08 con 39 presenze. In Italia gioc\u00f2 sempre nelle file dell'Asiago, dove, nel corso della stagione 2009-10, gioc\u00f2 anche il fratello Vince.\nA seguito delle buone prestazioni (93,6% delle parate in campionato e 94,8% ai mondiali disputati in Germania), Bellissimo nella stagione 2010-11 prese parte ad un training camp coi Manitoba Moose (AHL), ma non fu messo sotto contratto a causa della presenza di 3 portieri nel roster della squadra, pass\u00f2 quindi agli Utah Grizzlies (ECHL), ma dopo pochi giorni il giocatore decise di tornare in Italia all'Asiago, squadra che aveva lasciato pochi mesi prima, e alla fine del campionato l'Asiago vinse per la seconda volta consecutiva lo scudetto: Daniel fu titolare in tutte e 2 le stagioni in cui l'Asiago vinse il titolo.\nL'approdo in Svezia.\nNella stagione 2011-2012, nonostante un contratto che lo legava ancora alla societ\u00e0 vicentina, decise di provare nuovamente la carta dell'esperienza all'estero e approd\u00f2 al BIK Karlskoga, nell'Hockeyallsvenskan (seconda lega svedese).\nA seguito delle ottime prestazioni con il BIK Karlskoga, per la stagione 2012-2013, firm\u00f2 per le \"aquile rosse\" di Timr\u00e5, squadra di Elitserien (prima lega svedese).\nAl termine della stagione, nonostante la retrocessione del Timr\u00e5, Bellissimo firm\u00f2 un contratto biennale con la formazione del Lule\u00e5 HF, squadra che giunse in finale playoff nella stagione precedente, approdando quindi in una delle pi\u00f9 forti squadre europee. Tuttavia, a causa dello scarso impiego, nel mese di dicembre Daniel lasci\u00f2 la squadra e rientr\u00f2 in Canada.\nNel febbraio 2014 sigl\u00f2 un accordo con il V\u00e4ster\u00e5s IK, squadra dell'Hockeyallsvenskan, per sostituire il \"goalie\" titolare Fransson in caso d'infortunio.\nIl ritiro.\nil 5 dicembre 2014, attraverso un comunicato apparso su Twitter, Bellissimo diede addio all'hockey giocato, nonostante l'interessamento, per un suo eventuale ingaggio, da parte del Ritten Sport.\nNazionale.\nNella stagione 2009-2010, dopo aver maturato i due anni di presenza nel campionato italiano, Bellissimo esord\u00ec con la maglia della Nazionale. Concluse i mondiali disputati in Germania nel 2010 con ottime prestazioni (94,8% di conclusioni parate) che lo misero in luce come uno dei migliori portieri di quel torneo. L'anno successivo vinse il titolo di Prima Divisione. Nella primavera del 2012 fu convocato per il campionato mondiale giocato in Finlandia e Svezia. Al termine della spedizione fu nominato come uno dei migliori giocatori del \"Blue Team\". Nel 2014 partecip\u00f2 al campionato mondiale disputatosi in Bielorussia risultando, ancora una volta, uno dei migliori giocatori azzurri della competizione."}
{"id": "2141119", "revid": "4175", "url": "https://it.wikipedia.org/wiki?curid=2141119", "title": "Per... un mondo di cristallo", "text": "Per... un mondo di cristallo \u00e8 il primo ed unico album del gruppo rock progressivo Raccomandata Ricevuta di Ritorno, pubblicato nel 1972.\nIl disco.\n\"Per... un mondo di cristallo\" \u00e8 un disco rock progressivo con contaminazioni folk e jazz.\nLe musiche sono state scritte dal chitarrista Nanni Civitenga e arrangiate dai Raccomandata Ricevuta di Ritorno, e i testi sono stati scritti da Marina Comin, moglie del produttore Pino Tuccimei. \u00c8 un concept album,"}
{"id": "2141123", "revid": "1005847", "url": "https://it.wikipedia.org/wiki?curid=2141123", "title": "Elezioni europee del 1989 in Danimarca", "text": "Le elezioni europee del 1989 in Danimarca si sono tenute il 15 giugno."}
{"id": "2141124", "revid": "599013", "url": "https://it.wikipedia.org/wiki?curid=2141124", "title": "Rashard Griffith", "text": "Carriera.\nGriffith inizia a giocare stabilmente a pallacanestro all'et\u00e0 di 13 anni. Dopo aver trascorso il periodo liceale alla King High School di Chicago, approda all'Universit\u00e0 del Wisconsin-Madison dove rimane per due anni. Si dichiara eleggibile per il draft NBA 1995 e viene scelto dai Milwaukee Bucks al secondo giro (38\u00aa scelta assoluta). Nonostante ci\u00f2, la sua carriera non si svilupper\u00e0 mai in NBA.\nNel 1995 approda in Turchia al Tofa\u015f Bursa. Al suo secondo anno con il club, la squadra arriva alle finali della Coppa Kora\u0107 1996-1997 contro l'Aris Salonicco, nelle quali Griffith mette a referto 19 punti e 14 rimbalzi nella gara di andata vinta 66-77 e 7 punti e 9 rimbalzi nella gara di ritorno persa 70-88.\nIn vista della stagione 1997-1998 passa al Maccabi Tel Aviv, con cui vince il titolo nazionale e la Coppa di Israele. In Eurolega, invece, il cammino dei gialloblu si interrompe agli ottavi di finale contro la Fortitudo Bologna.\nNell'agosto del 1998 si libera dal Maccabi per tornare a far parte del suo precedente club, il Tofa\u015f Bursa. Qui \u00e8 tra i protagonisti di un biennio che vede i biancoblu vincere i primi due campionati turchi della propria storia, oltre a due Coppe di Turchia e una Coppa del Presidente.\nRimasto svincolato dalla mancata iscrizione della societ\u00e0 turca, nell'estate del 2000 Griffith si lega alla Virtus Bologna con un contratto biennale. Diventa cos\u00ec il centro titolare della \"Kinder\" (questa la sponsorizzazione dell'epoca) capace di vincere a fine stagione il Grande Slam con una rosa che annoverava, tra gli altri, Emanuel Gin\u00f3bili, Marko Jari\u0107, Antoine Rigaudeau e Matja\u017e Smodi\u0161. In campionato, vinto con un secco 3-0 in finale alla Fortitudo Bologna, Griffith viaggia a 13 punti e 8,4 rimbalzi di media. In Eurolega, conquistata dopo un 3-2 al TAU Vitoria, contribuisce con 13,9 punti e 8,7 rimbalzi. Oltre a ci\u00f2, ad aprile la squadra aveva vinto anche la Coppa Italia, competizione in cui Griffith viene eletto miglior giocatore di quell'edizione.\nLa stagione 2001-2002 della Virtus si rivela piuttosto travagliata. Griffith rimane fuori per tre mesi da dicembre a marzo per via di una lesione al tricipite surale, ma nella partita del suo ritorno in campo la squadra perde di 33 punti sul campo di Pesaro. In settimana il tecnico Ettore Messina viene prima esonerato e poi reintegrato a seguito di fortissime proteste della piazza. Griffith chiude la regular season di campionato con 8,4 punti e 6,3 rimbalzi in 22,3 minuti di utilizzo medio. L'unico trofeo virtussino di quell'annata \u00e8 il bis in Coppa Italia, ottenuto a febbraio quando Griffith era infortunato. Nel frattempo, nel finale di stagione, l'agente di Griffith esterna pubblicamente quelli che fin l\u00ec sarebbero stati alcuni mancati pagamenti da parte della societ\u00e0, mentre successivamente il patron Madrigali critica apertamente il rendimento stagionale di Griffith. Si consuma cos\u00ec il divorzio con la societ\u00e0 felsinea.\nLa carriera di Griffith continua nella Liga ACB spagnola con l'ingaggio da parte del TAU Vitoria. Nel corso della stagione egli \u00e8 vittima di vari infortuni, tra cui alcuni problemi al ginocchio e un'operazione al piede, oltre a gastroenterite e sinusite. In regular season totalizza 18 partite mettendo a segno 7,7 punti e 5,4 rimbalzi a gara in 24 minuti, ai play-off invece i baschi escono ai quarti di finale contro M\u00e1laga con Griffith che in quelle cinque partite vede ulteriormente scendere le sue cifre a 4,6 punti e 2,6 rimbalzi in 20 minuti di media. In Eurolega la squadra esce alle Top 16, in Coppa del Re giunge invece fino alla finale dove perde 78-84 contro il Barcellona con Griffith assente per infortunio.\nNel 2003-2004 torna a giocare in Italia, firmato dalla Virtus Roma. Le sue cifre nella capitale parlano di 6,7 punti e 6,1 rimbalzi di media in 26 presenze. La sua ultima partita giocata \u00e8 la nona giornata del girone di ritorno.\nNel settembre del 2004 firma un contratto di due mesi con il Tenerife per sostituire inizialmente l'infortunato Ashraf Amaya, finendo poi per essere confermato per l'intera stagione. Rispetto alle precedenti parentesi migliora leggermente le proprie cifre con 7,2 punti e 8 rimbalzi a partita, ma la squadra si classifica al penultimo posto e retrocede nella seconda serie.\nDopo una breve parentesi ai Capitanes de Arecibo, con cui vince il campionato portoricano, Griffith fa ritorno in Spagna per trascorrere la stagione 2005-2006 nella seconda serie nazionale con la maglia del Calpe: qui in regular season mette a referto 8,4 punti e 6 rimbalzi in 22 minuti, cifre che scendono a 4 punti e 3 rimbalzi in 12 minuti di media nelle tre partite dei play-out perse contro il Ciudad de Huelva che condannano il club alla retrocessione in terza serie. Tra il febbraio e l'aprile del 2007 Griffith gioca 13 partite con il P\u0131nar Kar\u015f\u0131yaka nella massima serie turca.\nL'ultima squadra della sua carriera \u00e8 il Ploie\u0219ti, con sede nell'omonima cittadina rumena. Inizialmente nel 2007 firma un contratto annuale, tuttavia vi continua a militare fino al 2010 vincendo nel frattempo tre titoli nazionali e due coppe."}
{"id": "2141128", "revid": "599013", "url": "https://it.wikipedia.org/wiki?curid=2141128", "title": "Mika Lehtinen", "text": "Carriera.\nMika Lehtinen inizi\u00f2 la sua carriera nel 1991 con il team del TPS Turku, squadra della SM-liiga con cui vinse quattro titoli nazionali ed una European Hockey League. Dal 2002 al 2004 gioc\u00f2 in Svezia nel Modo Hockey, per poi tornare in Finlandia nel corso della stagione 2004-2005 per gli Espoo Blues e al TPS per due stagioni dal 2005 al 2007.\nIn Italia esord\u00ec nella stagione 2007-08 con 47 presenze con la maglia dei Milano Vipers. L'anno successivo si trasfer\u00ec all'Hockey Club Asiago, con cui vinse lo scudetto nel corso del campionato 2009-2010. Nel 2010 firm\u00f2 per l'HC Bolzano.\nNel dicembre del 2011 strinse un accordo con il VEU Feldkirch, squadra militante nella seconda divisione austriaca."}
{"id": "2141129", "revid": "1005847", "url": "https://it.wikipedia.org/wiki?curid=2141129", "title": "Elezioni europee del 2004 a Malta", "text": "Le elezioni europee del 2004 a Malta si sono tenute il 13 giugno."}
{"id": "2141138", "revid": "599013", "url": "https://it.wikipedia.org/wiki?curid=2141138", "title": "Harold Mrazek", "text": "\u00c8 il figlio di Celest\u00edn Mr\u00e1zek e il nipote di Jan Mr\u00e1zek."}
{"id": "2141140", "revid": "670104", "url": "https://it.wikipedia.org/wiki?curid=2141140", "title": "Nick Plastino", "text": "Carriera.\nClub.\nPlastino inizi\u00f2 la sua carriera giovanile nel 2003 con i Collingwood Blues, squadra della OJHL. L'anno seguente si trasfer\u00ec nei Barrie Colts, in Ontario Hockey League, con i quali disput\u00f2 tre stagioni. \nLa sua prima esperienza da senior avvenne con la maglia dell'Asiago Hockey nella stagione 2007-2008. Con gli stellati rimase per quattro stagioni e nel 2009-2010 e 2010-2011 fu tra gli artefici della conquista degli scudetti della squadra veneta.\nNell'autunno del 2011 Plastino prese parte al camp a Wilkes-Barre con il farm team dei Pittsburgh Penguins con la speranza di trovare un ingaggio tra i professionisti. Al termine del camp fu scartato ed inizi\u00f2 la stagione in ECHL coi Wheeling Nailers.\nNel mese di novembre torn\u00f2 in Europa, nell'Hockeyallsvenskan svedese, con la maglia del BIK Karlskoga. Dopo due annate positive, per la stagione 2013-2014, Plastino fu ingaggiato dall'\u00d6rebro HK, squadra neopromossa nella Svenska Hockeyligan.\nNell'estate del 2014 lasci\u00f2 la Svezia e firm\u00f2 con gli Stavanger Oilers, squadra della GET-Ligaen. Al termine del campionato si laure\u00f2 campione di Norvegia.\nL'anno seguente Plastino si trasfer\u00ec in Finlandia stipulando un contratto annuale con opzione per il secondo anno con il Tappara. Nonostante fosse al debutto in uno dei campionati pi\u00f9 prestigiosi d'Europa, con 22 punti nella regular season ed 11 punti nei playoff, contribu\u00ec in maniera determinante alla vittoria della Liiga.\nLe sue prestazioni non rimasero inosservate e nel giugno 2016 firm\u00f2 un contratto annuale in Kontinental Hockey League con gli slovacchi dell'HC Slovan Bratislava.\nDopo un solo anno trascorso nel secondo campionato hockeistico al mondo, per la stagione 2017-2018 Plastino si accord\u00f2 con l'HC Ambr\u00ec-Piotta, squadra del massimo campionato elvetico. Nel gennaio successivo, a seguito delle prestazioni convincenti, la societ\u00e0 del Distretto di Leventina decise di prolungare il contratto dell'italo-canadese per due ulteriori stagioni. \nTerminato il contratto con i leventinesi, Plastino fece ritorno in una compagine italiana: pass\u00f2 all'HC Bolzano in ICE Hockey League. Le sue prestazioni furono molto positive, e la squadra gli rinnov\u00f2 il contratto per una seconda stagione.\nNazionale.\nNell'autunno del 2009 Plastino matur\u00f2 due anni consecutivi di permanenza nel campionato italiano e, grazie al possesso del passaporto italiano, pot\u00e9 essere convocato in Nazionale. \nL'esordio avvenne nel febbraio 2010 in occasione dell'Euro Ice Hockey Challenge disputatosi ad Asiago.\nNel maggio dello stesso anno disput\u00f2 il suo primo mondiale, mentre l'anno seguente vinse il titolo di Prima Divisione. Nella primavera del 2012 fu convocato per il campionato mondiale giocato in Finlandia e Svezia.\nNel 2013 prese parte al torneo di qualificazione olimpica per i giochi di So\u010di 2014. Dopo tre anni di assenza dalla Nazionale, nel febbraio 2016 vinse con il \"Blue Team\" il torneo preolimpico disputatosi a Cortina d'Ampezzo."}
{"id": "2141148", "revid": "101768", "url": "https://it.wikipedia.org/wiki?curid=2141148", "title": "Race Driver", "text": ""}
{"id": "2141149", "revid": "300067", "url": "https://it.wikipedia.org/wiki?curid=2141149", "title": "Gur Shelef", "text": ""}
{"id": "2141151", "revid": "599013", "url": "https://it.wikipedia.org/wiki?curid=2141151", "title": "Trevor Johnson", "text": "Biografia.\nIl padre \u00e8 islandese, la madre \u00e8 invece italiana. I due si conobbero in Canada, dove si stabilirono definitivamente dopo il matrimonio, e dove Johnson nacque.\nCarriera.\nClub.\nJohnson inizi\u00f2 la sua carriera nel 1998 con il team del Kootenay Ice (WHL), con cui gioc\u00f2 per quattro stagioni, vincendo un titolo (2000). Prima del termine della stagione 2001-2002 si trasfer\u00ec ai Seattle Thunderbirds, sempre in WHL, con cui inizi\u00f2 anche la stagione successiva, prima di passare ai Tri City Americans (WHL) e poi - per la prima volta al professionismo - ai Muskegon Fury (UHL) con cui disput\u00f2 l'intera stagione 2003-2004.\nAnche nel 2004-2005 si divise fra tre squadre: Hershey Bears (AHL), Peoria Rivermen (ECHL) e South Carolina Stingrays (ECHL). Ritorn\u00f2 in AHL (Cleveland Barons) nel 2005-2006, ma per soli tre incontri, giocando poi il resto della stagione coi Muskegon Fury.\nIn Italia esord\u00ec nella stagione 2006-07 con la maglia del Renon con 30 presenze e 20 punti. Dalla stagione successiva, e per due stagioni, vesit\u00ec la maglia dell'Asiago Hockey. Nel 2009-10 fu ceduto al Kassel Huskies, squadra della DEL, con cui disput\u00f2 soli 16 incontri prima di tornare in Italia all'Hockey Club Bolzano. Nel 2010 si trasfer\u00ec all'HC Valpellice con i quali, a partire dal 2011, divenne capitano. Nell'estate del 2013, dopo aver vinto la Coppa Italia ed essere arrivato alla finale scudetto, Johnson rinnov\u00f2 il proprio contratto per altre tre stagioni.\nAgli inizi di febbraio 2016, poche settimane dopo aver vinto la seconda Coppa Italia col Valpellice, Johnson si trasfer\u00ec all'HC Val Pusteria fino al termine della stagione.\nPer la stagione successiva Johnson firm\u00f2 con i Manchester Storm, squadra della EIHL, con i quali termin\u00f2 la propria carriera.\nNazionale.\nNel 2008, maturati i due anni nel campionato italiano necessari per vestire la maglia azzurra, fu convocato nella Nazionale italiana. Nel 2009 disput\u00f2 le qualificazioni olimpiche e prese parte ai mondiali 2009 di Prima Divisione, vinti dagli azzurri. Johnson fu eletto miglior difensore del torneo."}
{"id": "2141153", "revid": "110157", "url": "https://it.wikipedia.org/wiki?curid=2141153", "title": "Hindsight (Anathema)", "text": "Hindsight \u00e8 una compilation degli Anathema in cui, il gruppo musicale alternative rock britannico, re-interpreta alcuni brani dell'ultimo periodo in chiave acustica con, in coda, un inedito.\nVerr\u00e0 seguito, alcuni anni dopo, da \"Falling Deeper\" del 2011."}
{"id": "2141154", "revid": "1106276", "url": "https://it.wikipedia.org/wiki?curid=2141154", "title": "Screencast", "text": "Uno screencast \u00e8 una registrazione digitale dell'output dello schermo. Come uno screenshot \u00e8 un'istantanea del monitor dell'utente, lo screencast \u00e8 un insieme di fotogrammi, registrato in un video, di ci\u00f2 che l'utente visualizza sul proprio monitor. Sebbene il termine risalga al 1994, software come Lotus ScreenCam venivano usati prima di tale data.\nNormalmente lo screencast \u00e8 accompagnato dalla voce di chi effettua la dimostrazione con le spiegazioni di quello che si vede a video. Talvolta \u00e8 inclusa anche una finestra con il volto del \"presentatore\" e talvolta una colonna sonora.\nUsi.\nLo screencast pu\u00f2 essere utilizzato nel mostrare ed insegnare l'uso di alcune funzioni di un software. Creare uno screencast aiuta gli sviluppatori di software a mostrare i loro lavori. Gli educatori possono anche usare screencasts come altro metodo per integrare la tecnologia nel curriculum. Gli studenti possono registrare video e audio cos\u00ec da mostrare la procedura corretta per risolvere un problema su una lavagna interattiva.\nGli organizzatori di seminari possono scegliere di registrare regolarmente seminari completi e metterli a disposizione di tutti i partecipanti per consultazioni future e/o vendere queste registrazioni a persone che non possono permettersi il costo del seminario dal vivo o non hanno il tempo di partecipare ad esso. Questo generer\u00e0 un'addizionale flusso di entrate economiche per gli organizzatori e mette la conoscenza a disposizione di un pubblico pi\u00f9 vasto.\nLa strategia di registrare seminari \u00e8 gi\u00e0 ampiamente usata nei campi in cui l'utilizzo di una videocamera semplice o di un registratore audio \u00e8 sufficiente per effettuare una registrazione utile di un seminario.\nSoftware.\nIl software riveste un ruolo importantissimo: pi\u00f9 \u00e8 facile e meglio verranno realizzati gli screencast.\nNe esistono di gratuiti e a pagamento.\nLa fase di editing viene effettuata con diversi software, sia gratuiti che a pagamento.\nTra quelli gratuiti:\nTra quelli a pagamento:\nPer l'editing video si possono usare i comuni programmi (iMovie, Movie Maker)"}
{"id": "2141156", "revid": "36426", "url": "https://it.wikipedia.org/wiki?curid=2141156", "title": "Vescovo di Breslau", "text": ""}
{"id": "2141157", "revid": "599013", "url": "https://it.wikipedia.org/wiki?curid=2141157", "title": "Damian Surma", "text": "Carriera.\nSurma inizi\u00f2 la sua carriera nel 1998 con i Plymouth Whalers nella Ontario Hockey League, per poi essere scelto al draft dai Carolina Hurricanes; con la franchigia della NHL mise a segno una rete e un assist nei due incontri giocati, trascorrendo la maggior parte del tempo in American Hockey League con i Lowell Lock Monsters e in ECHL con i Florida Everblades.\nDopo aver vinto con i Kalamazoo Wings la United Hockey League in vista della stagione stagione 2006-07 si trasfer\u00ec in Italia con la maglia dell'Asiago Hockey, giocando 66 partite in due stagioni. Venne poi ceduto a titolo di prestito nella stagione 2008-09 all'Hockey Club Valpellice, formazione militante in serie A2, a causa di problemi di forma fisica.\nSempre nello stesso anno lasci\u00f2 per\u00f2 anche Torre Pellice e fece ritorno in NordAmerica, per giocare coi Stockton Thunder in ECHL. Nelle stagioni successive milit\u00f2 in squadre della Central Hockey League."}
{"id": "2141159", "revid": "729019", "url": "https://it.wikipedia.org/wiki?curid=2141159", "title": "Carrozzeria Italiana Cesare Sala", "text": "La Carrozzeria Italiana Cesare Sala \u00e8 stata una carrozzeria automobilistica italiana attiva dal 1887 al 1933.\nNotizie storiche.\nL'attivit\u00e0 della Carrozzeria Cesare Sala, ubicata a Milano con stabilimenti in Corso Sempione n. 45 e in Corso di Porta Nuova n. 34, cominci\u00f2 inizialmente rivolta alla costruzione di carrozze con traino animale: si trattava quindi di un \"carrozzaio\", pi\u00f9 che di una carrozzeria.\nTra i suoi primi lavori inerenti questo settore, si ricordano le carrozze per alcune personalit\u00e0 di spicco dell'aristocrazia austriaca e piemontese. Nel 1871 la Carrozzeria \u00e8 presente alla Esposizionale industriale italiana tenuta a Milano con due carrozze, una allestita per il Principe di Napoli. Fra il 1873 e il 1877 Cesare Sala allestisce una grande carrozza di gala per il re vittorio Emanuele II. Nei primissimi anni del XX secolo, con la crescente affermazione e diffusione dell'automobile, l'azienda cominci\u00f2 a dedicarsi alla costruzione di carrozzerie automobilistiche.\nBen presto divenne nota per le sue eleganti e prestigiose realizzazioni, che includevano capolavori di indiscusso valore. La \"Cesare Sala\" ha realizzato carrozzerie su autotelai Alfa Romeo, FIAT, Lancia, Isotta Fraschini ed Ansaldo. Nel 1907 la Carrozzeria risultava avere denominazione sociale \"Carrozzeria Italiana F. Cesare Sala Societ\u00e0 anonima\", fornitori della Real Casa, con capitale di 2 milioni di lire di cui 1 milione e 400 versati.\nLa carrozzeria Cesare Sala chiuse i battenti nel 1933."}
{"id": "2141164", "revid": "670104", "url": "https://it.wikipedia.org/wiki?curid=2141164", "title": "Anthony Tuzzolino", "text": "Carriera.\nClub.\nTuzzolino inizi\u00f2 la sua carriera nel 1989 con la maglia degli Amherst (NYAHA). Durante la sua carriera statunitense giocher\u00e0 anche in NHL, coi Mighty Ducks of Anaheim nella stagione 1997-98, coi New York Rangers nel 2000-01 e con i Boston Bruins la stagione successiva, collezionando in tutto 9 presenze e zero punti. Ebbe maggior successo nella American Hockey League riuscendo a conquistare la Calder Cup con due diverse formazioni, gli Hartford Wolf Pack e gli Houston Aeros.\nIn Italia esord\u00ec nella stagione 2003-04 con la maglia dell'Asiago Hockey disputando in tutto 16 partite. Pass\u00f2 poi a vestire le maglie del Bolzano e del Cortina e, dopo una breve parentesi coi Flint Generals (UHL) ritorn\u00f2 in Italia, al Renon, per tornare successivamente a giocare nuovamente ad Asiago nella stagione 2008-09. Concluse la carriera con l'HC Appiano vincendo il titolo della Serie A2.\nNazionale.\nTuzzolino milit\u00f2 anche nel Blue Team con cui partecip\u00f2 ai giochi di Torino 2006.\nVita privata.\nIl fratello minore Nick \u00e8 a sua volta un giocatore di hockey su ghiaccio professionista, scelto all'NHL Entry Draft 2005 dai New York Islanders."}
{"id": "2141173", "revid": "729019", "url": "https://it.wikipedia.org/wiki?curid=2141173", "title": "Stazione di Abano", "text": "La stazione di Abano \u00e8 una fermata ferroviaria posta sulla linea Padova-Bologna, a servizio del centro abitato di Abano Terme.\nStoria.\nPort\u00f2 il nome di \"Abano Terme\" fino al 27 settembre 1980, quando venne ridenominata semplicemente \"Abano\".\nStrutture e impianti.\n\u00c8 dotata di un fabbricato viaggiatori con ampia sala d'aspetto. Dal 1998 \u00e8 priva di personale.\nNel 2001 \u00e8 entrata a far parte del progetto \"Piccole Stazioni agli enti locali\" e tramite un accordo tra Rete Ferroviaria Italiana e il comune di Abano Terme gli ambienti delle biglietterie, del locale batterie e del posto di movimento sono stati ristrutturati per ospitare associazioni di volontariato presenti nel territorio, che hanno contribuito all'opera di sorveglianza, pulizia e riordino dell'edificio, portando ad una crescita del numero di passeggeri. \u00c8 stato inoltre realizzato un parcheggio di scambio ed \u00e8 stata installata una biglietteria automatica.\nMovimento.\n\u00c8 servita da treni regionali che collegano Venezia a Rovigo e Ferrara.\nServizi.\nLa stazione dispone dei seguenti servizi:"}
{"id": "2141174", "revid": "670104", "url": "https://it.wikipedia.org/wiki?curid=2141174", "title": "Dave Borrelli", "text": "Carriera.\nClub.\nBorrelli inizi\u00f2 la propria carriera hockeistica nell'ambiente universitario della NCAA, presso la Mercyhurst University di Erie, in Pennsylvania. Dal 2002 al 2006 in 137 partite mise a segno 68 reti e forn\u00ec 61 assist.\nAl termine della stagione cerc\u00f2 di farsi spazio nel campionato professionistico di medio livello della ECHL (\"East Coast Hockey League\"), dapprima con i Reading Royals, successivamente con i Cincinnati Cyclones ed infine con i Fresno Falcons, disputando con questi ultimi 55 incontri con 18 punti totali.\nNella stagione 2007-2008 Borrelli decise di provare l'esperienza oltreoceano approdando in Italia, all'HC Asiago, dove al termine della stagione collezion\u00f2 20 punti in 36 partite. Nel 2009-2010 grazie ai 48 punti totalizzati nella stagione regolare ed i 20 ai playoff, guid\u00f2 la squadra alla conquista dello scudetto. L'anno successivo l'Asiago riusc\u00ec a bissare il successo in campionato, portando il numero di titoli della squadra a tre: proprio in questo campionato, dopo il ritiro del compagno di squadra John Parco, Borrelli divenne il capitano della squadra vicentina. Il 13 marzo 2013, il giorno prima che l'Asiago disputasse gara-4 di semifinale playoff, Borrelli ricevette ufficialmente la cittadinanza italiana, non figurando pi\u00f9 come giocatore straniero ai fini del roster dell'Asiago.\nIl 30 marzo 2013 vinse il suo terzo scudetto con l'Asiago ed alz\u00f2 al cielo il quarto titolo (terzo da capitano) due anni dopo.\nAvrebbe dovuto disputare anche la stagione 2015-2016 con gli asiaghesi, ma problemi burocratici legati al rilascio della Green Card (Borrelli vive negli Stati Uniti d'America con la famiglia), gli impedirono di lasciare il suolo statunitense.\nNazionale.\nDave Borrelli esord\u00ec con il Blue Team in occasione dell'Euro Ice Hockey Challenge nel novembre del 2012 nonostante il giocatore fosse ancora sprovvisto del passaporto italiano. Nel 2013 prese parte al mondiale di Prima Divisione disputatosi in Ungheria. L'anno successivo partecip\u00f2 al campionato mondiale disputatosi in Bielorussia."}
{"id": "2141177", "revid": "124123", "url": "https://it.wikipedia.org/wiki?curid=2141177", "title": "Daniel Pegoraro", "text": "Carriera.\nPegoraro inizi\u00f2 la sua carriera nel 2001 con la maglia dei St. Michael's Buzzers (OPJHL), per proseguire gli studi presso la Cornell University. Esord\u00ec nel 2006 in Central Hockey League, collezionando 128 punti in 139 partite disputate con i Bossier-Shreveport Mudbugs. In Italia approd\u00f2 nella stagione 2008-09 con la maglia dell'Asiago Hockey Associazione Sportiva, totalizzando 33 presenze e 55 punti. Dopo l'esperienza in Serie A si trasfer\u00ec per brevi esperienze in Norvegia con i Frisk Asker Ishockey ed in Svezia con l'Aspl\u00f6ven HC."}
{"id": "2141178", "revid": "28759374", "url": "https://it.wikipedia.org/wiki?curid=2141178", "title": "Filotto", "text": ""}
{"id": "2141179", "revid": "670104", "url": "https://it.wikipedia.org/wiki?curid=2141179", "title": "Luciano Aquino", "text": "Anche il fratello maggiore Anthony \u00e8 un ex giocatore di hockey su ghiaccio.\nCarriera.\nClub.\nLuciano Aquino, dopo essere cresciuto in alcune leghe giovanili nordamericane, inizi\u00f2 la propria carriera nel 2004 con la maglia dei Brampton Battalions nell'Ontario Hockey League. Dal 2005 al 2007 altern\u00f2 presenze in American Hockey League con la maglia dei Bridgeport Sound Tigers ad altre in formazioni della ECHL. Nella stagione 2007-2008 vinse con i Fort Wayne Komets il titolo della International Hockey League.\nIn Italia esord\u00ec nella stagione 2008-2009 (a campionato gi\u00e0 iniziato) con la maglia dell'Asiago Hockey realizzando ben 38 punti (22 reti e 16 assist). Nella stagione 2009-2010 venne ceduto all'HC Valpellice dove ritrov\u00f2 il fratello Anthony.\nDopo le annate positive trascorse in Serie A, pass\u00f2 all'ERC Ingolstadt nella DEL, superando un provino iniziale.\nAl termine del campionato non venne rinconfermato ed il 13 luglio 2012 firm\u00f2 un contratto annuale con l'EC Dornbirn, squadra della EBEL. A fine stagione si impose come miglior capocannoniere della lega, prolungando il suo contratto anche per il 2013-2014.\nDopo due anni trascorsi in Austria nel maggio del 2014 fu ingaggiato dal F\u00e4rjestad, squadra della Svenska Hockeyligan. La sua avventura in Svezia dur\u00f2 pochi mesi: a dicembre, dopo essersi svincolato dal F\u00e4rjestad, fece ritorno al Dornbirn dove rimase fino a fine stagione.\nRimasto senza squadra, nel novembre 2015 firm\u00f2 per un'altra squadra della EBEL, il Red Bull Salisburgo.\nNazionale.\nAquino esord\u00ec con la maglia della Nazionale italiana nel dicembre del 2010, in occasione dell'Euro Ice Hockey Challenge. Successivamente fu convocato da coach Rick Cornacchia per il raduno della Nazionale ad Asiago nel marzo del 2011 ma non si present\u00f2, in aperta contestazione con la LIHG, in quanto lo status di \"italo\" non gli permetteva di essere considerato un giocatore italiano a tutti gli effetti nella Serie A, e finch\u00e9 tale regola non fosse stata cambiata avrebbe continuato a rifiutare la convocazione.\nLa regola per la stagione 2012-2013 venne modificata ed i giocatori eleggibili per la Nazionale (quei giocatori che abbiano quindi trascorso almeno due anni di presenza, senza interruzioni, nel campionato italiano) vennero equiparati ai giocatori di scuola italiana, cos\u00ec nel gennaio del 2013 coach Tom Pokel richiam\u00f2 Aquino in Nazionale per le partite di qualificazione alle Olimpiadi di So\u010di 2014. Ciononostante rifiut\u00f2 nuovamente la convocazione."}
{"id": "2141181", "revid": "108874724", "url": "https://it.wikipedia.org/wiki?curid=2141181", "title": "Adolfo Serafino", "text": "Ufficiale degli Alpini, Medaglia d'oro al valor militare alla memoria.\nBiografia.\nStudia alla Scuola militare \"Teuli\u00e9\".\nNel 1941 \u00e8 nominato comandante del Battaglione Alpini \"Pinerolo\" e mandato in Jugoslavia. Rientrato in Italia, nell'estate del 1943 si trova a Massa Carrara come comandante del Battaglione \"Val di Fassa\", inquadrato nel 3\u00ba Gruppo Alpini \"Valle\" al comando del col. Vigliero.\nCon l'8 settembre gli ordini dall'alto cessano di arrivare ma il Gruppo decide autonomamente di schierarsi a difesa del porto di La Spezia, nella cui base navale era alla fonda il grosso della Regia Marina, dall'attacco della 301\u00aa Divisione Corazzata della Wehrmacht, forte di 12 carri armati Tigre e integrata da parte della 305\u00aa Panzer-Division e da un intero reggimento di SS.\nL'11 settembre, subito dopo avere permesso alla maggior parte della squadra navale di prendere il largo, il 3\u00ba Gruppo Alpini \"Valle\" viene disciolto. Serafino, tornato in Piemonte, viene incaricato dal governo del sud di infiltrarsi nel neo costituito esercito di Sal\u00f2. Fino a maggio 1944 riesce a far passare importanti informazioni ma viene sospettato e incarcerato. Rilasciato dopo due mesi raggiunge il fratello Ettore il quale \u00e8 impegnato nella Resistenza.\nNell'autunno del 1944 riveste il ruolo di capo di stato maggiore della Divisione Alpina Val Chisone. Cade ucciso in uno scontro con i nazifascisti in localit\u00e0 Frossasco; dopo la sua morte la 44\u00aa Divisione \"Val Chisone\" prende il suo nome \"Serafino\", al comando del fratello Ettore.\nGli \u00e8 stato intitolato il 13\u00ba corso 2008-2011 della Scuola Militare \u201cTeuli\u00e8\u201d, scuola da lui frequentata."}
{"id": "2141183", "revid": "729019", "url": "https://it.wikipedia.org/wiki?curid=2141183", "title": "Netivot", "text": "Netivot (in ebraico: \u05e0\u05ea\u05d9\u05d1\u05d5\u05ea) \u00e8 una citt\u00e0 nella provincia meridionale di Israele.\nSecondo l'Ufficio Centrale Israeliano di statistica (CBS), alla fine del 2007 la citt\u00e0 aveva una popolazione totale di 25.600. Essa \u00e8 stata fondata nel 1956 come uno sviluppo comune insieme a Sderot, a nord, e Ofakim a sud . Netivot attira un certo numero di pellegrini sefarditi, che vengono a pregare presso la tomba del tzaddik e Kabbalista marocchino Baba Sali (morto nel 1984), che qui \u00e8 sepolto."}
{"id": "2141187", "revid": "3115", "url": "https://it.wikipedia.org/wiki?curid=2141187", "title": "Go! (Daryl Stuermer)", "text": "Go! \u00e8 un album di Daryl Stuermer, pubblicato nel 2007. Nelle sue 10 tracce, la melodia principale \u00e8 data dalla chitarra solista dello stesso Stuermer, ma non mancano importanti accenni di tastiera, il fondamentale accompagnamento del basso e della batteria. Completato nel 2006, verr\u00e0 pubblicato solo nel 2007 a causa di problemi nella scelta della casa discografica."}
{"id": "2141195", "revid": "599013", "url": "https://it.wikipedia.org/wiki?curid=2141195", "title": "Michele Strazzabosco", "text": "\u00c8 stato il primo giocatore di scuola italiana ad essere stato convocato per un training camp da una squadra della National Hockey League.\nCarriera.\nClub.\nStrazzabosco esord\u00ec in Serie A con la maglia della sua citt\u00e0, l'HC Asiago nella stagione 1993-94 con 9 presenze e vi rimase poi per 12 anni. Nel corso degli anni vinse il suo primo scudetto nella stagione 2000-2001, due edizioni della Coppa Italia e una Supercoppa. In totale ottenne 111 punti in 321 partite di Serie A.\nNella stagione 2005-06 scelse di trasferirsi presso i Milano Vipers, conquistando il secondo scudetto e un'altra Supercoppa italiana. Durante la sua permanenza a Milano nel corso dell'autunno del 2006 fu invitato in Nordamerica presso il camp dei Rochester Americans, squadra della American Hockey League. Nel corso della preseason pot\u00e9 persino giocare un incontro con la maglia dei Buffalo Sabres, franchigia della NHL.\nQuando il Milano dichiar\u00f2 la fine delle attivit\u00e0, nella stagione 2008-09, Strazzabosco si trasfer\u00ec al Cortina. Nel 2009-10 torn\u00f2 a vestire la casacca dell'Asiago con la quale vinse subito altri quattro scudetti.\nStrazzabosco si ritir\u00f2 al termine della stagione 2014-15. Dalla stagione successiva \u00e8 diventato telecronista offrendo il commento tecnico accanto a un altro ex compagno di squadra, Edoardo Mantovani, per il canale streaming dell'Asiago.\nNazionale.\nMichele Strazzabosco fu nel corso degli anni un punto fermo della Nazionale italiana, prendendo parte in dodici anni a 170 partite ufficiali con la maglia del \"Blue Team\"."}
{"id": "2141196", "revid": "1942745", "url": "https://it.wikipedia.org/wiki?curid=2141196", "title": "Graoully", "text": "Il Graoully (anche Graouli, Graouilly, Graouilli o Graully) \u00e8 un animale mitologico, vissuto nell'arena di Metz, che avrebbe devastato la citt\u00e0 prima d'essere cacciato dalla regione nel II secolo ad opera di san Clemente di Metz, primo vescovo della citt\u00e0. Questa leggenda rappresenta la distruzione del paganesimo da parte del Cristianesimo.\nLa leggenda vuole che il santo abbia cinto il collo della bestia con la sua stola per condurla sulle rive della Seille per affogarla.\nDivenuto uno dei simboli della citt\u00e0 di Metz, si ritrova regolarmente nel corso della storia.\nFino alla Rivoluzione francese la leggenda di san Clemente fu commemorata da una processione nel giorno di san Marco e alle rogazioni. La sua effigie, sotto forma d'un dragone era condotta per tutta la citt\u00e0 prima di essere sferzata dai fanciulli.\nOggi si pu\u00f2 vedere il \"Graoully\" rappresentato nella cripta della cattedrale di Metz. Figura anche sugli stemmi del Football Club de Metz e dell'\"\u00c9cole nationale d'ing\u00e9nieurs de Metz\".\nSi trova quasi permanentemente una scultura del \"Graoully\" appeso in aria in rue Taison, vicino alla cattedrale.\nIl nome Graoully proviene etimologicamente dal tedesco \"gra\u00fclich\" che significa \u00abmostruoso\u00bb."}
{"id": "2141204", "revid": "767487", "url": "https://it.wikipedia.org/wiki?curid=2141204", "title": "Amori, letti e tradimenti", "text": "Amori, letti e tradimenti \u00e8 un film del 1976 diretto da Alfonso Brescia.\nTrama.\nRoma. Mordacchia, un industriale lombardo interessato a un fondo agricolo, \u00e8 ostacolato nei suoi interessi dalla cocciutaggine di Baldo, un contadino che \u00e8 anche il proprietario del suddetto terreno e che non intende cederlo per nessuna ragione. L'industriale, cerca di entrare nella psicologia di Baldo, cercando con lui una trattativa, in quanto deciso a non darsi per vinto e infine Mordacchia arriva a un compromesso: Baldo ha il permesso di venire a vivere nella residenza benestante di Mordacchia in cambio della cessione della sua propriet\u00e0.\nMordacchia per\u00f2 inconsapevole di quanto gli sta per accadere, \u00e8 all'oscuro del fatto che Baldo, una volta entrato nella vita e nella casa dell'industriale, avr\u00e0 anche trattamenti di favore in cambio di incontri sessuali con Greta e Paola, rispettivamente moglie e figlia di Mordacchia. La confidenza delle due donne dar\u00e0 a Baldo anche lo spunto per mettere Mordacchia definitivamente in un ruolo da non potere pi\u00f9 nuocere nei suoi riguardi. Baldo rivela a Mordacchia che gioca a scopa con Bastiano, vincendo sempre. Mordacchia, grande fan di questo gioco, tira subito fuori le carte. Iniziano a giocare e Baldo vince sempre. Vittima del gioco, Mordacchia pone sul tavolo una esagerata quantit\u00e0 di milioni in mazzette di banca; Baldo vince tutti i beni del commendatore.\nIl terreno acquisito costa a Mordacchia l'intrusione di Baldo, ormai proprietario della villa e altri beni, come amante della moglie e della figlia ma soprattutto, per la vincita al gioco, come nuovo socio d'affari."}
{"id": "2141207", "revid": "767487", "url": "https://it.wikipedia.org/wiki?curid=2141207", "title": "Napoli... serenata calibro 9", "text": "Napoli... serenata calibro 9 \u00e8 un film del 1978 diretto da Alfonso Brescia, con protagonista Mario Merola.\nTrama.\nAd un pranzo di ricevimento, organizzato dal contrabbandiere don Salvatore Savastano per festeggiare la comunione del figlio, fanno irruzione cinque malviventi, armati di mitra e col volto coperto da passamontagna. Uno di loro fa fuoco uccidendo sul colpo la moglie e il figlio di don Salvatore e si lancia quindi dalla finestra con un incredibile salto acrobatico, riuscendo non solo a cadere in piedi, ma anche a recuperare il mitra che aveva lanciato in alto. Questa scena rimane impressa nella mente di Savastano, che d'ora in poi cercher\u00e0 con tutti i mezzi di risalire ai presunti assassini. Convocato dal commissario della questura locale viene fatto seguire da due suoi uomini, gli agenti Capezzuto ed Esposito, che per\u00f2, a causa della loro inettitudine, riescono a concludere ben poco.\nGrazie alla rivelazione di Gennarino, uno scugnizzo di circa dieci anni incontrato per caso in strada, don Salvatore riesce a risalire all'assassino, ovvero Totonno 'O Pazzo, un meccanico di Borgo Santa Lucia, conosciuto, oltre che per le azioni malavitose e il suo temperamento folle, per i salti acrobatici che riesce a compiere.\nSavastano, pronto a vendicarsi, affronta lui e la sua banda, ma viene picchiato e condotto, in stato di shock, in una capanna di legno su una spiaggia, dove \u00e8 stata posizionata una bomba a orologeria. Dopo essere stato salvato proprio da Gennarino, don Salvatore fa irruzione, con due pistole in pugno, nella trattoria dove stavano rifocillandosi i malviventi. Muoiono tutti tranne Totonno 'o pazzo che, dopo aver preso in ostaggio il piccolo Gennarino, fugge via con un motoscafo. Don Salvatore, dopo un inseguimento in mare, lo raggiunge e lo uccide facendolo saltare in aria con il motoscafo salvando cos\u00ec il bambino.\nAd attendere Savastano sulla banchina c'\u00e8 il commissario, che lo arresta per gli omicidi appena commessi. Don Salvatore, ormai affezionatosi al piccolo, chiede al commissario di occuparsene, e decide di lasciargli le chiavi di casa sua, come gesto di amore paterno, consapevole anche del fatto che passer\u00e0 il resto della sua vita in carcere.\nProduzione.\n\"Napoli... serenata calibro 9\" \u00e8 il terzo di cinque film in cui Mario Merola \u00e8 doppiato da Giuseppe Rinaldi. Nunzio Gallo, che viene spesso utilizzato nel ruolo del commissario, \u00e8 invece doppiato da Ferruccio Amendola."}
{"id": "2141209", "revid": "767487", "url": "https://it.wikipedia.org/wiki?curid=2141209", "title": "Il mammasantissima", "text": "Il mammasantissima \u00e8 un film italiano del 1979 diretto da Alfonso Brescia.\nTrama.\nVincenzo Tramontano \u00e8 un capo rione molto amato perch\u00e9 amministra i quartieri di Napoli secondo il suo codice morale, dalla parte dei deboli e contro i prepotenti. Oltre a ci\u00f2, gestisce il contrabbando delle sigarette. Un giorno, una coppia di sposini vessata da Salvatore Bufalo, un tenitore di banco dei pegni che pratica interessi usurai ed \u00e8 solito intimidire i clienti insolventi con minacce di vario genere, si rivolge a Don Vincenzo che, compresa la meschinit\u00e0 di Bufalo, affronta i guardaspalle dell'usuraio e lo deride in piazza, tra l'applauso dei presenti, sfiniti dalle angherie dell'uomo. Un nemico di Don Vincenzo, un altro contrabbandiere noto come l'Avvocato, saputo del rancore di Bufalo rispetto al suo antagonista in affari, decide di istigarlo alla vendetta, per fare arrestare Tramontano e al tempo stesso estrometterlo dal mercato del contrabbando. Bufalo denuncia al commissario Negroni le minacce di Don Vincenzo e, successivamente al fallito tentativo degli scagnozzi dell'Avvocato di soffiargli un carico di merce da cinquanta milioni, per colpirlo nell'onore ne rapisce e violenta la figlia Maria, facendola morire, scatenando cos\u00ec l'ira di Don Vincenzo che compir\u00e0 la sua vendetta, uccidendo sia l'Avvocato che Bufalo.\nL'uomo viene arrestato per il doppio omicidio, tra le lacrime della folla che conosceva i motivi che hanno spinto don Vincenzo a reagire in modo cos\u00ec violento. Alcuni ragazzini, che consideravano Don Vincenzo una sorta di modello, vedendolo tratto in arresto, decidono di accettare il consiglio dell'uomo, ossia studiare e trovare un lavoro onesto poich\u00e9 la vita del Mammasantissima pu\u00f2 condurre solo al carcere o alla morte."}
{"id": "2141215", "revid": "599013", "url": "https://it.wikipedia.org/wiki?curid=2141215", "title": "Armando Lauro", "text": "Carriera.\nCrebbe nelle giovanili dell'Alessandria e vest\u00ec la maglia del club piemontese per la maggior parte della sua carriera; difensore e mediano, visse gli anni pi\u00f9 ricchi di successi della squadra, vincendo una Coppa CONI nel 1926 e sfiorando la vittoria dello scudetto nella stagione 1927-28; con 233 presenze in gare ufficiali (222 in campionato e 11 in Coppa CONI) \u00e8 il sesto giocatore pi\u00f9 presente in maglia grigia. Lasci\u00f2 la squadra nel 1932, andando a chiudere la carriera nelle serie minori con Cagliari (Serie B), Torres e Piombino (Serie C)."}
{"id": "2141219", "revid": "229910", "url": "https://it.wikipedia.org/wiki?curid=2141219", "title": "Francesco Milizia (architetto)", "text": ""}
{"id": "2141232", "revid": "7", "url": "https://it.wikipedia.org/wiki?curid=2141232", "title": "Il Tenente Sheridan", "text": ""}
{"id": "2141236", "revid": "320578", "url": "https://it.wikipedia.org/wiki?curid=2141236", "title": "Rodolfo Rodr\u00edguez (calciatore costaricano)", "text": ""}
{"id": "2141237", "revid": "767487", "url": "https://it.wikipedia.org/wiki?curid=2141237", "title": "One Cold Night", "text": "One Cold Night \u00e8 un album dal vivo della band post-grunge sudafricana Seether, pubblicato nel 2006. L'album \u00e8 la registrazione di un concerto svoltosi, completamente in versione acustica, il 22 febbraio 2006 al Grape Street Club a Filadelfia, PA."}
{"id": "2141238", "revid": "110157", "url": "https://it.wikipedia.org/wiki?curid=2141238", "title": "Finding Beauty in Negative Spaces", "text": "Finding Beauty in Negative Spaces \u00e8 il quinto album della band post-grunge sudafricana Seether.\nDall'album sono stati estratti i singoli \"Fake It\", \"Rise Above This\", \"Breakdown\" e \"Careless Whisper\", quest'ultima cover di un brano di cover George Michael."}
{"id": "2141241", "revid": "729019", "url": "https://it.wikipedia.org/wiki?curid=2141241", "title": "Fragile (Saron Gas)", "text": "Fragile \u00e8 l'album di debutto, pubblicato nel 2000, del gruppo musicale sudafricano Saron Gas, che in seguito ha cambiato il proprio nome in Seether."}
{"id": "2141246", "revid": "75435", "url": "https://it.wikipedia.org/wiki?curid=2141246", "title": "Nascita di Ges\u00f9 Cristo", "text": ""}
{"id": "2141247", "revid": "1543377", "url": "https://it.wikipedia.org/wiki?curid=2141247", "title": "Sumatra (pollo)", "text": "Sumatra \u00e8 una razza pura di pollo di tipo combattente dalle origini poco chiare, che prende il nome dall'omonima isola dell'Asia Sud-Orientale. Giunta in America verso la met\u00e0 del XIX secolo e in Europa verso la fine dello stesso secolo, la razza ha dapprima attirato l'attenzione degli allevatori come pollo combattente, poi, grazie alla sua bellezza, come pollo da esposizione. Si tratta di un pollo leggero ed elegante, dal folto piumaggio nero caratterizzato da una forte iridescenza verde e da una coda molto lunga. Il carattere \u00e8 piuttosto aggressivo verso i suoi simili, ma affettuoso nei confronti dell'uomo.\nOrigini.\nCome suggerisce il nome, la razza \u00e8 originaria dell'isola di Sumatra, dove si dice che sia una vera e propria specie selvatica autoctona o che derivi dall'incrocio di specie selvatiche ormai estinte, o addirittura dall'incrocio tra un pollo e un fagiano. Effettivamente sono stati azzardati nel corso degli anni molti tentativi di ricostruzione della razza, ma tutti si sono rivelati fallimentari. Come sia sorta quindi rimane tuttora un mistero, parimenti a molte altre razze asiatiche. L'esperto di razze combattenti C.A. Finsterbusch ha ipotizzato che la Sumatra potesse derivare dai polli combattenti presenti nell'Arcipelago della Sonda, i quali pur presentando un'eterogeneit\u00e0 morfologica, avevano in comune una caratteristica: l'essere neri non solo nel piumaggio, ma anche nelle ossa, nella carne e nella pelle. Nel 1847 la razza raggiunse l'America, dove entr\u00f2 a far parte degli standard ufficiali solo nel 1886, quasi quaranta anni dopo. In Europa giunse 35 anni dopo l'arrivo in America, e in entrambi i continenti attir\u00f2 presto l'attenzione degli avicoltori grazie alla propria bellezza. Nonostante faccia parte della tipologia dei combattenti infatti, la razza \u00e8 da sempre stata allevata unicamente come pollo ornamentale e da esposizione.\nStandard.\nI polli di questa razza hanno un aspetto molto elegante e un portamento fiero, grazie a una struttura fisica snella e aggraziata che ricorda molto quella di un fagiano e a una coda molto appariscente. Non a caso nella patria d'origine vengono chiamati Pollo-Fagiano, e i non esperti li confondono spesso con i fagiani.\nAmericani e tedeschi hanno adottato differenti indirizzi selettivi: i primi si sono concentrati sulla produzione di piumino molto morbido e di una coda dotata di falciformi molto lunghe; i secondi invece su quella di un piumaggio pi\u00f9 duro e corto, tipico dei combattenti. Quest'ultima sembra essere la tipologia di selezione indicata, in quanto la razza fa parte dei combattenti e viene sovente chiamata Combattente di Sumatra.\nDifetti gravi.\nColore delle piante dei piedi diverso da quello richiesto e assenza dei due speroni nei soggetti pi\u00f9 adulti e anziani. Tronco troppo corto o eccessivamente lungo. Faccia, cresta e bargigli pi\u00f9 chiari del previsto, o addirittura rossi. Tarsi di altro colore. Piumaggio troppo morbido e coda che struscia il terreno nel gallo. Cresta eccessivamente sviluppata e/o malferma. Occhi neri. Peso scarso in entrambi i sessi. Assenza dei riflessi verde smeraldo nelle colorazioni \"Nera\" e \"Rosso/Nera\".\nColorazioni.\nLa colorazione originale e che rende la razza tipica \u00e8 la \"Nera\", dotata di un'iridescenza verde particolarmente forte che raramente si riscontra negli altri polli neri. Successivamente sono state selezionate altre variet\u00e0, come la \"Rosso/Nera\", creata in Germania tramite accoppiamenti con la Yokohama, la \"Selvatica\" e la \"Blu\".\nPer mantenere la brillantezza del piumaggio e i forti riflessi metallici \u00e8 consigliata una dieta composta da semi oleosi, frutta e verdura.\nQualit\u00e0.\nLa Sumatra \u00e8 una razza che \u00e8 rimasta molto vicina allo stato naturale dei polli selvatici, per cui ne condivide alcune caratteristiche. I galli tendono ad essere molto aggressivi tra di loro, dunque \u00e8 sconsigliato allevarli in recinti e voliere, mentre \u00e8 preferibile lasciarli liberi di girovagare in spazi aperti. Nonostante questo sono molto docili e affettuosi col proprietario, quindi sono molto adatti per chi desidera allevare polli da compagnia e ornamentali. Essendo rimasti vicini allo stato naturale, le galline di questa razza non depongono uova, se non quelle poche in primavera che bastano per la riproduzione. Tuttavia il guscio delle uova \u00e8 sorprendentemente bianco, a differenza delle altre razze asiatiche che depongono uova dal guscio colorati o molto scuri. Un buon mantenimento del piumaggio \u00e8 ottenuto grazie a una dieta proteica e a posatoi per la notte posizionati molto in alto, in modo che non si danneggino le lunghe penne della coda."}
{"id": "2141252", "revid": "122768334", "url": "https://it.wikipedia.org/wiki?curid=2141252", "title": "Riptide (serie televisiva)", "text": "Riptide \u00e8 una serie televisiva poliziesca statunitense, prodotta dalla NBC dal 1983 al 1986 in tre stagioni. \nLa serie \u00e8 stata ideata da Frank Lupo e Stephen J. Cannell. Il tema musicale \u00e8 stato composto da Mike Post e Pete Carpenter, autori di altre sigle famose come \"Magnum, P.I.\", \"A-Team\", \"MacGyver\" e \"Law &amp; Order - I due volti della giustizia\".\nTrama.\nCody Allen e Nick Ryder sono due ex commilitoni dell'Esercito degli USA che decidono di aprire a Los Angeles un'agenzia di investigazioni. Quando si rendono conto che al giorno d'oggi la tecnologia svolge un ruolo importante nelle investigazioni prendono in societ\u00e0 lo stralunato e goffo scienziato Murray \"Boz\" Bozinsky (esempio tipico di nerd), che avevano conosciuto anni prima nell'esercito quando lo arrestarono con l'accusa di essere un hacker. Quest'ultimo \u00e8 accompagnato da un robot di sua creazione (Roboz) che svolge svariati compiti a bordo del natante e a volte risulta determinante per le indagini.\nLa squadra di investigatori opera e vive sulla Riptide, la barca di Cody (un Wheeler Trawler 65 del 1937) ormeggiata al molo 56 della Marina di King Harbor; Nick possiede un vecchio elicottero colorato di rosa (un modello Sikorsky S-58T) e guida una Chevrolet Corvette rossa del 1960, Cody guida un fuoristrada GMC Jimmy, inoltre entrambi utilizzano saltuariamente un motoscafo chiamato Ebb Tide.\nNel corso delle investigazioni i tre si confrontano sovente nel Tenente Quinlan, un rude poliziotto che non li sopporta e gli mette spesso i bastoni tra le ruote. Nonostante ci\u00f2, quando questi viene ucciso in uno degli ultimi episodi il trio scoprir\u00e0 il colpevole rendendogli giustizia. In seguito il contatto con la polizia sar\u00e0 il Tenente Parisi, una donna detective che si dimostra pi\u00f9 collaborativa nei confronti del gruppo e di cui Cody e Nick restano affascinati: purtroppo i loro tentativi di abbordaggio cadono sempre nel vuoto.\nDalla seconda stagione compare Dooley, un ragazzo addetto al molo che occasionalmente assiste la squadra nelle sue investigazioni.\nRiptide \u00e8 una divertente serie vicina nei toni a \"Magnum P.I.\", anche se - come in quella serie - affronta spesso argomenti delicati, come la corruzione nell'Esercito, il razzismo verso i neri, il potere forte di lobby economiche e politiche ecc. La maggior parte degli episodi era comunque incentrata su investigazioni a carico della malavita locale.\nCuriosit\u00e0.\nAlcuni attori che in seguito diverranno famosi partecipano in piccoli ruoli ad alcune puntate, in particolare:\nNel penultimo episodio della terza stagione Nick e Cody sono assunti quali consulenti di una serie televisiva che ricorda molto da vicino una parodia di \"Moonlighting\" (il telefilm con protagonista un giovanissimo Bruce Willis); questa serie veniva trasmessa negli USA dalle reti concorrenti nella stessa fascia oraria di Riptide. \nDurante i primi episodi, Mama Jo (interpretata da Anne Francis) \u00e8 la scontrosa skipper della \"Barefoot Contessa\", una barca turistica con un equipaggio tutto al femminile.\nEdizioni DVD.\nLa Sony Pictures Home Entertainment ha pubblicato la prima stagione di \"Riptide\" in un cofanetto di 3 dischi DVD il 14 febbraio 2006, disponibile solo negli Stati Uniti.\nLa Visual Entertainment ha raccolto e pubblicato tutte le tre stagioni di \"Riptide\", ma solo per il mercato canadese."}
{"id": "2141263", "revid": "333536", "url": "https://it.wikipedia.org/wiki?curid=2141263", "title": "Repubblica Portoghese", "text": ""}
{"id": "2141264", "revid": "333536", "url": "https://it.wikipedia.org/wiki?curid=2141264", "title": "Principato d'Andorra", "text": ""}
{"id": "2141273", "revid": "1915706", "url": "https://it.wikipedia.org/wiki?curid=2141273", "title": "Acido difenolico", "text": "L'acido difenolico abbreviato come DPA, \u00e8 un prodotto di condensazione dell'acido levulinico (2 molecole) e del fenolo (una molecola), un analogo del bisfenolo A. Per la sua tossicit\u00e0 bisogna evitare il contatto.\nUsi.\nFra gli impieghi di uso commerciale del DPA:\nMostra anche propriet\u00e0 antiossidanti i cui effetti, grazie a particolari tecniche, possono aumentare.\nInoltre in combinazione con l'acido monocloroacetico si vengono a creare dei triacidi, che grazie alle loro particolare propriet\u00e0 vengono utilizzati come plastificanti o come agenti di reticolazione nelle catene polimeriche.\nSolubilit\u00e0.\nL'acido difenolico \u00e8 solubile in acqua bollente, mentre lo \u00e8 solo parzialmente in acqua fredda."}
{"id": "2141276", "revid": "204391", "url": "https://it.wikipedia.org/wiki?curid=2141276", "title": "Spazi addominali", "text": ""}
{"id": "2141281", "revid": "339392", "url": "https://it.wikipedia.org/wiki?curid=2141281", "title": "Cordilo gigante", "text": ""}
{"id": "2141290", "revid": "574302", "url": "https://it.wikipedia.org/wiki?curid=2141290", "title": "British Independent Film Awards 2000", "text": "La cerimonia di premiazione della 3\u00aa edizione dei British Independent Film Awards si \u00e8 svolta il 25 ottobre 2000 al Caf\u00e9 Royal di Londra ed \u00e8 stata presentata da Richard Blackwood.\nVincitori e candidati.\nI vincitori sono indicati in grassetto."}
{"id": "2141294", "revid": "1305772", "url": "https://it.wikipedia.org/wiki?curid=2141294", "title": "Morinda", "text": "Morinda \u00e8 un genere di piante della famiglia delle Rubiacee.\nComprende un centinaio di specie (da 80 a 130 secondo gli autori) di alberi, arbusti e rampicanti, diffuse nelle regioni tropicali di tutti i continenti.\nAlcune specie hanno importanza economica, in particolare \"Morinda citrifolia\", il noni, e in minor misura \"Morinda coreia\" (\"suranji\").\nDistribuzione e habitat.\nIl genere \"Morinda\" ha il suo massimo centro di biodiversit\u00e0 nell'Asia sud-orientale, fino alla Nuova Guinea, Nuova Caledonia e Australia settentrionale.\n\u00c8 rappresentato peraltro anche in altre regioni dell'Asia meridionale, fino alla Cina meridionale, in Africa e nelle regioni tropicali delle due Americhe.\nTassonomia.\nIl genere \"Morinda\" \u00e8 attribuito alla famiglia delle Rubiacee. Discordanze esistono riguardo all'ordine a cui viene attribuita tale famiglia; il tema \u00e8 trattato qui.\nEssendo la famiglia delle Rubiacee molto vasta, essa \u00e8 stata divisa in sottofamiglie. Per la classificazione APG, il genere \"Morinda\" appartiene alla sottofamiglia delle Rubioidee e alla trib\u00f9 delle Morindee.\nSpecie.\nIl numero di specie varia da circa 80 a circa 130 secondo gli autori.\nSecondo Kew le specie sono le seguenti:\nImportanza per l'uomo.\nLa specie di gran lunga pi\u00f9 importante \u00e8 \"Morinda citrifolia\", usata per scopi alimentari.\n\"Morinda coriaea\" (sin. \"Morinda tinctoria\") \u00e8 utilizzata in India per produrre un colorante (morindone o \"suranji\"), che ha oggi modesta diffusione commerciale. Anche altre specie sono in grado di fornire lo stesso tipo d colorante.\nDiverse specie di \"Morinda\" sono apprezzate per le loro propriet\u00e0 officinali. In particolare \"Morinda officinalis\" (\"ba ji\" o \"bajitian\") \u00e8 considerata dall'erboristeria tradizionale cinese dotata di propriet\u00e0 antidepressive, antiossidanti, ipoglicemiche e utili contro lo stress.\nAnche la specie pi\u00f9 nota, \"Morinda citrifolia\", le specie africane \"Morinda lucida\" e \"Morinda umbellata\" e altre sarebbero dotate di propriet\u00e0 medicinali. L'effetto \u00e8 attribuito a particolari glucosidi."}
{"id": "2141295", "revid": "38120", "url": "https://it.wikipedia.org/wiki?curid=2141295", "title": "Circondario di Sala Consilina", "text": "Il circondario di Sala Consilina fu uno dei circondari storici italiani, soppressi nel 1927. Aveva una superficie di 1077\u00a0km\u00b2 e comprendeva 27 comuni raggruppati in 7 mandamenti. Secondo il censimento del 31 dicembre 1896 aveva una popolazione di 88.646.\nIstituzione e soppressione.\nFu costituito insieme alla provincia di Salerno, di cui era parte, dopo l'annessione del Regno delle Due Sicilie al Regno d'Italia nel 1861. I circondari erano stati istituiti come ente amministrativo subordinato alle province con la Legge Rattazzi (Regio Decreto n. 3702 del 23.10.1859). Con la soppressione dell'ente, tutti i comuni rimasero nella provincia di Salerno.\nSuddivisione in mandamenti.\nElenco dei mandamenti con relativi comuni:"}
{"id": "2141296", "revid": "62244", "url": "https://it.wikipedia.org/wiki?curid=2141296", "title": "Circondario di Vallo della Lucania", "text": "Il circondario di Vallo della Lucania fu uno dei circondari storici italiani. Aveva una superficie di 1401\u00a0km\u00b2 e comprendeva 53 comuni raggruppati in 10 mandamenti. Secondo il censimento del 31 dicembre 1896 aveva una popolazione di 107.658 abitanti.\nIstituzione e soppressione.\nFu costituito insieme alla provincia di Salerno, di cui era parte, dopo l'annessione del Regno delle Due Sicilie al Regno d'Italia nel 1861. I circondari erano stati istituiti come ente amministrativo subordinato alle province con la Legge Rattazzi (Regio Decreto n. 3702 del 23.10.1859).\nIl circondario di Vallo della Lucania venne soppresso nel 1926 e il territorio assegnato al circondario di Salerno.\nSuddivisione in mandamenti.\nIl territorio era suddiviso nei seguenti mandamenti:"}
{"id": "2141297", "revid": "1305772", "url": "https://it.wikipedia.org/wiki?curid=2141297", "title": "Cinema d'avanguardia", "text": ""}
{"id": "2141299", "revid": "729019", "url": "https://it.wikipedia.org/wiki?curid=2141299", "title": "Blackburn Firebrand", "text": "Il Blackburn Firebrand era un cacciabombardiere e aerosilurante imbarcato ad ala bassa prodotto dall'azienda britannica Blackburn Aircraft Limited negli anni quaranta.\nStoria del progetto.\nNel 1940 l'Air Ministry emise una specifica, la N.11/40, che riguardava la realizzazione di un caccia monoposto imbarcato sviluppato attorno al motore ad H Napier Sabre alla quale aderirono la Blackburn con il suo B-37 Firebrand e la Hawker Siddeley Aircraft con il loro Hawker P.1009 \"Fleet Fighter\", una versione navalizzata del pi\u00f9 famoso Typhoon.\nLo sviluppo del B-37 Firebrand ebbe un lento processo. Un primo prototipo disarmato venne portato in volo per la prima volta il 27 febbraio 1942, mentre il Firebrand F Mk. I, prototipo armato, non riusc\u00ec ad essere pronto prima del luglio dello stesso anno. Per accelerarne lo sviluppo venne deciso di utilizzare una diversa motorizzazione in luogo del Napier Sabre proposto dalla specifica, insieme ai miglioramenti della cellula per gestire l'operazione. Durante l'introduzione di queste modifiche si ritenne opportuno convertire il Firebrand in un cacciabombardiere in grado di trasportare siluri, bombe e razzi, questi ultimi come arma da utilizzare durante un possibile dogfight nemico. Vennero prodotti solo nove esemplari della versione F Mk. I. Il Firebrand adottava un'insolita particolarit\u00e0 tecnica riguardante la posizione dell'anemometro, montato al di fuori della cabina di pilotaggio in modo che durante l'atterraggio il pilota non dovesse guardare in basso, verso il pannello degli strumenti, per leggerne i valori, un sistema che precorreva lo sviluppo del moderno Head-Up Display (HUD).\nLa prima versione cacciabombardiere, il Firebrand TF Mk. II (B-45), venne portato in volo per la prima volta il 31 marzo 1943, ed era un semplice adattamento del Mk. I. Era caratterizzato da un'apertura alare leggermente incrementata in modo da consentire l'installazione di un siluro tra le gambe anteriori del carrello d'atterraggio. Come il Mk. I, il TF Mk. II venne prodotto in una serie molto limitata, solo 12 esemplari, la quale venne seguita dal Firebrand TF Mk. III motorizzata con un radiale Bristol Centaurus VII. Dopo il primo volo effettuato il 21 dicembre 1943 si evidenziarono una serie di nuovi problemi tecnici. Il nuovo motore produceva una maggiore coppia motrice rispetto a quella del Sabre che causava in fase di decollo l'impossibilit\u00e0 di riuscire a compensare tramite il solo controllo del timone. Questo determin\u00f2 l'impossibilit\u00e0 di utilizzare il TF Mk. III nelle operazioni su una portaerei e vennero avviate una serie di modifiche alla cellula per poterla meglio adattare alla combinazione con il Centaurus. Durante le prove di volo si verificarono diversi incidenti, in due casi conclusi con la morte dei piloti collaudatori, ed anche se dopo sei mesi grazie ad ulteriori aggiornamenti ai comandi di Dennis Cambell riusc\u00ec con pieno successo il primo appontaggio, la sua popolarit\u00e0 ne era uscita oramai compromessa e gli venne assegnato dagli equipaggi, oramai diffidenti nelle sue potenzialit\u00e0, la nomea di uno dei peggiori velivoli da combattimento prodotti.\nIl Firebrand TF Mk. IV (B-46), come venne denominato il nuovo sviluppo, era \ncaratterizzato da una nuova versione del motore, il Centaurus IX, e da un impennaggio dalle superfici maggiorate per migliorare il controllo a bassa velocit\u00e0. Il timone di maggiori dimensioni riusc\u00ec a fornire un migliore bilanciamento e vennero adottati inoltre dei nuovi aerofreni posizionati sulla superficie superiore ed inferiore delle semiali.\nIl TF Mk. IV venne portato in volo per la prima volta il 17 maggio 1945, e con i suoi 102 esemplari realizzati fu la prima versione del Firebrand ad entrare in produzione in grande serie. Il successivo e pi\u00f9 grande Firebrand TF.5 introdusse una serie di miglioramenti aerodinamici minori e venne anch'esso prodotto un rispettabile numero di esemplari, con 68 velivoli entrati in servizio. Successivamente 40 esemplari di TF Mk. IV vennero convertiti allo standard TF.5.\nLa versione di produzione finale fu la Firebrand TF Mk. 5A.\nImpiego operativo.\nBench\u00e9 sia entrato in servizio nella Fleet Air Arm Royal Navy nel 1943, il Firebrand non intraprese alcun'azione bellica durante la seconda guerra mondiale. Rest\u00f2 comunque operativo sulle portaerei della Royal Navy fino al 1953."}
{"id": "2141304", "revid": "287204", "url": "https://it.wikipedia.org/wiki?curid=2141304", "title": "Citt\u00e0 santa", "text": "Citt\u00e0 santa \u00e8 un'espressione usata per definire una citt\u00e0 rilevante per una specifica religione, ad esempio perch\u00e9 vi \u00e8 situato un monumento fortemente simbolico, un tempio importante, la residenza di un leader religioso o \u00e8 meta di molti pellegrini. Ne sono esempio Gerusalemme, Roma, La Mecca, Medina, Haifa, Varanasi.\nDescrizione.\nEbraismo.\nNell'Ebraismo le Quattro Citt\u00e0 Sante: sono Gerusalemme, citt\u00e0 che ospitava il Tempio, l'edificio sacro pi\u00f9 importante dell'Ebraismo; Hebron, luogo di sepoltura di vari patriarchi; Tiberiade luogo dove fu composto il Talmud di Gerusalemme e centro culturale rabbinico; e Safad considerata citt\u00e0 santa dopo l'afflusso a seguito della espulsione degli ebrei dalla Spagna nel 1492 e centro di studio cabalistico.\nCristianesimo.\nNel Cristianesimo Roma \u00e8 considerata citt\u00e0 santa perch\u00e9 ospit\u00f2 una delle maggiori comunit\u00e0 cristiane delle origini e divenne poi sede del Papa. Lourdes, Me\u0111ugorje, F\u00e1tima, Santiago de Compostela, Colonia sono altri luoghi santi a causa di apparizioni mariane o altri eventi che ne fecero meta di importanti pellegrinaggi. Gerusalemme \u00e8 un'altra importante citt\u00e0 santa, essendo luogo di predicazione di Ges\u00f9 Cristo, che fu qui condannato e crocifisso.\nIslam.\nNell'Islam la citt\u00e0 santa pi\u00f9 importante \u00e8 la Mecca, in Arabia Saudita, citt\u00e0 in cui \u00e8 nato il profeta Maometto, e contiene la pi\u00f9 grande moschea del mondo, il Masjid al-Haram. Medina, anch'essa in Arabia Saudita, \u00e8 la seconda citt\u00e0 santa in quanto sede della prima comunit\u00e0 musulmana e luogo in cui si presero tutte le decisioni politiche pi\u00f9 importanti fino all'epoca del quarto successore (califfo) di Maometto, il cugino e genero \u02bfAl\u012b ibn Ab\u012b T\u0101lib. Altre citt\u00e0 sante sono Najaf in Iraq e Qom in Iran, poich\u00e9 \u00e8 il luogo dove si trova la tomba di F\u0101\u1e6dima al-Ma\u02bfs\u016bma, figlia dell'Imam sciita M\u016bs\u0101 al-K\u0101\u1e93im. Gerusalemme \u00e8 la terza citt\u00e0 santa, dopo Medina e La Mecca, per l'Islam dato che Maometto inizi\u00f2 in questo luogo la sua ascesa al cielo.\nInduismo.\nVaranasi, nota anche come Benares, in India, \u00e8 una citt\u00e0 sacra degli induisti: ogni induista, almeno una volta nella sua vita, deve essersi recato a Varanasi e qui deve immergersi nel fiume sacro Gange; \u00e8 anche il luogo dove vengono cremati i morti per il significato che la religione induista attribuisce alla citt\u00e0 in relazione al sa\u1e43s\u0101ra, cio\u00e8 all'eterno ciclo di morte e rinascita. Ayodhya \u00e8 un'altra citt\u00e0 sacra dell'induismo in quanto capitale del regno di Rama, l'eroe del \"R\u0101m\u0101ya\u1e47a\", e prima di lui del re Ikshvaku, il fondatore della dinastia \"solare\" (Suryavamsa) dei re indiani e degli antenati di Rama. \nLhasa, principale citt\u00e0 del Tibet, in Cina, era anche la residenza tradizionale del Dalai Lama e per questo viene considerata citt\u00e0 santa. Ayodhya, oltre che per gli induisti \u00e8 ugualmente sacra anche per i buddhisti; si tramanda infatti che il Buddha vi abbia predicato per sette anni."}
{"id": "2141305", "revid": "24443", "url": "https://it.wikipedia.org/wiki?curid=2141305", "title": "Catena delle Aiguilles de Chamonix", "text": ""}
{"id": "2141306", "revid": "174925", "url": "https://it.wikipedia.org/wiki?curid=2141306", "title": "Variazione musicale", "text": ""}
{"id": "2141307", "revid": "1522738", "url": "https://it.wikipedia.org/wiki?curid=2141307", "title": "Principe di Transilvania", "text": ""}
{"id": "2141309", "revid": "28592", "url": "https://it.wikipedia.org/wiki?curid=2141309", "title": "Giovanni Sigismondo", "text": ""}
{"id": "2141311", "revid": "200568", "url": "https://it.wikipedia.org/wiki?curid=2141311", "title": "Mandamento", "text": ""}
{"id": "2141312", "revid": "24443", "url": "https://it.wikipedia.org/wiki?curid=2141312", "title": "Gruppo delle Grandes Jorasses", "text": ""}
{"id": "2141316", "revid": "3732", "url": "https://it.wikipedia.org/wiki?curid=2141316", "title": "Roe vs Wade", "text": ""}
{"id": "2141318", "revid": "1833487", "url": "https://it.wikipedia.org/wiki?curid=2141318", "title": "Ortodonico", "text": "Ortodonico \u00e8 una frazione collinare del comune di Montecorice, un tempo sede comunale. Sorge sulla strada che partendo da Agnone Cilento, porta a Perdifumo.\nStoria.\nIl nome di Ortodonico compare in alcuni antichi manoscritti relativi ai primi anni dell'anno 1000 d.C., ma vi sono stati dei ritrovamenti dell'et\u00e0 bronzea e di epoca romana custoditi presso l'\"antiquarium\" comunale di Agropoli. Divenuto dogana sotto i Normanni, Ortodonico, chiamato dai romani \"Ortodopnicus\" e nel Medioevo Ortodominici, deve il suo nome ai numerosi orti, giardini e dall'abbondanza di acqua presente, letteralmente il nome significa \"Orto del Signore\" . Nel 1927 per scelta dell'allora Podest\u00e0 G.Piccirilli, la sede del Comune venne spostata nella frazione di Montecorice; solo in seguito, nel 1929, fu autorizzato il suo spostamento (vari documenti dimostrano l'avvenimento) e, dopo il 2 giugno 1930, per cause sconosciute, divenne Comune con un R.R. che recita: \u00ab...\u00e8 autorizzato il Comune di Ortodonico a modificare la propria denominazione in Montecorice\u00bb (In tanti ancora si chiedono la motivazione della modifica del nome, all'epoca questi avvenimenti furono inutilmente contestati) ampia documentazione sulla vicenda \u00e8 custodita presso l'archivio di Stato di Salerno. Il paese di Ortodonico, rimase Marchesato dei Genoino di Cava dei Tirreni per molto tempo, ha vissuto il continuo e progressivo spopolamento, che continua ancora oggi, riducendo gli abitanti ad un numero di 250 persone circa.\nDescrizione.\nIl paese ha un centro storico quasi intatto dalle mani dalla modernizzazione che ha caratterizzato lo sviluppo della parte alta del paese, vi sono due palazzi gentilizi e una splendida torre medievale e nello stesso trova ubicazione la chiesa di S.Antonio Abate con un caratteristico campanile a vela e il museo della civilt\u00e0 contadina, dov'\u00e8 possibile visitare un antico frantoio e diversi oggetti legati alla vita rurale di una volta. Dal 2014 da un progetto della pro loco vi troverete la sede del Laboratorio di liuteria intitolato \"Fratelli de Luccia\" in onore dei famiso liutai De Luccia di Casigliano, la particolarit\u00e0 \u00e8 che il suo direttore \u00e8 Alfonso Toscano liutaio, discendente diretto dei De Luccia.\nLa popolazione contadina vi fond\u00f2 insieme alle altre frazioni di Cosentinorum e Zopporum l'agglomerato della Socia \"Chi\u00f2va\", con finalit\u00e0 di mutua assistenza; a questo primo agglomerato si aggiunse poi il paese di Fornelli.\nTra le bellezze da visitare vi \u00e8 il Museo della civilt\u00e0 contadina e la bellissima torre medievale. Tra le famiglie pi\u00f9 antiche, presenti da oltre 500 anni, nel paese vi sono gli Amoresano, i Funicello, i Lembo, i Meola, i Chiariello e i Maffia"}
{"id": "2141321", "revid": "729019", "url": "https://it.wikipedia.org/wiki?curid=2141321", "title": "Ion Mihai Pacepa", "text": "Fu il pi\u00f9 alto ufficiale in grado ad aver disertato dall'ex blocco sovietico.\nBiografia.\nNel luglio del 1978 Pacepa era un generale della Securitate e rivestiva anche l'incarico di consigliere del presidente della Romania Nicolae Ceau\u0219escu per la sicurezza dello Stato. Egli disert\u00f2 accettando la proposta di asilo politico offerta dall'allora presidente degli Stati Uniti d'America Jimmy Carter. Il fatto avvenne nell'ambasciata americana a Bonn, dove Pacepa era stato inviato da Ceau\u0219escu per riferire una notizia riservata all'allora cancelliere Helmut Schmidt. Nel settembre del 1978 il tribunale militare di Bucarest lo condann\u00f2 a morte in contumacia per alto tradimento, fissando un premio di due milioni di dollari per la sua cattura.\nPacepa scrisse libri e occasionalmente articoli per il \"The Wall Street Journal\" e vari altri giornali come il \"The Washington Times\" e la testata online \"FrontPage Magazine\". In essi, l'ex generale della Securitate attribuiva al KGB quasi tutti gli attentati terroristici che ebbero luogo nel secondo dopoguerra, anche quelli di matrice islamica. Egli affermava inoltre che tutte le organizzazioni armate in Medio Oriente, sia l'OLP che i gruppi terroristici d'ispirazione musulmana, furono create a tavolino dai servizi segreti sovietici. Sempre secondo Pacepa, anche lo stesso concetto del \"popolo palestinese\" sarebbe stato coniato dal KGB con lo scopo di indebolire l'influenza statunitense in quella parte del mondo.\nPacepa \u00e8 morto nel 2021 per complicazioni da Covid-19."}
{"id": "2141322", "revid": "20916680", "url": "https://it.wikipedia.org/wiki?curid=2141322", "title": "Piazza del Plebiscito (Napoli)", "text": ""}
{"id": "2141323", "revid": "28592", "url": "https://it.wikipedia.org/wiki?curid=2141323", "title": "Conservatorio Tchaikovsky", "text": ""}
{"id": "2141329", "revid": "72396", "url": "https://it.wikipedia.org/wiki?curid=2141329", "title": "Horst B\u00fchtz", "text": ""}
{"id": "2141337", "revid": "486946", "url": "https://it.wikipedia.org/wiki?curid=2141337", "title": "Larry Talbot", "text": ""}
{"id": "2141339", "revid": "339392", "url": "https://it.wikipedia.org/wiki?curid=2141339", "title": "Sura aprente", "text": ""}
{"id": "2141341", "revid": "599013", "url": "https://it.wikipedia.org/wiki?curid=2141341", "title": "Menzogna e verit\u00e0", "text": "Menzogna e verit\u00e0 \u00e8 una favola appartenente alla letteratura egizia antica.\n\u00c8 una favola ricca di testimonianze di epoche pi\u00f9 antiche, come quelle delle fiabe orali. Certamente, nel corso delle generazioni, il materiale orale \u00e8 stato reinterpretato in un contesto socio-culturale manifestatosi tramite la scrittura e la scuola. Talvolta i temi originari vengono riveduti a fini politici, religiosi e morali. Il faraone della fiaba non \u00e8 identificabile con nessun personaggio noto, quindi \u00e8 privo di un nome e di un volto distinguibili e gli eventi non sono storici, ma ambientati in un mondo lontano, senza tempo.\nStoria.\nIl racconto di Verit\u00e0 e Menzogna ci \u00e8 pervenuto scritto sul papiro Chester Beatty II ed \u00e8 conservato al British Museum.\n\u00c8 una favola antica, risalente al Nuovo Regno. I personaggi sono di fantasia anche se le vicende sono ispirate da fatti di cronaca quotidiana del tempo, presente e passato.&lt;br&gt;\nLa storia \u00e8 incompleta e soprattutto l'inizio della vicenda risente di questa lacuna, anche se gli studiosi sono riusciti a fare una ricostruzione letteraria credibile.\nTrama.\nNarra la storia di rivalit\u00e0 tra due fratelli: Menzogna, ossia il fratello minore e Verit\u00e0, che \u00e8 il fratello maggiore. &lt;br&gt;\nNella parte iniziale mancante ma ricostruita, il fratello minore accusa suo fratello Verit\u00e0 di un furto clamoroso, ossia di aver asportato un attrezzo dalla caratteristiche incredibili, per la grandezza della lama, per la dimensione del manico paragonata all'albero di Copto, per l'importanza e la bellezza della guaina paragonata alla tomba di Osiride, per la cinghia realizzata con il cuoio di tutte le mandrie della Nubia. &lt;br&gt;\nLa pratica giudiziaria viene svolta presso il tribunale dei Nove Dei (Enneade), che decide per la colpevolezza di Verit\u00e0, che deve scontare una terribile pena, quale l'accecamento e l'isolamento nel deserto.&lt;br&gt;\nNel deserto Verit\u00e0 viene notato da una dama che si innamora di lui, rimane incinta e partorisce il figlio di Verit\u00e0, che sin da piccolo mostra grandi doti e talenti. L'unico cruccio \u00e8 la mancanza del padre, per la quale viene deriso e offeso dai suoi coetanei. Una volta conosciuta la verit\u00e0 sullo stato di salute e sulla ingiustizia subita dal padre, medita una vendetta, per consumare la quale usa uno stratagemma analogo a quello di Menzogna, riuscendo nell'impresa di accusare Menzogna di un furto incredibile. &lt;br&gt;\nAlla fine, il tribunale riesce a ristabilire la verit\u00e0, a riequilibrare una corretta interpretazione dei fatti, condannando a pene peculiari per quell'epoca, che restano una traccia storica e socio-antropoligica di notevole importanza. \nIl tema \u00e8 ancora oggi molto diffuso nella tradizione orale di vari Paesi e popoli; nella sua versione egizia il racconto \u00e8 ispirato dal mito di Osiride, ucciso dal fratello e vendicato dal figlio."}
{"id": "2141344", "revid": "147181", "url": "https://it.wikipedia.org/wiki?curid=2141344", "title": "Formula empirica", "text": ""}
{"id": "2141349", "revid": "1372005", "url": "https://it.wikipedia.org/wiki?curid=2141349", "title": "Curt Siodmak", "text": "Di origine ebraica, autore del romanzo di fantascienza \"Il cervello di Donovan\" (\"Donovan's Brain\", 1942), a cui si ispirarono diverse produzioni cinematografiche, \u00e8 principalmente ricordato per essere stato lo sceneggiatore del film \"L'uomo lupo\" (\"The Wolf Man\", 1941), che dopo la sua non memorabile apparizione cinematografica del 1935 (\"Il segreto del Tibet\") diede nuova linfa e la definitiva consacrazione al personaggio dell'uomo lupo, in seguito diventato uno degli otto mostri della Universal. Successivamente pass\u00f2 alla regia.\nSiodmak comparve come attore in \"Metropolis\" (1927) di Fritz Lang, nel quale interpret\u00f2 un operaio."}
{"id": "2141350", "revid": "599013", "url": "https://it.wikipedia.org/wiki?curid=2141350", "title": "Alice Blom", "text": "Gioca nel ruolo di schiacciatrice nello Schweriner Sportclub.\nCarriera.\nLa carriera di Alice Blom inizia nel 1996 quando fa il suo esordio nel campionato olandese con la squadra dell'Olympus Sneek, dove resta per quattro stagioni. Nella stagione 2000-01 passa al , dove in tre stagione vince tre campionati consecutivi, due coppe nazionali e due supercoppe.\nNella stagione 2003-04, si trasferisce in Germania, nell', in 1. Bundesliga, mentre in quella successiva viene ingaggiata dal , sempre nel campionato tedesco, club con il quale vince lo scudetto e una Coppa di Germania. Nel 2005 ottiene le prime convocazioni nella nazionale dei Paesi Bassi.\nDopo una parentesi nel campionato cadetto italiano nell'annata 2005-06, con la Futura Volley Busto Arsizio, ritorna in patria prendendo parte al progetto del Martinus, con il quale resta per due stagioni, vincendo due scudetti, due coppe dei Paesi Bassi ed una supercoppa. Con la nazionale nel 2007, vince la medaglia d'oro al World Grand Prix.\nNella stagione 2008-09 viene ingaggiata dal Gruppo Sportivo Oratorio Pallavolo Femminile Villa Cortese, nella Serie A2 italiana, riuscendo a conquistare a fine stagione la promozione in massima serie. Con la nazionale raggiunge la finale del campionato europeo 2009, battuta poi dall'Italia.\nLa stagione 2009-10 \u00e8 al Fenerbah\u00e7e Spor Kul\u00fcb\u00fc: con la squadra turca vince lo scudetto, la coppa di Turchia e la supercoppa. Nella stagione successiva viene ingaggiata dal club azero dell'\u0130qtisad\u00e7\u0131 Voleybol Klubu, dove giova per due annate, per poi lasciare la pallavolo al termine del campionato 2011-12.\nRitorna in campo nel gennaio 2016, ingaggiata dallo Schweriner Sportclub, club impegnato nella 1. Bundesliga tedesca, per la seconda parte della stagione 2015-16."}
{"id": "2141351", "revid": "599013", "url": "https://it.wikipedia.org/wiki?curid=2141351", "title": "Bo\u017eidar Maljkovi\u0107", "text": ""}
{"id": "2141352", "revid": "287204", "url": "https://it.wikipedia.org/wiki?curid=2141352", "title": "Bozidar Maljkovic", "text": ""}
{"id": "2141353", "revid": "4711", "url": "https://it.wikipedia.org/wiki?curid=2141353", "title": "Bo\u017ea Maljkovi\u0107", "text": ""}
{"id": "2141354", "revid": "4711", "url": "https://it.wikipedia.org/wiki?curid=2141354", "title": "Boza Maljkovic", "text": ""}
{"id": "2141355", "revid": "6923", "url": "https://it.wikipedia.org/wiki?curid=2141355", "title": "Teodoro Cottrau", "text": "Biografia.\nFiglio del compositore ed editore Guglielmo Cottrau (1797 \u2013 1847) e della moglie Giovanna (a sua volta figlia di Domenico Cirillo), rinunci\u00f2 a studiare a Parigi, nonostante avesse vinto una borsa di studio a causa della volont\u00e0 del padre che inizi\u00f2 il figlio alla musica, allo studio del pianoforte ed alla composizione. Successivamente Cottrau si laure\u00f2 in legge e divenne, oltre che un noto compositore, anche un poeta, un letterato ed un politico attivo: di lui Harold Acton scrive\nContinu\u00f2 il lavoro del padre nell'azienda del defunto Bernardo Girard, che divenne con lui Stabilimento Musicale Partenopeo T. Cottrau, in attivit\u00e0 sino alla fine del XIX secolo\nLo stesso Cottrau lavor\u00f2 sulla canzone napoletana \"Santa Lucia\", il cui testo inizialmente era stato scritto dal barone Michele Zezza con il nome di \"Lo varcaiuolo de Santa Lucia\" e di cui T. Cottrau compose la melodia, anche se la traduzione in lingua del poeta e giornalista Enrico Cossovich (1822 \u2013 1911) consent\u00ec al brano un successo mondiale, e questo fatto cre\u00f2 una disputa fra i due autori del testo. Un'altra sua canzone che riscosse successo fu \"L'addio a Napoli\", composta nel 1869, interpretata tra gli altri da Beniamino Gigli, Enrico Caruso e Mario Del Monaco.\nCollabor\u00f2 al L'Indipendente, il giornale di Alexandre Dumas padre e stamp\u00f2 \"Relazione del primo viaggio alla luna fatto da una donna nell'anno di grazia 2057\", di Ernesto Capocci Belmonte.\nAppartenente alla dinastia dei Cottrau, fu il nonno materno di Teodoro Capocci."}
{"id": "2141360", "revid": "339392", "url": "https://it.wikipedia.org/wiki?curid=2141360", "title": "Il diavolo nella cinematografia", "text": ""}
{"id": "2141361", "revid": "119982", "url": "https://it.wikipedia.org/wiki?curid=2141361", "title": "THSR", "text": ""}
{"id": "2141362", "revid": "1889177", "url": "https://it.wikipedia.org/wiki?curid=2141362", "title": "Capanna Vallot", "text": "La capanna Vallot \u00e8 un rifugio situato nel comune di Saint-Gervais-les-Bains (dipartimento dell'Alta Savoia, Francia), nella valle dell'Arve, nelle Alpi Graie, a \"4.362\" m s.l.m.\nStoria.\nIl botanico e meteorologo Joseph Vallot nel 1891 aveva costruito uno chalet laboratorio a vocazione pluridisciplinare, tra le quali l'astronomia. Da lui prese il nome di osservatorio Vallot o capanna Vallot. Il rifugio fu ricostruito nel 1898 nella sua collocazione attuale. Il rifugio \u00e8 stato rinnovato nel 2006.\nCaratteristiche e informazioni.\nSi trova lungo la via normale di accesso al Monte Bianco: tanto quella francese che quella italiana.\nNon \u00e8 un rifugio vero e proprio, ma solamente un posto di ricovero e di emergenza per gli alpinisti che salgono sul Monte Bianco.\nAccessi.\nSi pu\u00f2 salire alla capanna Vallot partendo dal rifugio del Go\u00fbter (versante francese) oppure dal rifugio Francesco Gonella (versante italiano). La salita dal rifugio del Go\u00fbter \u00e8 parte della via normale francese al Monte Bianco. La salita dal rifugio Francesco Gonella \u00e8 parte della via normale italiana al Monte Bianco."}
{"id": "2141363", "revid": "1543377", "url": "https://it.wikipedia.org/wiki?curid=2141363", "title": "Hormuz", "text": "Hormuz o Hormoz, anticamente Ormus, in farsi \u0647\u0631\u0645\u0632, \u00e8 un'isola del Golfo Persico che fa parte del territorio iraniano di Hormozgan. Amministrativamente \u00e8 una delle 3 circoscrizioni dello shahrest\u0101n di Qeshm, con la citt\u00e0 di Hormoz.\nGeografia.\nEssa si trova nel centro dello stretto di Hormuz, a 18\u00a0km E dall'isola Qeshm e a SE di Bandar Abbas. Ha un'area di 42\u00a0km\u00b2, con la parte pi\u00f9 larga di 8\u00a0km e il punto pi\u00f9 alto di 186 metri sul livello del mare.\nL'isola, che non ha acqua potabile, \u00e8 priva di vegetazione autoctona: l'acqua le arriva dal continente tramite un acquedotto. Specialisti botanici iraniani hanno tentato di costituirvi una vegetazione impiantandovi mangrovie della specie \"Avicennia marina\".\nStoria.\nFino al XIV secolo l'isola era conosciuta come isola di Jar\u016bn, mentre Hormuz era il nome di una famosa e antica citt\u00e0 commerciale sul continente, probabilmente situata lungo il fiume M\u012bn\u0101b. Verso il 1300 i danni causati dalle frequenti incursioni dei Mongoli spinsero il XV emiro di Hormuz a spostarsi con molti dei suoi sudditi prima, per un breve periodo, sull'isola di K\u012bsh, per sistemarsi poi definitivamente sull'isola di Jar\u016bn. Questa nuova Hormuz divent\u00f2 presto il principale centro commerciale del Golfo persico, attirando immigrati dal continente e commercianti che arrivavano fino dalla lontana India. Coloro che visitavano Hormuz la descrivevano come una citt\u00e0 con grandi fortificazioni, molto attiva e opulenta. Naturalmente non tard\u00f2 ad attirare anche alcuni commercianti europei, soprattutto portoghesi.\nNel 1507 l'abile ammiraglio e accentratore portoghese Alfonso de Albuquerque (anche conosciuto come Alfonso il Grande) assedi\u00f2 l'isola di Hormuz e, dopo una battaglia, la conquist\u00f2 nel tentativo di istituire una forza di basi portoghesi a Goa (nell'odierna India), Aden (nell'odierno Yemen) e Malacca (nell'odierna Malaysia). Il castello di Hormuz, che egli inizi\u00f2 a edificare nello stesso anno, venne ultimato nel 1515; nel frattempo prese Goa nel 1510 e Malacca nel 1511. Nel 1515 ritorn\u00f2 a Goa da Hormuz solo per essere informato dalle ingrate autorit\u00e0 portoghesi che veniva esonerato dal suo incarico. Mor\u00ec lo stesso anno a Goa. I portoghesi avevano a Hormuz la loro base fortificata e, riuscendo a espandere rapidamente le loro conquiste, giunsero a controllare tutta la navigazione del Golfo Persico. Praticamente tutti i commerci con i porti dell'India, dell'Estremo Oriente, di Muscat (Oman) e del Golfo passavano per Hormuz, che conobbe per pi\u00f9 di un secolo un periodo di grande prosperit\u00e0 sotto i portoghesi, la cui amministrazione era famosa per la sua giustizia e tolleranza religiosa.\nIl controllo portoghese delle maggiori rotte commerciali per\u00f2, non poteva non far sorgere il risentimento della Persia e delle altre potenze imperiali che stavano allora nascendo. Nel 1550 le forze ottomane assediarono la fortezza di Hormuz per un mese senza riuscire tuttavia ad impadronirsi dell'isola. All'inizio del secolo successivo lo sci\u00e0 Abbas I concesse alla Compagnia britannica delle Indie orientali i diritti di avviare commerci con la Persia attraverso il porto di J\u0101sk, destando cos\u00ec le ire dei portoghesi. Abb\u0101s convinse gli inglesi a inviare un reparto militare per assisterlo e nel 1662 questa spedizione congiunta, nonostante la coraggiosa difesa dei portoghesi, riusc\u00ec ad impadronirsi dell'isola di Hormuz. In seguito lo sci\u00e0 scelse la piccola citt\u00e0 costiera di G\u0101mer\u016bn come nuovo sbocco del commercio persiano e la chiam\u00f2 Bandar-\u00e9 Abb\u0101s. Hormuz cadde rapidamente in declino da cui non si riprese pi\u00f9 e nel giro di pochi anni tutti i suoi splendori si ridussero in rovine."}
{"id": "2141364", "revid": "24443", "url": "https://it.wikipedia.org/wiki?curid=2141364", "title": "Osservatorio Vallot", "text": ""}
{"id": "2141366", "revid": "110157", "url": "https://it.wikipedia.org/wiki?curid=2141366", "title": "Federazione cestistica di Grenada", "text": "La Federazione cestistica di Grenada \u00e8 l'ente che controlla e organizza la pallacanestro a Grenada.\nLa federazione controlla inoltre la nazionale di pallacanestro di Grenada. Ha sede a Saint George's e l'attuale presidente \u00e8 Carlton Frederick.\n\u00c8 affiliata alla FIBA dal 1975 e organizza il campionato di pallacanestro di Grenada."}
{"id": "2141369", "revid": "6923", "url": "https://it.wikipedia.org/wiki?curid=2141369", "title": "Santa Lucia (brano musicale)", "text": "Santa Lucia \u00e8 una canzone napoletana, scritta da Teodoro Cottrau e pubblicata come barcarola a Napoli nel 1849. Lo stesso Cottrau la tradusse in italiano durante la prima fase del Risorgimento, facendola diventare la prima canzone napoletana tradotta nella lingua di Dante. I versi del brano celebrano il pittoresco aspetto del rione marinaro di Santa Lucia, sul golfo di Napoli, cantato da un barcaiolo che invita a fare un giro sulla sua barca, per meglio godere il fresco della sera. La canzone divenne immediatamente un successo nazionale, conoscendo un trionfo che la proiett\u00f2 fuori della penisola e che ancora la conserva in tutti i repertori di musica italiana interpretati al mondo dai migliori cantanti, sia lirici che leggeri.\nUna delle prime versioni a venir tradotta fuori dall'Italia fu quella ad opera del poeta britannico Theo Marzials, spesso accreditato anche come il vero compositore del brano. Negli Stati Uniti la prima edizione in lingua inglese fu quella di Thomas Oliphant, pubblicata a Baltimora da M. McCaffrey, anche se la versione definitiva ed oggi maggiormente diffusa \u00e8 quella registrata agli inizi del XX secolo dal grande cantante lirico napoletano Enrico Caruso. Sempre oltreoceano fra gli artisti che si sono cimentati col brano c'\u00e8 Elvis Presley, che nel 1965 la inser\u00ec nell'album \"Elvis for Everyone\".\nNei paesi scandinavi \"Santa Lucia\" \u00e8 famosissima, e, con un testo differente, viene intonata durante la festa di santa Lucia, che nell'emisfero nord, prima della Riforma del Calendario, cadevano nel periodo di massimo buio dell'anno, durante il quale la tradizione vuole che la santa viaggi attraverso ogni citt\u00e0 e paese per portare doni e dolci ai bambini ed annunciare il prossimo avvento della luce che prende il sopravvento sull'oscurit\u00e0. La versione pi\u00f9 celebre fra quelle scandinave \u00e8 certamente quella svedese, intitolata \"Lucias\u00e5ngen\" o \"Sankta Lucia, ljusklara h\u00e4gring\".\nIn Boemia e Slovacchia \u00e8 molto famosa una traduzione intitolata \"Kr\u00e1sn\u00e1 je Neapol\" (Napoli \u00e8 bella), incisa da Waldemar Matu\u0161ka e Karel Gott."}
{"id": "2141370", "revid": "729019", "url": "https://it.wikipedia.org/wiki?curid=2141370", "title": "Kabugao", "text": "Kabugao \u00e8 una municipalit\u00e0 di Seconda classe delle Filippine, capoluogo della Provincia di Apayao, nella Regione Amministrativa Cordillera.\nKabugao \u00e8 formata da 21 baranggay:"}
{"id": "2141371", "revid": "287204", "url": "https://it.wikipedia.org/wiki?curid=2141371", "title": "Nicol\u00f2 Trigari", "text": "Vita.\nNato da una famiglia zaratina impegnata nel ramo delle costruzioni edili, fu esponente del Partito Autonomista e podest\u00e0 di Zara dal 1874 al 1899.\nSeguace di Luigi Lapenna, appartenne all'ala illuministica con venature liberali del partito, essendo altres\u00ec convinto della funzione essenziale di equilibrio dell'Impero Austroungarico nell'Europa balcanica e danubiana e soprattutto in Dalmazia, regione nella quale assieme ad una maggioranza slava (croata e serba) era presente una minoranza italiana. Per Lapenna e Trigari la difesa della lingua e della cultura italiana poteva essere garantita solo da un'autonomia nella cornice ben salda dell'Impero.\nPodest\u00e0 di Zara.\nDa un manuale del Regno di Dalmazia del 1872, Nicol\u00f2 Trigari - definito \"possidente\" - risulta assessore del comune di Zara nell'amministrazione retta dal conte Cosimo de Begna Possedaria, consigliere della Camera di Commercio di Zara, presidente della societ\u00e0 Enologica cittadina e proprietario di una delle tre imprese di costruzione di Zara. Eletto per la prima volta podest\u00e0 di Zara il 23 febbraio 1874 proprio subentrando nella carica al Begna Possedaria, dimostr\u00f2 subito di saper reggere con maestria le sorti della citt\u00e0.\nLa visita ufficiale dell'Imperatore Francesco Giuseppe l'anno successivo mise alla prova la sua capacit\u00e0 di mediazione. La diffidenza del governo imperiale nei confronti degli italiani della Dalmazia, successivamente alla terza guerra di indipendenza e alle voci di accordo fra i rappresentanti della flotta dell'ammiraglio Persano e le amministrazioni italiane della Dalmazia, aveva determinato una politica centrale apertamente filocroata, e forti erano i rischi di contestazione dell'Imperatore nella citt\u00e0 di Zara, allora roccaforte degli italiani autonomisti. L'utilizzo concordato dell'italiano nell'indirizzo di saluto imperiale stemper\u00f2 la tensione e favor\u00ec il successo della visita, con conseguente concessione del cavalierato ereditario al Trigari.\nSolo da pochi anni (1868) la citt\u00e0 di Zara aveva cessato di essere considerata \"fortezza\", e ci\u00f2 aveva permesso lo smantellamento delle sue poderose mura rendendo possibile un nuovo sviluppo urbanistico della citt\u00e0: Nicol\u00f2 Trigari dette quindi l'avvio ad una prima ristrutturazione della Riva Nuova, e nel contempo diede un decisivo impulso per la creazione dei caratteristici viali alberati della circonvallazione.\nLa Riva Nuova divenne il biglietto da visita cittadino: bordata da una fila ininterrotta di palazzi signorili che nel contempo proteggevano la citt\u00e0 dai venti invernali, era punteggiata da alberi ombrosi e ingentilita da aiuole fiorite. Tre caff\u00e8 la rendevano un perfetto luogo d'incontro, secondo solo alla centrale \"Calle Larga\".\nDi fronte all'irredentismo dalmata.\nFu anche grazie alla sua prudente politica che il comune di Zara rimase in mano al partito autonomista, in un periodo in cui tutti i comuni della regione cadevano in mano del Partito del Popolo croato (Sebenico nel 1873, Curzola nel 1875, Tra\u00f9 nel 1881, Spalato nel 1883, Lissa nel 1886, Cittavecchia di Lesina nel 1887, Cattaro nel 1897, Ragusa nel 1900). La sua convinzione fu sempre che la difesa della \"nazione italiana\" in Dalmazia dovesse essere mantenuta nelle forme e nei limiti della legalit\u00e0 e del diritto, ma ci\u00f2 lo mise spesso in contrasto con le tesi pi\u00f9 radicali di Antonio Bajamonti, il quale alla fine degli anni settanta consider\u00f2 oramai superato l'\"autonomismo\" e spinse il partito verso posizioni sempre pi\u00f9 irredentiste.\nLe tesi del Bajamonti fecero breccia anche fra i pi\u00f9 giovani esponenti autonomisti di Zara, come Roberto Ghiglianovich, Giovanni Lubin (nativo di Tra\u00f9), e Luigi Ziliotto. Ghiglianovich nelle sue memorie riserva uno sprezzante giudizio a Trigari, che \"a causa del suo temperamento, inaspritosi ancor pi\u00f9 con l'et\u00e0, era divenuto impossibile\", imputandogli l'assenza da tutte quelle iniziative associazionistiche apertamente filoitaliane fiorite negli anni. Conclude il Ghiglianovich: \"per la salvezza della lingua, della civilt\u00e0, della nazione nostra in Dalmazia, bisogna truccarsi sempre in modo da ingannare il Governo Austriaco\".\nLa rinuncia all'attivit\u00e0 politica e la morte.\nFu cos\u00ec che il Ghiglianovich stesso - assieme al vecchio sodale di Trigari Spiridione Artale - si rec\u00f2 dal podest\u00e0, ottenendo da lui una lettera di rinuncia alla candidatura alle elezioni comunali del 1899. Secondo un accordo interno alla corrente irredentistica del partito, venne quindi eletto podest\u00e0 Luigi Ziliotto.\nAmareggiato e stanco, Nicol\u00f2 Trigari si spegner\u00e0 a Zara il 30 ottobre 1902, avendo \"solennissime esequie. In suo nome venne denominato il Viale da Piazza Dellaurana a S.Francesco\"."}
{"id": "2141376", "revid": "729019", "url": "https://it.wikipedia.org/wiki?curid=2141376", "title": "Luna (Apayao)", "text": "Luna \u00e8 una municipalit\u00e0 di Terza classe delle Filippine, situata nella Provincia di Apayao, nella Regione Amministrativa Cordillera.\nLuna \u00e8 formata da 22 baranggay:"}
{"id": "2141379", "revid": "228587", "url": "https://it.wikipedia.org/wiki?curid=2141379", "title": "Cinema francese d'avanguardia", "text": "Il cinema francese d'avanguardia \u00e8 quel periodo della storia del cinema francese che ebbe luogo nell'epoca del muto, durante gli anni venti.\nAnche in Francia il cinema visse negli anni Venti una grande stagione di novit\u00e0 e rivoluzioni, sebbene, rispetto al cinema russo o al cinema tedesco, le avanguardie francesi avessero una natura meno ideologico-sociale e pi\u00f9 filosofica, fantastica, interessata alle connessioni tra soggettivit\u00e0 e oggettivit\u00e0. La produzione cinematografica d'avanguardia si leg\u00f2 ai principali movimenti artistici in corso, anzi furono spesso gli stessi pittori, scultori, fotografi a produrre film sperimentali. Dall'uso frequente e innovativo dei vecchi effetti speciali (mascherini, sovrimpressioni, accelerazioni, ralenti, ecc.) nacque un nuovo linguaggio, che, nonostante il suo contenuto rivoluzionario, venne poi filtrato e sviluppato nel successivo cinema moderno e nel metalinguaggio, che ebbe il culmine durante la Nouvelle Vague.\nStoria.\nMentre in Russia divampava la fiamma della rivoluzione e la Germania era afflitta da fame e inflazione, la Francia viveva un periodo di benessere e di prosperit\u00e0, grazie alla vittoria della prima guerra mondiale (con l'incasso dei relativi risarcimenti di guerra dalla Germania) e al forte sviluppo industriale. Si trattava di un proseguimento della Belle \u00c9poque, anche se la fiducia positivista verso la scienza era ormai superata.\nGli artisti si spinsero quindi a cercare un nuovo modo di guardare, che gi\u00e0 alla fine del secolo precedente aveva avuto nuovi traguardi nelle arti visive con le svolte pittoriche di Monet o C\u00e9zanne. Il cinema ebbe un rapporto privilegiato con la pittura e, in misura minore, con la letteratura.\nParigi era la grande capitale culturale d'Europa e i numerosi intellettuali (Guillaume Apollinaire, Blaise Cendrars, Jean Cocteau, Colette, ecc.) scrivevano di cinema sulla rivista \"Film\", diretta da Louis Delluc, che era il principale veicolo delle nuove idee. C'era convergenza circa la volont\u00e0 di abbandonare i modelli narrativi del decennio precedente, considerati gi\u00e0 stereotipati e banali, in favore di nuove sperimentazioni.\nL'industria francese, rispetto al cinema americano, era molto pi\u00f9 flessibile e favoriva lo sviluppo di autori indipendenti, non necessariamente finalizzati a necessit\u00e0 commerciali, con una pluralit\u00e0 di piccole e medie compagnie di produzione. Le grandi aziende quali Path\u00e9 e la Gaumont erano infatti concentrate tutte sulla distribuzione e trascuravano la produzione, che restava in larga parte autonoma. Importante fu il contributo del mecenatismo di industriali e aristocratici, che erano interessati allo sviluppo delle arti, anche sperimentali.\nGi\u00e0 nel 1913 il pittore Leopold Survage aveva proposto l'idea di un \"cinema puro\", composto di sole figure geometriche senza narrazione, un po' come il di poco successivo cinema futurista, ma ci\u00f2 si era rivelato, dopo l'iniziale stupore, terribilmente ripetitivo.\nFotogenia.\nNella seconda met\u00e0 degli anni dieci prese campo in Francia un dibattito legato all'arte cinematografica, che ebbe come protagonisti come Louis Delluc, B\u00e9la Bal\u00e1zs e Jean Epstein, quello sulla fotogenia (\"photog\u00e8nie\"), ovvero sull'uso e le potenzialit\u00e0 del primo piano.\nL'occasione fu data da un film americano, \"I prevaricatori\" (Cecil B. De Mille, 1915), dove l'attore giapponese Sessue Hayakawa impersonava uno spietato collezionista che arriva a marchiare a fuoco una donna che gli ha chiesto un prestito. Il volto dell'attore trasmetteva un forte senso di mistero, grazie all'impassibile espressione movimentata dall'intensit\u00e0 delle espressioni degli occhi, che ricordava una maschera assoluta. Di lui scrisse Delluc nel 1917 che \"il suo viso [\u00e8] come un'opera di poesia il cui motivo non c'importa, quando la nostra voglia di bellezza vi trova la nota o il riflesso sperato\".\nIl dibattito si allarg\u00f2 poi con gli interventi di Jean Epstein, che descrisse la fotogenia come una \"qualit\u00e0 morale\": la fotogenia non era altro che un valore morale di qualcosa che veniva accresciuto grazie proprio alla riproduzione cinematografica.\nInteressante fu il paragone dell'ungherese B\u00e9la Bal\u00e1zs tra volto umano e paesaggio: un volto fotogenico varia con il tempo e con i sentimenti, come un paesaggio cambia nelle stagioni e analogamente il primo piano pu\u00f2 racchiudere un intero mondo o anche di pi\u00f9, \"una pluralit\u00e0 di mondi\". Spetta a lui la prima intuizione delle straordinarie possibilit\u00e0 del primo piano, capace anche di rendere l'anima umana \"visibile\": da semplice curiosit\u00e0 o effetto speciale nel cinema delle attrazioni, da effetto narrativo per presentare i personaggi o mostrare chi parla nel cinema narrativo di Griffith, ecco che il primo piano diventava il fondamento di una nuova arte capace di mostrare anche cose invisibili, come il sentimento, il pensiero, l'\"anima\".\nIn queste osservazioni si coglie un nuovo umanesimo, inteso come nuova maniera di conoscere l'uomo. Cos\u00ec il discorso sulla fotogenia port\u00f2 a una vera e propria rivoluzione intellettuale e poetica, che ebbe il suo culmine nell'opera del maestro danese Carl Theodor Dreyer, in particolare nell'espressivit\u00e0 suprema del volto della protagonista ne \"La passione di Giovanna d'Arco\" del 1928.\nImpressionismo.\nL'impressionismo cinematografico fu una riflessione sul paesaggio, rappresentato secondo una visione poetica.\nLa corrente si pu\u00f2 dire inaugurata da \"La decima sinfonia\" (\"La dix\u00ec\u00e8me symphonie\", 1918), di Abel Gance, il dramma sociale di un compositore che pareva, quasi in maniera trascendente, incarnare nella sua musica lo spirito sinfonico di Beethoven. Buona interprete dell'impressionismo cinematografico francese fu anche Germaine Dulac, autrice de \"La sorridente madame Beudet\" (\"La souriante madame Beudet\", 1922), uno tra i primi film femministi della storia, e \"La conchiglia e l'ecclesiastico\" (\"La coquille et le clergyman\", 1928), esperimento d'avanguardia sceneggiato da Antonin Artaud.\nCinema cubista.\nIl cubismo, inteso come movimento di scomposizione delle forme, si trasmise al cinema presto. Il pittore Fernand L\u00e9ger gir\u00f2 nel 1924 il film \"Ballet m\u00e9canique\", dove era abbandonata qualsiasi narrazione in favore di una \"danza\" libera di corpi e oggetti, interessata solo al ritmo, come una musica per immagini. Il cinema si andava liberando dall'obbligo di raccontare una storia, cos\u00ec come la pittura si andava liberando dal vincolo di riprodurre il modello, il soggetto. Grazie all'uso di ripetizioni, ritmi, rallentamenti e accelerazioni, le azioni, anche semplici, potevano acquisire significati del tutto diversi, fino anche a una fissit\u00e0 \"mitica\", come la donna che sale le scale, proposta da L\u00e9ger una decina di volte nella stessa sequenza.\nCinema dadaista.\nL'incontro fra Dadaismo e cinema produsse alcuni capolavori, come il film di Ren\u00e9 Clair \"Entr'acte\" (\"Intervallo\", 1924), nato proprio come intervallo cinematografico tra i due tempi di un balletto. Si tratta di un film di sole immagini, libere dalla necessit\u00e0 di dover produrre una storia sensata, che si compongono e scompongono creando una sorta di balletto visivo, all'insegna della gioia di vivere e di guardare.\nMolti film dadaisti seguirono il modello di \"Entr'acte\", ma nessuno riusc\u00ec a restituire altrettanto piacere visivo. La gratuit\u00e0 del Dadaismo stanc\u00f2 presto: le cose senza significato alla lunga diventano ripetitive e noiose, per cui gli artisti si indirizzarono spontaneamente verso nuove sperimentazioni.\nCinema surrealista.\nIl Surrealismo prese le mosse a partire dalle ceneri del movimento dadaista, abbandonato dai suoi stessi fondatori dopo il 1923 per una certa stanchezza verso il voler essere sovversivi e dissacratori a tutti i costi, fino a una fase di stallo e vuoto intellettuale. Nel cinema il surrealismo cre\u00f2 una vera e propria nuova estetica, basata sul brutto, sullo sporco, sulle sensazioni violente, forti e dure. Nel cinema si riscoprirono opere popolari, allora considerate quasi spazzatura, quali la serie di Fant\u00f4mas o i film di M\u00e9li\u00e8s (al quale dedicarono la prima retrospettiva del cinema, nel 1931). Inoltre divennero soggetto di pellicole per la prima volta temi allora banditi, come la sessualit\u00e0, le pulsioni umane, l'inconscio, l\"'amour fou\", la pazzia, l'indagine spietata sulle persone.\nCapolavori del movimento sono i film \"Un chien andalou\" di Luis Bu\u00f1uel e Salvador Dal\u00ed (1929) e \"L'\u00e2ge d'or\" di Bu\u00f1uel (1930). In \"Un chien andalou\" la primissima scena mostra: il taglio dell'occhio di una donna con un rasoio (in realt\u00e0 un trucco di montaggio), che \u00e8 emblematica della rivoluzione visiva, che \"squarcia\" l'occhio dello spettatore per fargli vedere, anche a costo di grandi sofferenze, tutto quello che non ha mai visto e forse non ha mai voluto vedere.\nAltri autori surrealisti furono Man Ray (\"L'\u00e9toile de mer\", 1928), Germaine Dulac (\"La coquille et le Clergyman\", 1929) e Jean Cocteau (\"Le sang d'un po\u00e8te\", 1930 e i film successivi).\nEredit\u00e0.\nIl primo diretto erede del surrealismo e delle avanguardie in generale fu il realismo poetico francese: una sintesi di poesia e narrazione. Gli stessi autori gi\u00e0 appartenenti alle avanguardie recuperarono l'obiettivo di raccontare storie, tanto care al pubblico, partecipando al nuovo movimento e facendo per\u00f2 tesoro di quanto sperimentato nel decennio precedente. Uno dei mezzi principali di fare poesia nella narrazione fu la manipolazione soggettiva delle inquadrature (soggettiva stilistica), che mostra non solo cosa vede il personaggio, ma anche lo stato d'animo che prova. Tra i migliori autori vi furono Jean Vigo, Jean Renoir e Marcel Carn\u00e9.\nAl surrealismo inoltre spetta senz'altro il merito di aver aperto una finestra sui sogni, gli incubi, le cose proibite, i grandi amori e altri fantasmi, che d'ora in avanti entrano nei temi cinematografici. Grandi debitori sono anche il cinema horror e fantascientifico di oggi e registi come David Cronenberg, Abel Ferrara, Dario Argento, Gabriele Salvatores (col tema dello specchio, ripreso da Cocteau). Lo stesso Alfred Hitchcock fece spesso ricorso all'estetica del cinema surrealista soprattutto nelle scene di sogno e di incubo (\"La donna che visse due volte\", 1958, \"Io ti salver\u00f2\", 1945) o nelle scene finali (\"Intrigo internazionale\", 1959).\nInoltre l'attenzione e la rivalutazione delle altre culture dei surrealisti ha fatto da apripista per artisti dei paesi sudamericani e africani, come antesignano dell'antropologia culturale moderna."}
{"id": "2141381", "revid": "729019", "url": "https://it.wikipedia.org/wiki?curid=2141381", "title": "Pudtol", "text": "Pudtol \u00e8 una municipalit\u00e0 di Quarta classe delle Filippine, situata nella Provincia di Apayao, nella Regione Amministrativa Cordillera.\nPudtol \u00e8 formata da 22 baranggay:"}
{"id": "2141382", "revid": "34392", "url": "https://it.wikipedia.org/wiki?curid=2141382", "title": "Canale radiofonico", "text": ""}
{"id": "2141383", "revid": "709565", "url": "https://it.wikipedia.org/wiki?curid=2141383", "title": "Santa Lucia luntana", "text": "Santa Lucia luntana \u00e8 una canzone napoletana scritta da E. A. Mario nel 1919.\nIl brano.\n\"Santa Lucia luntana\" \u00e8 dedicata ai tantissimi emigranti partenopei che partivano dal porto di Napoli alla volta di terre lontane (quasi sempre alla volta delle Americhe); le parole del brano sono appunto ispirate ai sentimenti che questi provavano allontanandosi dalla terraferma, fissando il pittoresco panorama del borgo di Santa Lucia, ultimo scorcio della loro terra che riuscivano a vedere, sempre pi\u00f9 piccolo, all'orizzonte.\nLa canzone divenne subito un successo non solo popolare e fu molto importante a livello sociale perch\u00e9 portava alla luce la realt\u00e0 dell'emigrazione, fenomeno fino ad allora misconosciuto dalla cultura ufficiale.\nIn altri media.\nLa canzone \u00e8 stata inclusa nella colonna sonora del film muto italiano \"Napoli che canta\" (1926) ed \u00e8 alla base della trama dell'omonimo film sonoro americano \"Santa Lucia luntana\" del 1931. \u00c8 inoltre presente nell'opera teatrale \"Carosello napoletano\" del 1950, nella versione cinematografica \"Carosello napoletano\" del (1953) e come prima canzone nel film di Pasquale Festa Campanile \"L'emigrante\" del 1973 con Adriano Celentano.\nReinterpretazioni.\nNel 2004 la cantautrice Giuni Russo ne ha registrato una reinterpretazione, inserendola all'interno della suite musicale che fa da colonna sonora alla riedizione del film muto del 1926 \"Napoli che canta\". Il brano \u00e8 stato pubblicato nell'album \"Napoli che canta\" del 2004.\nUn'altra cover della canzone, ascoltabile nella telenovela brasiliana \"Terra nostra\", si deve a Jerry Adriani.\nNel 2012, in concerto alla Villa Guerrazzi di Cecina (PI), Antonella Ruggiero ha interpretato il brano accompagnata da Fabio Zeppetella (chitarra) e Ramberto Ciammarughi (pianoforte). L'esecuzione \u00e8 contenuta nell'album \"Quando facevo la cantante\" (2018) - CD 1 \"La canzone dialettale e popolare\"."}
{"id": "2141384", "revid": "216538", "url": "https://it.wikipedia.org/wiki?curid=2141384", "title": "Gobbo di Notre Dame", "text": ""}
{"id": "2141387", "revid": "767487", "url": "https://it.wikipedia.org/wiki?curid=2141387", "title": "Detective (film 1985)", "text": "Detective \u00e8 un film del 1985 diretto da Jean-Luc Godard e girato tutto in interni nell'hotel Concorde Saint-Lazare a Parigi, affittato dalla produzione per un mese intero.\nFu presentato in concorso al 38\u00ba Festival di Cannes.\nTrama.\nIn un grand-hotel di Parigi, vicino alla Gare Saint-Lazare, due detective, Isidore e suo zio William Prospero, devono scoprire chi ha assassinato due anni prima un uomo chiamato \u201cil Principe\u201d, nella stessa stanza dove hanno preso alloggio. Li aiuta Arielle, fidanzata di Isidore.\nNel medesimo albergo, una camera \u00e8 occupata dal pilota di aerotaxi \u00c9mile Chenal e da sua moglie Fran\u00e7oise, una coppia in crisi. Lei in passato ha avuto una relazione con Jim Fox Warner; questi alloggia a sua volta nell'albergo perch\u00e9 \u00e8 il \"patron\" di un giovane pugile, Tiger Jones, che deve disputare un importante incontro di boxe. Il ragazzo \u00e8 accompagnato dalla fidanzata Grace Kelly, una principessa delle Bahamas che gira volentieri per la camera in topless per provocarlo: vuole infatti che lui lasci il lavoro per andare via insieme.\nJim Fox deve molti soldi agli Chenal, che oltre a problemi coniugali soffrono anche di ristrettezze economiche. Fran\u00e7oise si incontra con lui per chiedergli di saldare il debito, Jim le fa delle avances poi le confida di dovere soldi anche a altri, alla \u201cfamiglia\u201d. Intanto Arielle \u00e8 stanca di lavorare con il fidanzato detective, vorrebbe tornare all'universit\u00e0 e riprendere con gli esami; quando Isidore non \u00e8 presente, Arielle non disdegna di togliersi i vestiti alla presenza dello zio Prospero.\nJim Fox restituisce finalmente un piccolo anticipo di 1.500 franchi a Fran\u00e7oise, che lei usa all'insaputa del marito per acquistare una giacca nuova. I tre pranzano insieme al ristorante dell'albergo, \u00e8 un incontro molto teso, \u00c9mile sospetta che tra i due ci sia qualcosa. Jim Fox promette a titolo di rimborso il 4% degli incassi del match di pugilato. Isidore li serve al tavolo, travestito da cameriere; ma con lui c'\u00e8 anche n altro falso cameriere: \u00e8 Angelo, aiutante del principe Luciano, capo mafia. Questi risiede all'albergo insieme a una nipotina, e legge nei momenti libero un libro di Leonardo Sciascia.\nArielel sorprende il fidanzato Isidore nei sotterranei dell'albergo con un'altra donna, lui le dice che \u00e8 solo lavoro. Fran\u00e7oise va a letto con Jim Fox; durante la notte lui sogna che Tiger Jones fugga insieme Grace Kelly lasciandogli come indennizzo i gioielli della principessa. Al risveglio trova effettivamente i gioielli ai piedi del letto, e il suo protetto \u00e8 scomparso. Jim prende una pistola e la mette in tasca. Altrettanto fa Isidore, ha la certezza che qualcosa stia per accadere e chiama un'ambulanza al telefono.\nJim Fox \u00e8 disilluso; sul computer che tiene in camera da letto \u00e8 registrato quante donne ha avuto in vita sua, 632, e anche quante volte ha affermato di essere stanco: 25.300. Osservando il panorama dalla finestra si fa interprete del sentimento del regista nei confronti di Parigi, citt\u00e0 che ha abbandonato per tornare nella natia Svizzera:\nFran\u00e7oise annuncia al marito che andr\u00e0 via da lui, per il momento insieme a Jim. Il dramma precipita. \u00c9mile spara a Jim nella hall dell'albergo; Isidore, che sorveglia tutto, reagisce sparando a sua volta, ma colpisce e uccide per sbaglio suo zio Prospero. \u00c9mile prende in ostaggio la nipotina del principe Luciano, forse per estorcergli denaro, ma viene ucciso dagli uomini della \u201cfamiglia\u201d. Prima di esalare l'ultimo respiro, Prospero confida al nipote la soluzione del caso sul quale indagano: la vittima \u00e8 stata uccisa nella stanza 666 per errore, il numero sulla porta si era capovolto, l'assassino avrebbe dovuto entrare nella 999.\nCritica.\n\u201cD\u00e9tective\u201d era il titolo di una rivista francese di cronaca nera e storie gialle. Ogni personaggio nel film porta con s\u00e9 un libro che lo caratterizza, che legge o cerca di leggere in continuo. Jean-Luc Godard accetta di girare questo film, propostogli dal produttore Alain Sarde, solo per avere i fondi necessari a terminare \"Je vous salue, Marie\". L'idea \u00e8 mettere insieme il regista del momento, una serie impressionante di attori famosi e un soggetto \"noir\" per catturare il grande pubblico. Agli spettatori appare comunque evidente che in questo film non c'\u00e8 nulla di \"detective\" e che il regista ha ancora una volta stravolto tutto, malgrado la \u201ctrama\u201d scritta dal ventiseienne fumettista Philippe Setbon (della quale non resta traccia negli archivi), e che comunque non ha mai incontrato n\u00e9 il regista n\u00e9 la sua compagna Anne-Marie Mi\u00e9ville, che collabora al soggetto.\nL'intero film \u00e8 girato all'hotel Concorde di fronte alla stazione ferroviaria di Saint-Lazare, quasi unicamente in piani fissi, e con un direttore della fotografia, Bruno Nuytten, che Godard non apprezza; malgrado questo quadro, il regista riesce a farne un'opera fino a un certo punto personale:\nLa vera star del film risulta agli occhi del pubblico il cantante Johnny Halliday, che in passato aveva gi\u00e0 recitato ma che la pellicola di Godard rilancia nel mondo del cinema. Il regista incontra il cantante con l'intermediazione della compagna di quest'ultimo, Nathalie Baye, con la quale ha gi\u00e0 lavorato e che si ritrova in questo. \u00c8 Anne-Marie Mi\u00e9ville che propone a Alain Sarde di scritturarlo. Halliday \u00e8 uno dei pi\u00f9 grandi collezionisti di film in videocassetta di Francia, e per prepararsi alle riprese si fa punto d'onore di rivedere tutti i film di Godard che possiede.\nCon gli altri attori invece le cose non sono altrettanto semplici, dal momento che come al solito Godard li maltratta per ottenere da loro il massimo della resa sullo schermo: cerca di creare tensione nella troupe, nessuno \u00e8 in grado di capire se il proprio lavoro va bene o meno; con alcuni parla male degli altri e viceversa. Emmanuelle Seigner per esempio, allora semplice debuttante di 18 anni, dopo essere sistematicamente spogliata (la si vede quasi sempre in topless) viene rimprovera aspramente:\nDurante le riprese, Godard permane di cattivo umore, irritabile, continuamente sarcastico. Secondo lui il direttore della fotografia Nuytten usa per lui le luci in maniera troppo classica. L'attore Claude Brasseur, con in quale gi\u00e0 aveva lavorato vent'anni prima in \"Bande \u00e0 part\", \u00e8 il pi\u00f9 disprezzato:\nAl contrario, tutto funziona bene con Alain Cuny, che recita nel ruolo del capo mafia, econ la sedicenne Julie Delpy, destinata ad avere un ruolo nelle successive \"Histoire(s) du cin\u00e9ma\", che recita nella particina della fan del pugile. Va ancora meglio con l'esordiente Aurelle Doazan, che interpreta Arielle; in una lettera che indirizza alla giovane attrice, Godard si auto-definisce \u201cl'orco\u201d che ha bisogno di carne fresca e ammette di averla scritturata per la sua bellezza.\nEdizione italiana.\nIl film fu distribuito in Italia dalla BIM e i dialoghi sono di Ottavio Maria Rolandi Ricci."}
{"id": "2141388", "revid": "767487", "url": "https://it.wikipedia.org/wiki?curid=2141388", "title": "Santa Marcela", "text": "Santa Marcela \u00e8 una municipalit\u00e0 di Quinta classe delle Filippine, situata nella Provincia di Apayao, nella Regione Amministrativa Cordillera.\nSanta Marcela \u00e8 formata da 18 baranggay:"}
{"id": "2141389", "revid": "326822", "url": "https://it.wikipedia.org/wiki?curid=2141389", "title": "Dukat", "text": ""}
{"id": "2141391", "revid": "307923", "url": "https://it.wikipedia.org/wiki?curid=2141391", "title": "Casiguran", "text": ""}
{"id": "2141395", "revid": "547034", "url": "https://it.wikipedia.org/wiki?curid=2141395", "title": "D-MAC", "text": "Il D-MAC \u00e8 un sistema di trasmissione televisiva, appartenente alla famiglia dei sistemi MAC. I componenti del segnale televisivo sono trasmessi separatamente tramite un processo di multiplazione\u00a0(Multiplexed Analog Components).&lt;br&gt;In particolare, il D-MAC \u00e8 una variante a larghezza di banda ridotta, concepita per la trasmissione via cavo.\nAspetti tecnici.\nIl D-MAC prevede 625 linee e un rapporto d'aspetto di . Come in tutti i sistemi MAC, la luminanza e la crominanza sono trasmesse separatamente in senso temporale, piuttosto che simultaneamente su frequenze portanti diverse come accade nei sistemi PAL, S\u00c9CAM e NTSC e nel video composito in banda base.&lt;br&gt;L'audio \u00e8 trasmesso in forma digitale. \u00c8 previsto l'uso di un sistema standard di codifica, l'EuroCrypt, un precursore del moderno DVB-CSA.\nNel D-MAC, i dati sono codificati bipolarmente con un datarate di 20,25\u00a0Mb/s, usando fasori di 0\u00b0 e di\u00a0\u00b190\u00b0. La larghezza di banda \u00e8 di 8,4\u00a0MHz, molto ridotta rispetto ai 27\u00a0MHz del C-MAC, ma con problemi di compatibilit\u00e0 con le reti via cavo dell'Unione europea di radiodiffusione, che prevedono una spaziatura tra i canali di 7\u00a0MHz.\nIl D2-MAC: Evoluzione del D-MAC.\nIl D-MAC \u00e8 stato utilizzato nel Regno Unito e in Scandinavia ma, per via dell'inefficiente occupazione di banda, \u00e8 stato in seguito migliorato nel successivo D2-MAC per i paesi dell Europa Occidentale."}
{"id": "2141396", "revid": "2160814", "url": "https://it.wikipedia.org/wiki?curid=2141396", "title": "Functional Requirements for Bibliographic Records", "text": "Per Functional Requirements for Bibliographic Records (FRBR) si intende uno schema concettuale sviluppato dalla International Federation of Library Associations and Institutions (IFLA), realizzato tramite modello entit\u00e0-relazione allo scopo di dare una rappresentazione semi-formale alle informazioni bibliografiche.\nStoria.\nLe FRBR nascono alla fine del XX secolo come prodotto di un gruppo di lavoro promosso dall'IFLA nel 1990 per adeguare le norme catalografiche definite dai Principi di Parigi alle nuove esigenze dell'utenza.\nIl documento definitivo del gruppo di lavoro viene approvato dalla 63\u00aa Conferenza IFLA di Copenaghen del 1997 e pubblicato nel 1998 con il titolo Functional Requirements for Bibliographic Records Final Report.\nPer applicare il modello FRBR nella pratica catalografica, nel 2010 \u00e8 stato pubblicato Resource Description and Access (RDA), un nuovo standard catalografico che si pone come successore delle Anglo-American Cataloguing Rules (AACR2).\nObiettivi.\nL'obiettivo di FRBR \u00e8 di elaborare un modello concettuale che permetta di individuare i requisiti essenziali del record bibliografico, definendone le modalit\u00e0 di struttura e le finalit\u00e0. Le FRBR sono il risultato di un'analisi che parte dai bisogni dell'utente, inteso non soltanto come lettore o personale delle biblioteche ma anche come editore, distributore, rivenditore ecc. Questa analisi ha permesso di distinguere le entit\u00e0 fondamentali per l'utente, gli attributi di tali entit\u00e0 e le relazioni tra le stesse. \nPrimo gruppo di entit\u00e0.\nIl primo gruppo di entit\u00e0 si riferisce agli aspetti sotto i quali pu\u00f2 essere vista una produzione intellettuale e comprende:\nPer esempio:\nSecondo gruppo di entit\u00e0.\nIl secondo gruppo si riferisce alle entit\u00e0 che sono in vario modo coinvolte nella creazione, realizzazione, distribuzione e gestione delle entit\u00e0 del primo gruppo. Pu\u00f2 trattarsi di una persona (\"person\") o di un ente collettivo (\"corporate body\").\nTerzo gruppo di entit\u00e0.\nIl terzo gruppo si riferisce alle entit\u00e0 che sono soggetti (\"subjects\") delle opere e comprende:\nAttributi.\nA ogni entit\u00e0 \u00e8 associato un insieme di attributi che corrispondono alle informazioni che appaiono comunemente nelle notizie bibliografiche dei cataloghi delle biblioteche. \nGli attributi si dividono in due grandi categorie:\nRelazioni.\nLe relazioni consentono all'utente, mediante una ricerca, di individuare i collegamenti tra le entit\u00e0 e di navigare tra i vari record. \u00c8 possibile ad esempio individuare tutte le opere:\nAttivit\u00e0 degli utenti.\nOltre ai tre gruppi di entit\u00e0 e alle loro relazioni, FRBR definisce quattro fondamentali attivit\u00e0 degli utenti: \nGli utenti dovrebbero essere in grado di svolgere queste azioni su ogni entit\u00e0 o relazione. \nUn quinto, non ufficiale compito \u00e8 navigare o mettere in relazione (\"navigate\" o \"relate\")."}
{"id": "2141400", "revid": "438678", "url": "https://it.wikipedia.org/wiki?curid=2141400", "title": "Album di studio", "text": ""}
{"id": "2141401", "revid": "3115", "url": "https://it.wikipedia.org/wiki?curid=2141401", "title": "Album in studio", "text": "L'album in studio (in inglese \"full-length\" o \"studio album\") \u00e8 un album discografico contenente brani, perlopi\u00f9 inediti, incisi in sala di registrazione. Nel caso in cui i brani non siano inediti, si tratta invece di una raccolta (compilation) o di album di cover.\nStoria.\nLa possibilit\u00e0 a livello storico di realizzare un album discografico \u00e8 nata con l'avvento dei dischi in vinile a 33\u2153 giri che permettevano di inserire numerosi brani sulle due facciate di un unico supporto. I formati pi\u00f9 comuni dei dischi in vinile erano gli \"LP\" a 33\u2153 giri/minuto, gli \"EP\" e i \"45 giri\".\nLa qualit\u00e0 della registrazione si \u00e8 via via affinata e, per i CD, \u00e8 oggi codificata in tre passaggi; la codifica pi\u00f9 avanzata \u00e8 la cosiddetta DDD (\"Digital Digital Digital\"), ossia quella realizzata interamente in digitale.\nI primi album registrati sono \"Cowboy Songs and Other Frontier Ballads\" di John Lomax del 1910 e \"Dallas Blues\" di Hart Wandcould del 1913.\nDefinizione e caratteristiche.\nL'album in studio o \"full length\" si contrappone agli EP e ai singoli per la durata maggiore. Nei dischi in vinile, si intuisce la durata dalle dimensioni del disco. \nLa dicitura \"full-length\" si riferisce anche ad un singolo brano nella sua versione integrale o completa, privo cio\u00e8 di eventuali tagli effettuati per realizzare le versioni \"radio edit\" o \"single edit.\"\nL'album in studio si contrappone per contenuti a vari tipi di album discografici, tra cui gli album di remix, gli album di cover o le compilation. \nOggi, a volte, le persone che partecipano a un album si trovano in luoghi diversi e il materiale, ad esempio una strofa per un featuring, viene inviato tramite Internet.\nIn casi rari un album in studio pu\u00f2 contenere alcuni brani live con l'aggiunta di inediti (un esempio \u00e8 \"Rattle and Hum\" degli U2). In altri casi un album in studio pu\u00f2 essere composto da brani riarrangiati (gi\u00e0 presenti in altri album) con l'aggiunta di pochi inediti registrati in studio per l'occasione; un esempio \u00e8 \"Once More\" degli Spandau Ballet.\nPremi.\nA seconda del numero di copie di un album vendute, l'industria discografica ha ideato dei premi, denominati disco d'oro, disco d'argento, disco di platino assegnati all'autore dell'opera."}
{"id": "2141403", "revid": "264902", "url": "https://it.wikipedia.org/wiki?curid=2141403", "title": "Brano musicale", "text": ""}
{"id": "2141406", "revid": "339392", "url": "https://it.wikipedia.org/wiki?curid=2141406", "title": "Marina di Santa Croce", "text": ""}
{"id": "2141407", "revid": "319541", "url": "https://it.wikipedia.org/wiki?curid=2141407", "title": "DOGS", "text": ""}
{"id": "2141410", "revid": "88740", "url": "https://it.wikipedia.org/wiki?curid=2141410", "title": "Baler", "text": "Baler \u00e8 una municipalit\u00e0 di Terza classe delle Filippine, capoluogo della Provincia di Aurora, nella regione del Luzon Centrale.\nStoria.\nA Baler si svolse un significativo episodio della guerra ispano-americana e della rivoluzione filippina.\nGeografia antropica.\nBaler \u00e8 formata da 13 baranggay:"}
{"id": "2141419", "revid": "599", "url": "https://it.wikipedia.org/wiki?curid=2141419", "title": "Laurentius Vallensis", "text": ""}
{"id": "2141424", "revid": "27723", "url": "https://it.wikipedia.org/wiki?curid=2141424", "title": "Aidelberga", "text": ""}
{"id": "2141425", "revid": "250936", "url": "https://it.wikipedia.org/wiki?curid=2141425", "title": "Bosa Marina", "text": ""}
{"id": "2141426", "revid": "921573", "url": "https://it.wikipedia.org/wiki?curid=2141426", "title": "Trent Haaga", "text": "\u00c8 stato lanciato dalla Troma, per la quale ha interpretato film come \"Terror Firmer\", \"\" (di cui ha anche scritto la sceneggiatura), e \"Zombiegeddon\". Insieme al presidente della Troma, Lloyd Kaufman, ha scritto il romanzo \"The Toxic Avenger: The Novel\", tratto dal cult movie della Troma \"The Toxic Avenger\", e \"Make Your Own Damn Movie! Secrets of a Renegade Director\", sorta di manuale per realizzare un film indipendente."}
{"id": "2141429", "revid": "116876276", "url": "https://it.wikipedia.org/wiki?curid=2141429", "title": "Jean Cau", "text": "Biografia.\nNato a Bram da Etienne Cau, un lavoratore agricolo poi impiegato di banca a Carcassone, e da Rose una donna delle pulizie, dopo aver concluso gli studi secondari grazie al suo maestro Castel, riesce ad ottenere una borsa di studio per la \u00c9cole Normale S\u00faperieure di Parigi dove si laurea in filosofia. Nel 1946 avvicina Jean-Paul Sartre, del quale \u00e8 grande ammiratore, guadagnandosene la simpatia e diventandone segretario per oltre 11 anni fino al 1957.\n\u00c8 stato giornalista e reporter per l'Express, Le Nouvel Observateur, Le Figaro e Paris-Match.\nProveniente dall'estrema sinistra, dopo i suoi reportage nella Guerra d'Algeria si allontan\u00f2 dalle idee di Sartre (pur senza mai parlare male del suo ex \"Maestro\") e si avvicin\u00f2 progressivamente (dal 1960) verso la destra radicale, il Groupement de recherche et d'\u00e9tudes pour la civilisation europ\u00e9enne (GRECE, chiamato anche \"Nouvelle Droite\"), scrivendo testi anticonformisti che criticavano la sinistra, la decadenza dell'Europa ed esaltando le tradizioni europee.\nAmico personale di Alain Delon, ha scritto la sceneggiatura di film come \"Borsalino\" e \"Il ribelle di Algeri\" e il soggetto di \"Una donna come me\".\nIn Italia sono stati pubblicati romanzi e saggi: \"Il Cavaliere, la Morte e il Diavolo\" (Volpe 1979; Settimo sigillo 2015), \"Una passione per Che Guevara\" (Vallecchi 2004), \"La piet\u00e0 di Dio\" (Mondadori 1962), \"Il Papa \u00e8 morto\" (Volpe 1969), \"Il popolo, la decadenza e gli dei\" (Settecolori, 1993),\"Toro\" (Longanesi 1962; Iduna 2019).\nVita Privata.\nJean Cau aveva un posto fisso al ristorante Aristide al 121 di rue de Rome, nel 17 \u00b0 arrondissement di Parigi, come testimonia una targa (attualmente ristorante Clou de Fourchette). Vi si recava regolarmente per completare gli articoli per il Paris-Match in compagnia di Roger Th\u00e9rond e altri collaboratori della redazione.\nEra il compagno dell'attrice Louisa Colpeyn, madre di Patrick Modiano. Fu anche Jean Cau a introdurre il primo romanzo di Modiano Place de l'\u00c9toile. Successivamente, dopo la morte di Cau, questa prefazione scomparve dalle successive edizioni di Gallimard.\nJean Cau era appassionato di corrida. Dedic\u00f2 numerosi libri e articoli a questa forma di spettacolo, in cui esprimeva il suo attaccamento a un'arte che considerava l'eredit\u00e0 ancestrale dei riti pagani e dei giochi con animali selvatici. I suoi viaggi dalle ferias spagnole alle ferias francesi hanno ispirato, in particolare, Les Oreilles et la Queue, S\u00e9villanes e La Folie corrida.\nRiposa nel cimitero La Conte de Carcassonne, oggi una stanza del municipio e una strada vicino allo stadio Albert Domec portano il suo nome."}
{"id": "2141433", "revid": "2181139", "url": "https://it.wikipedia.org/wiki?curid=2141433", "title": "Ca' Tron (Roncade)", "text": "Ca' Tron \u00e8 una frazione del comune di Roncade.\nIl minuscolo abitato sorge in una zona di aperta campagna, ben distante dal capoluogo comunale (7,5\u00a0km).\nStoria.\nI numerosi ritrovamenti testimoniano una forte presenza umana nella zona sin dai tempi pi\u00f9 antichi. Nel 2003, per esempio, furono rinvenuti i resti di un ponte in legno risalente a 3.000-3.200 anni fa, lungo il tracciato dell'antica via Annia: questa importante scoperta prova che la strada era esistente, e quindi la zona civilizzata, gi\u00e0 in epoca pre-paleoveneta.\nLa localit\u00e0, gi\u00e0 feudo dei Collalto, era anticamente nota come \"Cal di Meolo\" perch\u00e9 vi passava una strada che conduceva, appunto, alla vicina Meolo. Nel XVI secolo i terreni della zona furono acquistati dalla famiglia patrizia dei Tron, che vi install\u00f2 un'azienda agricola. L'antica tenuta, attorno alla quale \u00e8 sorto l'abitato, si \u00e8 evoluta oggi in una vasta azienda agricola (1.100 ha) gestita da Cattolica Assicurazioni\nNel 1935 fu istituita la parrocchia, scorporandone il territorio da San Cipriano e Musestre.\nLuoghi d'interesse.\nIn localit\u00e0 Burano, subito a nord del centro, si trova una cappelletta sconsacrata del XVIII secolo, primo edificio sacro della zona . \nL'attuale chiesa parrocchiale (appartenente alla diocesi di Treviso, vicariato di Monastier) fu costruita prima della prima guerra mondiale e custodisce, tra le altre opere, una pala di fine Settecento. \nIn localit\u00e0 Bagaggiolo era pure stata costruita una chiesetta per le necessit\u00e0 religiose dei residenti, troppo lontani dalla parrocchiale. La presenza dell'edificio, demolito, \u00e8 ricordata da un piccolo capitello.\nDa ricordare anche gli edifici della tenuta agricola con il parco, dove sorge un grazioso laghetto. \nCi\u00f2 che pi\u00f9 caratterizza la zona \u00e8 per\u00f2 il paesaggio agricolo, rimasto pressoch\u00e9 inalterato dalle ultime bonifiche vista la marginalit\u00e0 del territorio.\nNegli ultimi anni Ca'Tron \u00e8 balzata pi\u00f9 volte agli onori delle cronache perch\u00e9 ospita le sede di un incubatore per startup (H-Farm). Ad esempio uno dei primi atti di Matteo Renzi in veste di Presidente del Consiglio, \u00e8 stato quello di visitare il 26 febbraio 2014 questa realt\u00e0 che nel corso di una decina di anni (\u00e8 nata nel 2005) ha restaurato diversi casolari abbandonati."}
{"id": "2141435", "revid": "124123", "url": "https://it.wikipedia.org/wiki?curid=2141435", "title": "Hans Jakob", "text": "Il suo vero nome era Franz.\nStudente di commercio, Jakob si trasfer\u00ec dalla natia Aidelberga a Ginevra nel 1912, per proseguire gli studi. Qui sarebbe rimasto per il resto della sua vita.\nA Ginevra Jakob inizi\u00f2 a ricoprire diversi incarichi in seno all'Associazione universale esperanto, cui era iscritto gi\u00e0 dal 1909. Nel 1934 si dimise dalla carica di direttore dell'associazione, e inizi\u00f2 a svolgere diversi lavori; trov\u00f2 infine posto in un ufficio della federazione svizzera per le pensioni, dove lavor\u00f2 fino al pensionamento.\nSposato due volte, ebbe una figlia. Fu membro del Partito Socialista Svizzero.\nJakob e l'esperanto.\nNel 1920 Jakob divenne direttore dell'ufficio centrale dell'UEA; si occup\u00f2 della pubblicazione degli \"Jarlibroj\" e della rivista \"Esperanto\". Divenne direttore generale dell'Associazione universale esperanto nel 1924, e lasci\u00f2 la carica solo nel 1934, come forma di protesta, durante il Congresso universale di esperanto di Stoccolma.\nDal 1936, quando l'associazione si divise in due branche (con sedi a Ginevra e Londra), torn\u00f2 direttore e redattore per conto dell'associazione ginevrina. Dopo che nel 1947 le due associazioni furono rifondate, entr\u00f2 nel consiglio direttivo della rinata UEA e ricominci\u00f2 ad occuparsi della rivista. Nel 1955 lasci\u00f2 tutti gli incarichi per protesta, ma ricevette il titolo di \"redattore onorario\".\nNel 1960 il consiglio direttivo dell'UEA apprese che Jakob si era appropriato indebitamente di alcune somme di denaro spettanti all'associazione; ne segu\u00ec un procedimento giudiziario che dur\u00f2 diversi anni. Alla morte di Jakob, nel 1967, l'UEA ricevette parte della sua eredit\u00e0."}
{"id": "2141436", "revid": "61051", "url": "https://it.wikipedia.org/wiki?curid=2141436", "title": "Nardi fn.305", "text": ""}
{"id": "2141438", "revid": "75435", "url": "https://it.wikipedia.org/wiki?curid=2141438", "title": "Costellazione dei Pesci", "text": ""}
{"id": "2141440", "revid": "247222", "url": "https://it.wikipedia.org/wiki?curid=2141440", "title": "Follow me up to Carlow", "text": ""}
{"id": "2141443", "revid": "1305772", "url": "https://it.wikipedia.org/wiki?curid=2141443", "title": "Aladino Govoni", "text": "Biografia.\nFiglio del poeta Corrado Govoni, laureato in scienze economiche e commerciali, ricopre il grado di capitano nel primo reggimento granatieri a Roma dopo il ritorno dai Balcani. Trovatosi nella capitale nei giorni intorno all'8 settembre 1943, partecipa ai combattimenti di Cecchignola e Porta San Paolo. Passa alla clandestinit\u00e0, militando nel gruppo Bandiera Rossa, e diventa subito un efficiente comandante di spedizioni militari contro i nazifascisti.\nAladino Govoni, Unico Guidoni, Uccio Pisino, Ezio Lombardi e Tigrino Sabatini (quest'ultimo fucilato a Forte Bravetta) vengono arrestati nel febbraio 1944 dagli uomini della Gestapo, informati di una riunione in una latteria in via Sant'Andrea delle Fratte. L'informatore era il sottotenente delle SS italiane Mauro De Mauro, infiltrato in Bandiera Rossa dai nazifascisti. In quel periodo Mauro De Mauro \u00e8 vice questore di Pubblica Sicurezza sotto il questore Pietro Caruso, informatore del capitano delle SS Erich Priebke e del colonnello Herbert Kappler e fa parte della famigerata Banda Koch.\nDopo essere stato torturato a lungo, Aladino Govoni viene finito alle Fosse Ardeatine. Suo padre comporr\u00e0 il poema \"La fossa carnaia ardeatina\" nel novembre 1944."}
{"id": "2141453", "revid": "363629", "url": "https://it.wikipedia.org/wiki?curid=2141453", "title": "Luigi Ziliotto", "text": "Giovinezza e studi.\nNato a Zara, trascorse gran parte dell'infanzia fra Bencovazzo e Macarsca, dove il padre era impiegato statale.\nFrequent\u00f2 il ginnasio liceo di Spalato e poi - assieme al coetaneo Giovanni Lubin (nato a Tra\u00f9) - si iscrisse alla facolt\u00e0 di giurisprudenza dell'Universit\u00e0 di Graz, ove fond\u00f2 all'inizio degli anni ottanta del XIX secolo il \"Circolo Culturale Giosu\u00e8 Carducci\".\nLaureato, si trasfer\u00ec con la famiglia a Zara e inizi\u00f2 il praticantato nello studio legale di Vincenzo Benvenuti, mettendosi subito in luce per capacit\u00e0 e competenza.\nLe prime esperienze politiche.\nScomparsi i due capi storici dell'autonomismo dalmata - Antonio Bajamonti e Luigi Lapenna - assieme al gi\u00e0 citato Lubin e a Roberto Ghiglianovich divenne uno dei massimi rappresentanti dell'ala bajamontiana del partito italiano, molto critica nei riguardi del podest\u00e0 Niccol\u00f2 Trigari, considerato troppo filogovernativo.\nA quel tempo, gli italiani di Zara impegnati politicamente si inquadravano in alcune associazioni pi\u00f9 o meno apertamente irredentiste: la \"Societ\u00e0 di Ginnastica\", la \"Juventus Jadertina\", ma soprattutto la \"Societ\u00e0 degli studenti\". Luogo principale di ritrovo per le adunanze politiche fu il Teatro Nuovo, poi denominato \"Teatro Verdi\".\nIl 30 dicembre 1890 Luigi Ziliotto tenne proprio al Teatro Nuovo il suo primo discorso pubblico, fortemente in difesa della lingua e della nazionalit\u00e0 italiana.\nNel 1892, venne nominato Segretario della Camera di Commercio di Zara e Consigliere Comunale. Nel 1894 assunse la presidenza dell'\"Unione Zaratina\" e divenne assessore comunale.\nL'elezione alla Dieta della Dalmazia e la nomina a podest\u00e0 di Zara.\nLa mutata linea politica all'interno del Partito Autonomista si ripercuote anche all'interno della compagine di politici autonomisti eletti nel 1895 alla Dieta provinciale: Ziliotto viene eletto all'interno della corrente irredentista, assieme ai coetanei Roberto Ghiglianovich, Giovanni Lubin e Stefano Smerchinich.\nNel biennio 1896-1898 succede a Ghiglianovich alla guida della sezione zaratina della Lega Nazionale, imprimendole una linea molto combattiva. Fra le altre iniziative promosse dalla Lega, in questi anni sorge a Zara il Collegio-Convitto \"Niccol\u00f2 Tommaseo\", aperto ai giovani italiani della Dalmazia e divenuto in brevissimo tempo centro fondamentale per la cultura italiana, essendo state di imperio trasformate in croate tutte le scuole pubbliche italiane nella regione, ad esclusione di quelle zaratine.\nSorta nel 1899 la \"Societ\u00e0 Politica Dalmata\", Ziliotto fonda assieme a Roberto Ghiglianovich \"La Rivista Dalmatica\", diretta allora dallo storico ed erudito Vitaliano Brunelli.\nNello stesso anno, i giovani autonomisti zaratini lo propongono come podest\u00e0 in sostituzione dell'anziano Trigari. Viene eletto a grande maggioranza e il 21 dicembre 1899 presta giuramento nella sede della Biblioteca Paravia.\nLa sua nomina venne vista con estrema diffidenza dalle autorit\u00e0 governative, che temono la trasformazione irredentistica dell'influente minoranza italiana in Dalmazia.\nVerso la Grande Guerra.\nZiliotto venne riconfermato come podest\u00e0 in tutte le successive elezioni, fino all'entrata in guerra dell'Italia contro l'Impero Austroungarico nel 1915. Venne dichiarato decaduto ed accusato di alto tradimento, ma il processo non venne mai celebrato: una parte degli irredentisti dalmati italiani si rifugi\u00f2 in Italia, altri vennero internati in Austria, altri ancora partirono arruolati nell'esercito Imperiale. Luigi Ziliotto rimase in citt\u00e0, riprendendo in mano le redini del potere alla fine del mese di ottobre del 1918, alla testa di un \"Comitato Nazionale\" autocostituitosi e richiedente l'annessione della Dalmazia all'Italia.\nA poche ore dall'entrata in vigore dell'armistizio, approd\u00f2 a Zara una torpediniera italiana (AS 55), ed inizi\u00f2 un lungo periodo di turbolenze, compresa una clamorosa visita di Gabriele d'Annunzio in citt\u00e0 il 14 novembre 1919, proveniente da Fiume con l'idea di sollevare i dalmati italiani, dando luogo ad una politica del fatto compiuto.\nIl Trattato di Rapallo e la nomina a Senatore.\nLa firma del Trattato di Rapallo fra il Regno d'Italia e il Regno dei Serbi, Croati e Sloveni (12 novembre 1920) spiazz\u00f2 gli irredentisti dalmati come Ziliotto, i quali fino all'ultimo credevano possibile l'annessione di gran parte della Dalmazia all'Italia, come previsto dal Patto di Londra.\nTre giorni dopo la firma del Trattato, Ziliotto ricevette la nomina a Senatore del Regno, e nel suo primo intervento in aula protest\u00f2 vibratamente contro quella che vide come un'ingiustificata rinunzia.\nIn seguito, rivolgendosi a d'Annunzio, espresse il parere per il quale fosse necessario rientrare nella legalit\u00e0 evitando colpi di mano in Dalmazia, pur segnalando al poeta che sarebbe stato pronto a seguirlo, se lui fosse stato di diverso avviso.\nIl ritorno a Zara, l'ultima elezione a podest\u00e0 e la morte.\nAlla fine del 1921, la situazione politica italiana era considerevolmente mutata: i fascisti ed i nazionalisti avevano preso sempre maggior piede, ed in tale frangente significativamente riemerse l'antica anima liberale dei vecchi autonomisti dalmati: Luigi Ziliotto si present\u00f2 per l'ennesima volta alle elezioni comunali - in una lista opposta al blocco nazionalista - riuscendo a battere il candidato fascista alla carica di podest\u00e0: fu la sua quarta elezione consecutiva a tale carica.\nLa sua salute per\u00f2 era andata rapidamente deteriorandosi a causa di un'anemia che lo costrinse a seguire la campagna elettorale del gennaio 1922 a letto. Non fece a tempo a prendere possesso della carica, morendo a 59 anni il 5 febbraio 1922."}
{"id": "2141463", "revid": "287204", "url": "https://it.wikipedia.org/wiki?curid=2141463", "title": "Lamprichthys tanganicanus", "text": "Lamprichthys tanganicanus, unica specie del genere Lamprichthys, \u00e8 un pesce d'acqua dolce appartenente alla famiglia Poeciliidae.\nDistribuzione e habitat.\nQuesta specie \u00e8 endemica del Lago Tanganica, dove \u00e8 diffuso soprattutto in zone rocciose ma anche in acque aperte.\nDescrizione.\nPresenta un corpo allungato, con profilo ellissoidale. La pinna dorsale \u00e8 molto arretrata, l'anale \u00e8 ampia e percorre circa la met\u00e0 del corpo intero. La pinna caudale \u00e8 a delta. La livrea \u00e8 molto interessante: su un fondo dall'argento all'azzurrino con dorso olivastro corrono una moltitudine di punti azzurro elettrico iridescente, formanti linee e disegni vari. Le pinne presentano le medesime macchie che nei bordi diventano orlature azzurre e giallo intenso. \nRaggiunge una lunghezza massima di 15\u00a0cm.\nPredatori.\n\"L. tanganicus\" \u00e8 predato abitualmente da due ciclidi: \"Perissodus microlepis\" e \"Plecodus straeleni\".\nPesca.\n\u00c8 pescato per scopi alimentari dalle popolazioni abitanti nei luoghi d'origine.\nAcquariofilia.\nAllevato principalmente dagli appassionati, negli ultimi anni si sta facendo conoscere anche nei mercati acquariofili comuni."}
{"id": "2141483", "revid": "80339", "url": "https://it.wikipedia.org/wiki?curid=2141483", "title": "Michail F\u00ebdorovi\u010d Romanov", "text": ""}
{"id": "2141484", "revid": "212348", "url": "https://it.wikipedia.org/wiki?curid=2141484", "title": "Puthja e fundit", "text": "Puthja e fundit (\"L'ultimo bacio\") \u00e8 una raccolta di sessantacinque poesie di Irma Kurti pubblicata nel 2007 a Tirana, Albania. Le poesie sono dedicate alla madre dell'autrice, Sherife Mezini Kurti.\nLa prima parte contiene il dolore per la perdita della persona pi\u00f9 cara; la realt\u00e0 difficile e a volte insopportabile che la poetessa vive ogni giorno.\nLe poesie: \"Ti s'mund t\u00eb ik\u00ebsh\" (\"Tu non puoi andare\"), \"Doja t\u00eb t\u00eb thosha\" (\"Volevo dirti che...\"), \"Sekrete\" (\"Segreti\"), \"N\u00eb krah\u00ebt e mi\" (\"Nelle mie braccia\"), \"Sh\u00ebtitja e fundit\" (\"L\u2019ultima passeggiata\"), \"Pak durim\" (\"Un po\u2019 di pazienza\"), \"Nj\u00eb fije jete\" (\"Un filo di vita\") sono piene di emozioni, lacrime e disperazione di fronte al dramma della morte e il vuoto che essa lascia.\nIl linguaggio \u00e8 semplice, un dialogo immediato con il lettore; Irma Kurti riesce a trasmettere il suo messaggio in modo naturale.\nNella seconda parte del libro, intitolata \"Liriche\", sembra che la sofferenza sia diventata parte di lei e l'autrice, anche se in cerca d'amore, spesso si trova nell'impossibilit\u00e0 di amare e di sentire la gioia di vivere."}
{"id": "2141490", "revid": "767487", "url": "https://it.wikipedia.org/wiki?curid=2141490", "title": "Lee Miller (calciatore)", "text": ""}
{"id": "2141491", "revid": "767487", "url": "https://it.wikipedia.org/wiki?curid=2141491", "title": "Casiguran (Aurora)", "text": "Casiguran \u00e8 una municipalit\u00e0 di Terza classe delle Filippine, situata nella Provincia di Aurora, nella regione del Luzon Centrale.\nCasiguran \u00e8 formata da 24 baranggay:"}
{"id": "2141495", "revid": "767487", "url": "https://it.wikipedia.org/wiki?curid=2141495", "title": "Dilasag", "text": "Dilasag \u00e8 una municipalit\u00e0 di Quarta classe delle Filippine, situata nella Provincia di Aurora, nella regione del Luzon Centrale.\nDilasag \u00e8 formata da 11 baranggay:"}
{"id": "2141497", "revid": "124123", "url": "https://it.wikipedia.org/wiki?curid=2141497", "title": "Niccol\u00f2 Moretti", "text": "Biografia.\nNato da una ricca famiglia di Breda (oggi Breda di Piave) di ascendenza agordina, inizi\u00f2 a studiare sotto la guida del padre organista. Inizi\u00f2 forse la sua formazione con il cembalo di casa e all'organo della chiesa di Breda di Piave, costruito gi\u00e0 nel 1706 dal veronese De Bonis e rifatto nella seconda met\u00e0 del secolo da Gaetano Callido. La sua istruzione potr\u00e0 avvenire nel seminario di Treviso, mentre la sua formazione artistica prosegu\u00ec gli studi con Medoro Coghetto e con l'allievo Girolamo Schiavon. Si accas\u00f2 nel capoluogo della marca pi\u00f9 precisamente nella contrada del duomo: visse della professione di insegnante, autore di musica sacra e organista della chiesa di Sant'Andrea, dov'ebbe speciali suffragi. Cont\u00f2 fra gli allievi Gaetano Nave e Pietro Sartori (quest'ultimo padre del celebre pianista Luigi).\nLa musica.\nIl biografo abate Crespan, lo definisce \u201c...\"compositore felice, studioso dei famosi maestri, ricco d'immaginazione feconda\"\u201d. La sua musica organistica \u00e8 brillante e particolarmente adatta alla sonorit\u00e0 degli strumenti di scuola veneta come Callido e De Lorenzi, Nachini e altri. Sicuramente nella sua produzione i riferimenti alla Musica di Mozart, Haydn, al conterraneo e coevo Luchesi sono evidenti, egli trascrisse anche delle sonate \u201cdel sig. Mozart\u201d per organo. Della musica di Moretti (eseguita a lungo nelle chiese venete anche dopo la sua scomparsa) restano ancora degli inediti negli archivi regionali. Ma gran parte del lavoro di riscoperta e valorizzazione del compositore trevigiano \u00e8 avvenuta negli anni '90 grazie al lavoro di importanti organisti come Amedeo Aroma, Sandro Carnelos e musicologi come Giuliano Simionato."}
{"id": "2141500", "revid": "767487", "url": "https://it.wikipedia.org/wiki?curid=2141500", "title": "Dinalungan", "text": "Dinalungan \u00e8 una municipalit\u00e0 di Quinta classe delle Filippine, situata nella Provincia di Aurora, nella regione del Luzon Centrale.\nDinalungan \u00e8 formata da 9 baranggay:"}
{"id": "2141504", "revid": "767487", "url": "https://it.wikipedia.org/wiki?curid=2141504", "title": "Dingalan", "text": "Dingalan \u00e8 una municipalit\u00e0 di Quarta classe delle Filippine, situata nella Provincia di Aurora, nella regione del Luzon Centrale.\nDingalan \u00e8 formata da 11 baranggay:"}
{"id": "2141505", "revid": "74173", "url": "https://it.wikipedia.org/wiki?curid=2141505", "title": "Bj\u00f6rg\u00f3lfur Gu\u00f0mundsson", "text": "Nel 2008 la rivista \"Forbes\" ha valutato il suo patrimonio in 1,1 miliardi di dollari, ponendolo al 1014\u00ba posto tra gli uomini pi\u00f9 ricchi del mondo; a seguito della crisi finanziaria islandese del 2008, tuttavia, la stessa rivista \"Forbes\" ha rivalutato la sua ricchezza a zero dollari. \u00c8 il padre del miliardario Bj\u00f6rg\u00f3lfur Thor Bj\u00f6rg\u00f3lfsson.\nCondannato a dodici mesi di carcere nel 1991 per truffa in seguito al fallimento della Hafskip, Gu\u00f0mundsson si trasfer\u00ec in Russia, dove insieme a Magn\u00fas \u00deorsteinsson fond\u00f2 la Bravo Brewery, che fu poi venduta alla Heineken nel 2002 per 400 milioni di dollari. Tornato in Islanda, divenne presidente e direttore della seconda pi\u00f9 grande banca del Paese (dietro alla Kaupthing Bank), la Landsbanki.\nAppassionato di calcio, guid\u00f2 il consorzio che port\u00f2 il West Ham United in Premier League; dopo avere comprato il 90% del club, ne divenne presidente onorario a vita nel luglio 2006; nel dicembre 2007 ne acquist\u00f2 un ulteriore 5% da Eggert Magn\u00fasson, diventando anche direttore del club.. Nel giugno 2009 la societ\u00e0 del West Ham venne rilevata dalla societ\u00e0 CB Holding.\nA seguito della crisi finanziaria islandese del 2008, la Landsbanki \u00e8 stata nazionalizzata, ed il governo progetta di investigare le azioni di Bj\u00f6rg\u00f3lfur e altri."}
{"id": "2141507", "revid": "767487", "url": "https://it.wikipedia.org/wiki?curid=2141507", "title": "Dipaculao", "text": "Dipaculao \u00e8 una municipalit\u00e0 di Quarta classe delle Filippine, situata nella Provincia di Aurora, nella regione del Luzon Centrale.\nDipaculao \u00e8 formata da 25 baranggay:"}
{"id": "2141511", "revid": "767487", "url": "https://it.wikipedia.org/wiki?curid=2141511", "title": "Maria Aurora", "text": "Maria Aurora \u00e8 una municipalit\u00e0 di Terza classe delle Filippine, situata nella Provincia di Aurora, nella regione del Luzon Centrale.\nMaria Aurora \u00e8 formata da 40 baranggay:"}
{"id": "2141515", "revid": "729019", "url": "https://it.wikipedia.org/wiki?curid=2141515", "title": "Korail", "text": "La Korea Railroad Corporation, chiamata anche per uso commerciale e pubblicitario Korail \u00e8 la pi\u00f9 importante societ\u00e0 ferroviaria sudcoreana. La compagnia gestisce anche alcune linee della metropolitana di Seul.\nNel 2004 \u00e8 entrata nel settore dei treni ad alta velocit\u00e0 con l'inaugurazione del Korea Train Express.\nStoria.\nL'attuale Korail nacque come un Ufficio di Amministrazione Ferroviaria sotto il Ministero dei Trasporti del governo Sudcoreano. Il 1\u00ba settembre 1963 l'ufficio divenne un'agenzia chiamata Korean National Railroad (KNR). Nel 2003 KNR adott\u00f2 il nuovo logo blu, anche se la dicitura Korail venne usata sin da prima. Nel 2005 la societ\u00e0 venne divisa in \"Korea Railroad Corporation\", che gestisce i servizi ferroviari e la \"Korea Rail Authority\", che possiede fisicamente i binari.\nSituazione economica.\nLa Korail \u00e8 posseduta al 100% dal governo coreano e, sin dalla sua nascita, la societ\u00e0 \u00e8 in rosso. Per questo motivo lo stato deve sussidiare i servizi al 100%, e questo \u00e8 fonte di diversi malumori da parte dei cittadini sudcoreani.\u3002\nInfrastruttura e statistiche.\nKorail opera sia sulle lunghe distanze che quelle brevi a livello locale in Corea del Sud. La linea pi\u00f9 trafficata \u00e8 la Gyeongbu, che corre fra Seul e Pusan seguita parallela dall'equivalente ad alta velocit\u00e0. Altre linee importanti sono la Honam, la Jeolla, la Janghang e la Jungang. Il governo sudcoreano investir\u00e0 circa 88 miliardi di dollari dal 2011 al 2020 per potenziare, elettrificare e raddoppiare diverse linee.\nLa rete gestita dalla Korail \u00e8 di 3.558,9\u00a0km, dei quali 1.856,3 a doppio binario, 2.356,7 elettrificati (2337,5 a 25 kV in corrente alternata e 19,2\u00a0km a 1500 V in corrente continua) e 368,5 ad alta velocit\u00e0. Il numero totale delle stazioni al 2013 \u00e8 di 652, e il punto pi\u00f9 elevato dei binari \u00e8 a 855 metri sul livello del mare. Nel 2010 la compagnia ha trasportato 969.145.101 passeggeri e mobilitato 10.553.675.728 tonnellate/km.\nLinee metropolitane.\nQueste linee fanno parte del sistema dell'area metropolitana di Seul e hanno pertanto interesse solo locale:\nInoltre porzioni di queste linee sono interessate da servizi suburbani:\nLinee future.\nSono in corso i lavori e i progetti per la realizzazione di diverse nuove linee ferroviarie in tutto il paese:\nServizi ferroviari.\nKorail opera diverse tipologie di treni, da quelli metropolitani a quelli a lunga percorrenza. In base alla tipologia, sono presenti diverse denominazioni.\nMateriale rotabile.\nGli elementi in grassetto indicano i treni in servizio"}
{"id": "2141516", "revid": "767487", "url": "https://it.wikipedia.org/wiki?curid=2141516", "title": "San Luis (Aurora)", "text": "San Luis \u00e8 una municipalit\u00e0 di Terza classe delle Filippine, situata nella Provincia di Aurora, nella regione del Luzon Centrale.\nSan Luis \u00e8 formata da 18 baranggay:"}
{"id": "2141520", "revid": "86343", "url": "https://it.wikipedia.org/wiki?curid=2141520", "title": "Basilan", "text": ""}
{"id": "2141523", "revid": "1833487", "url": "https://it.wikipedia.org/wiki?curid=2141523", "title": "Castel Ruggero", "text": "Castel Ruggero (scritto anche nella forma Castelruggero) \u00e8 una frazione di Torre Orsaia, in provincia di Salerno. \u00c8 stato un comune italiano fino al 1929.\nGeografia fisica.\nIl borgo \u00e8 stato realizzato su uno sperone roccioso ed \u00e8 situato a circa 1\u00a0km dal capoluogo. Si trova nella parte meridionale del Cilento ed \u00e8 attraversato dalla Strada statale 18 Tirrena Inferiore.\nIl suo clima mite, tipicamente mediterraneo, ne fanno il luogo ideale per una vacanza lontana dalla bolgia delle marine. Tuttavia la sua posizione strategica a pochi chilometri da Sapri, Policastro, Capitello, Villammare, Scario e Palinuro permette comunque di non rinunciare al piacere del mare, salvo poi ritirarsi in un posto pi\u00f9 fresco e tranquillo. Da non dimenticare la vicinanza con la Certosa di Padula e Maratea.\nStoria.\nLa storia del paesino inizia intorno all'anno mille, all'epoca del condottiero normanno\nRoberto il Guiscardo, quando le incursioni dei pirati, la malaria e la distruzione di Policastro, messa in atto dallo stesso Guiscardo nel 1065, spinsero le popolazioni costiere a spostarsi verso zone pi\u00f9 interne del territorio. \nVenne cos\u00ec a costituirsi un primo centro abitato nella \" Terra Turris Ursajae \".\nIl luogo su cui attualmente sorge Castel Ruggero, considerato poi di grande importanza strategica dai Longobardi\nospit\u00f2 intorno al 1150 un accampamento delle truppe di Ruggero il Normanno, da cui il nome Castra Roggerii.\nSuccessivamente prese il nome di \"Torre Superiore\", per distinguerlo da \"Torre Inferiore\", l'attuale Torre Orsaia. \nNel 1811 il paese divenne comune autonomo riprendendo il nome attuale. Con l'abolizione dei circondari il comune fu soppresso ed unito a Torre Orsaia.\nMonumenti e luoghi d'interesse Palazzo Pecorelli"}
{"id": "2141524", "revid": "3115", "url": "https://it.wikipedia.org/wiki?curid=2141524", "title": "Massimo Gabutti", "text": "\u00c8 Managing Director della casa di produzione Bliss Corporation, Amministratore delegato di GZ2538 Publishing.\nFra le sue produzioni pi\u00f9 famose gli Eiffel 65, Dari, Gabry Ponte, Da Blitz e Bliss Team.\nOpera prevalentemente nel campo della musica Elettronica e Pop e coordina le attivit\u00e0 di produzione Audio, Video e Promozionali delle etichette della Bliss Corporation e di Fondazione Sonora.\nBiografia.\nGli esordi.\nComincia la sua attivit\u00e0 professionale nel 1983 realizzando il brano dance \"Talk About\" dei Phaeax, finanziato da Luciano Zucchet, che in seguito diventer\u00e0 suo socio nella societ\u00e0 di produzione Bliss Corporation e nella Societ\u00e0 editoriale GZ2538.\nIl brano ha un immediato riscontro nel circuito Dance, e, dopo l'uscita iniziale CGD il singolo verr\u00e0 in seguito anche pubblicato da JDC Records INC., ZYX Records, High Fashion Music, Hot Point, Dureco Benelux, High Fashion Music, Dee Jay's Gang, 12 Inch Stars.\nNel 1986 si trasferisce a Londra (citt\u00e0 in cui torner\u00e0 pi\u00f9 volte dalla fine degli anni 80 fino agli inizi degli anni 90), dove collabora con diversi produttori, sbarcando il lunario con lavori precari.\nI contatti con gli A/R della maggior parte delle Case discografiche locali si rivelano infruttuosi e nessun suo brano viene pubblicato in quel periodo.\nTornato in Italia, dal 1988 al 1990 crea e produce il duo Rap femminile ante-litteram Lorimeri con cui arriva secondo al Festivalbar del 1990 con il brano \"Tell Me Why\" dietro all'allora esordiente Luciano Ligabue. L'album delle Lorimeri \"Una Storia Fantastica\" e i 3 Singoli \"Ragazze\", \"Tell Me Why\" e \"Una Storia Fantastica\" vengono pubblicati da CGD.\nPeriodo milanese.\nNel 1990 si trasferisce a Milano, dove viene ingaggiato come musicista da Claudio Cecchetto e Jovanotti per la lavorazione di \"Giovani Jovanotti\", il terzo album dell'artista toscano, con cui crea, in qualit\u00e0 di coautore delle parti musicali, i brani \"Gente della notte\", \"I numeri\", \"C'\u00e8 bisogno di te\", \"Giovane sempre\", \"Diritti e doveri\", \"Never let me go\". (fonte: SIAE)\nLavora dal 1990 al 1992 nello studio di produzione milanese NTM di Roberto Turatti e Mario Natale collaborando ai progetti di Jo Squillo, Sabrina Salerno, Stefano Secchi in qualit\u00e0 di musicista e alla produzione della colonna sonora dello spettacolo Televisivo \"Sabato al Circo\" di Rete 4 di cui cura la colonna sonora.\nSempre nello stesso anno lavora con la Propio Rec. di Alex Peroni e Stefano Secchi come Tour Manager per il gruppo \"Co.Ro.\" nei tour in Italia, Spagna, Svizzera, Belgio.\nLavora inoltre come musicista e coautore dei brani \"We Are Easy To Love\" () ed \"A Brighter Day\" (Fonte: Discogs) di Stefano Secchi.\nBliss Corporation.\nNel 1992 ritorna a Torino, finanziato dal suo socio Luciano Zucchet, apre la Bliss Corporation, specializzandosi in produzioni Dance.\nIl successo \u00e8 quasi immediato con l'entrata in classifica l'anno seguente al settimo posto di \"People Have The Power\"(fonte: Hit Parade Italia) dei Bliss Team gruppo interno della Bliss Corporation, composto da Gianfranco Randone alla voce e Roberto Molinaro.\nNel 1993 crea i Da Blitz che opereranno con successo fino al 1996. Il gruppo, formato in Bliss Corporation, risultava composto dalla cantante Viviana Presutti e dal compositore Simone Pastore, con la collaborazione di Domenico Capuano e Gianfranco Randone.\nI Da Blitz entrano ripetutamente nella classifica Italiana con \"Let me be\" (massima posizione numero 11) \"Take My Way\" e \"Stay with Me\" con cui raggiungono finalmente la posizione numero 1 (fonte: hitparadeitalia). I Da Blitz entreranno in classifica ancora con i brani \"Movin' on\" (Max Pos.#4)\"Take Me Back\" (Max Pos.#4), e \"I Believe\" (Max Pos.#8)\nNegli stessi anni Gabutti produce una serie di successi minori ma significativi nella scena Dance italiana fra questi, \"Anybody Anyway\" (Max Pos.#7) e \"Don't Stop\" di DJ Prezioso, \"In the Name Of Love\" di Vandana, \"This is the Time\" di Blyzart, ma soprattutto \"You Make Me Cry\" (Max Pos.#13) \"Hold On To Love\" (Max Pos.#8) e \"Love is Forever\" di nuovo con i Bliss Team.\nEiffel 65.\nAlla fine del 1998 produce Eiffel 65, gruppo formato da musicisti e DJ della Bliss Corporation, composto da Gabry Ponte, Gianfranco Randone e Maurizio Lobina, con la collaborazione di Domenico Capuano.\nNel 1999 con l'album Europop la produzione arriver\u00e0 alla Pos.# 4 delle classifiche USA vendendo un totale di 3.800.000 copie (fonte: BlissCo.) ottenendo anche buone recensioni sulla stampa americana (Ref: Pop Matters, Entertainement Weekly All Music) e con il singolo \"Blue(Da ba dee)\" di cui Gabutti sar\u00e0 coautore, diventer\u00e0 uno dei maggiori successi di vendita internazionali partiti dall'Italia e sar\u00e0 certificato Disco di Diamante in Francia, Triplo Platino in Australia e Svezia, Doppio Platino in Germania e Svizzera, Platino in Inghilterra e Austria, Oro in Canada e Olanda per un totale di 2.440.000 singoli certificati in quei paesi oltre alle vendite non certificate da organismi ufficiali per un totale generale, incluse le compilation, di oltre 9.000.000 di copie vendute (fonte: Bliss Corporation), Inoltre nell'anno 2000 guadagna la prima posizione SIAE come Canzone Italiana pi\u00f9 suonata nel mondo (Fonte: SIAE, La Repubblica).\nNel 2000 un altro singolo estratto dall'album, \"Move Your Body\" viene certificato Platino in Australia e Francia e Oro in Austria, Germania e Svizzera per un totale certificato di 750.000 copie oltre alle vendite non certificate da organismi ufficiali per un totale generale, incluse le compilation, di oltre 1.500.000 copie (fonte: Bliss Corporation).\nDal punto di vista dei live shows, Gabutti organizza nel frattempo una serie di concerti in Germania, Francia, Paesi Bassi, Spagna, Egitto, Danimarca, Bielorussia, Lettonia, Estonia, Lituania, Finlandia, Svezia, Russia, Canada e un tour di 3 mesi negli USA che porta gli Eiffel 65 a esibirsi nello stadio dei Dodgers a Los Angeles di fronte a 75.000 spettatori (Fonte: Corriere della Sera).\nOltre a \"Move your Body\" anche il terzo singolo estratto dall'album \"Too Much Of Heaven\" arriva al numero 1 della classifica italiana(Fonte: Hit Parade Italia).\nNel 2001 viene pubblicato l'album \"Contact\", da cui viene estratto il singolo \"Lucky (in My Life)\".\nNel 2003 abbandonata la Warner che pubblic\u00f2 in Italia i 2 precedenti album, Gabutti produce l'album di passaggio alla Universal \"Eiffel 65\"(Max Pos.#18) con gli Eiffel 65 che nel frattempo partecipano al Festival di Sanremo 2003 risultando con il brano in concorso \"Quelli che non hanno et\u00e0\" (Max. Pos. numero 4) il singolo pi\u00f9 venduto in uscita dal Festival di quell'anno. I singoli successivi saranno \"Viaggia insieme a me\" (Max. Pos. numero 10), \"Una Notte e forse mai pi\u00f9\" (Max Pos. numero 14).\nContemporanemanente con la nuova azienda BlissCo Media, formata nel frattempo con Celestino Gianotti, regista della maggior parte dei video di Eiffel 65, produce \"Zorotl\" un cartone animato 3D derivante da un spin-off del video originale di \"Blue(Da ba dee)\"che viene pubblicato dalla BMG tedesca con il brano \"I Wanna Be\".\nNel 2006 Eiffel 65 cessano la loro attivit\u00e0, avendo fino a quel momento venduto circa 14 milioni di dischi) e nel 2010 l'attivit\u00e0 viene ripresa in seguito di una reunion per la produzione di un quarto album ed esibizioni in varie discoteche italiane.\nAltre produzioni.\nNel frattempo dal 2003 al 2006 produce i 2 album del DJ Gabry Ponte, \"Doctor Jeckyll and Mr. DJ\" e \"Gabry Ponte\" entrambi pubblicati da Universal Italy, entrando nelle classifiche Nazionali con i singoli \"Geordie\" (Max Pos.#15 fonte:HitParadeItalia) e \"La Danza delle streghe\" (Max Pos.#5).\nNel 2004 produce il remix \"Dragostea din tei - Haiducii vs Gabry Ponte\" (c) p) Universo s.p.a) che arriva alla numero 1 della classifica di vendita italiana (fonte:HitParadeItalia).\nContemporaneamente produce anche la collaborazione dell'artista italiano anni'60 Little Tony con Gabry Ponte nel singolo \"Figli di Pitagora\" che rimane per 15 settimane (Max Pos.#21) nelle classifiche Italiane (fonte: A.Charts.us).\nNel 2006 insieme a Gabry Ponte, fa uscire \"Karmah\" che con il singolo-cover \"Just Be Good To Me\", una vecchia produzione mash-up risalente al 1997 e che non era per\u00f2 mai stata pubblicata, il singolo era cantato da Gianfranco Randone e Viviana Presutti (Da Blitz). Il singolo rimane per 34 e e 24 settimane consecutive nella classifica Tedesca e Austriaca rispettivamente (Max Pos numero 5 in Germania e numero 2 in Austria. Fonte:A.Chart.us) Il gruppo, rappresentato live dal Rapper Juliano Bozzano e dalla Cantante Elisa Bava, pubblica anche un album, \"Be Good To Me\", per Universal Germany.\nFondazione Sonora.\nNel 2007, con l'ausilio dei Produttori artistici Domenico Capuano e Federico Malandrino, Gabutti estende le produzioni della Bliss Corporation, fondando l'etichetta Fondazione Sonora, completamente dedicata al mondo Indie Italiano.\nLe prime produzioni si dirigono verso la ricerca video-sonora, come l'esperimento di \"Non \u00e8 la Fine\" della Teoria delle Orbite e i gruppi cross over Amotivo con \"Se Fossi Fuoco\" e Banshis con \"Molecole e Ormoni\".\nNel 2008, con il gruppo emotronico dARI con \"Wale (tanto wale)\" ottiene un eccellente successo mediatico raggiungendo con il video omonimo, oltre 2 milioni di views su YouTube () ed entrando con l'album \"Sottovuoto Generazionale\" nel settembre dello stesso anno direttamente al numero 12 della classifica Italiana (Fonte:A.Charts.us).\nnel novembre 2008 un secondo singolo \"Tutto Regolare\" viene estratto dall'album e pubblicato da EMI Italia \nSempre per i dARI produce nel 2010 l'album \"In Testa\" da cui vengono estratti i singoli/video \"Pi\u00f9 di Te\" e \"Da me\"\nPer il gruppo produce anche la webreality series \"Dari4Real\" e il libro \"TuttoDARIfare\" pubblicato da Sperling &amp; Kupfer \nNell'Inverno 2008 organizza in coproduzione con l'agenzia Live in Italy il Tour italiano del gruppo\nAttualmente fanno parte della sua squadra il gruppo Glam/Rock Dramalove (il cui album \"Condannati a Sognare\" \u00e8 stato pubblicato il 7 maggio 2010), gli Indie The Wonkies e il cantautore Anthony.\nRiconoscimenti.\nNomination ai Grammy Awards del 2001 per le vendite dell'album Europop negli USA,(Fonte:Universal), World Music Award di Montecarlo nel 2000), premio del Winter Music Conference di Miami del 1999, BMI Dance Award del 2000, Premio Italiano della Musica del 2000, l'Italian Music Award FIMI del 2001 il premio Meeting delle Etichette indipendenti del 2008, Premio Videoclip Italiano del 2008 come Video Rivelazione dell'anno per \"Wale\" dei dARI.\nIniziative Tecnologiche.\nNel 1992, ispirandosi alle tecniche sviluppate dal produttore bresciano Gianfranco Bortolotti, crea il sistema di produzione BlissCo, basato su team di Artisti / Produttori operanti in piccoli studi di registrazione informatizzati e interconnessi, che svilupper\u00e0 in seguito nel sistema MyBlissCo di produzione e pubblicazione online.\nNel 1999 comincia a implementare in maniera regolare i Fans Forum dei propri artisti - ai tempi Eiffel 65 e Gabry Ponte - come mezzo di contatto e fidelizzazione dei fans.\nNel 2006 crea il portale di vendita di musica online Danceria.com\nNel 2008 per la promozione dei dARI si affida al marketing virale creando la serie video-reality \"Dari4Real\", rendendola disponibile nei formati telefonici e web.\nBasandosi sui contatti canalizzati dai social networks sul forum dei dARI crea il dARI Street Team DariForce che si rende direttamente protagonista della promozione e della pressione sui media tradizionali.\nAnche per la produzione Video, altra attivit\u00e0 fondante della sua carriera ha sempre privilegiato l'uso di macchine digitali ad Alta Definizione operanti in teatri di posa \"green screen\" e scenografie costruite in computer grafica, piuttosto che il ricorso a metodologie tradizionali come pellicola e teatri di posa.\nProduzione Video.\nCon un passato scolastico specializzato in Fotografia e Cinematografia, Massimo Gabutti ha spesso curato direttamente la regia e la produzione dei video dei propri artisti, in collaborazione con Celestino Gianotti fino al 2004 con cui ha fondato l'azienda BlissCo Media e con Fabio Salituro dal 2005 fino ad oggi.\nIn tale veste ha diretto o prodotto i video dei Bliss Team \"You Make Me Cry\" \"Hold On To Love\" e \"Love is Forever\", i video \"Movin On\", \"Take me Back\" \"Stay With Me \", \"I Believe\" dei Da Blitz, \"This is the Time \" di Blyzart \"Anybody Anyway\" e \"Don't Stop\" di DJ Prezioso, \"Blue (Da Ba Dee)\", \"Move Your Body\", \"Lucky\" e \"Viaggia Insieme a Me\" di Eiffel 65.\nHa curato con Fabio Salituro regia e produzione dei video dei dARI \"Wale (tanto Wale)\" \"Tutto Regolare\", \"Non Pensavo\", \"Casa Casa Mia\", \"Pi\u00f9 Di Te\", \"Da Me\", \"Se Fossi Fuoco\" di Amotivo, \"Solo Cercando\" di Arialuce, \"Molecole e Ormoni\" dei Banshis, \"Non \u00e8 la Fine\" di Teoria delle Orbite, \" The Point Of No Return\" di Gabry Ponte, \"Credimi\" La Frequenza, \"Just Freakin\"' Freakadelika, \"Who Gives a F**k About Djs\" e \"Dirty Mary\" di Djs From Mars, Dramalove \"Stelle\" \"1000mila domande\".\nFiction &amp; Reality.\nNel 2008 cura la webreality in 8 puntate \"dARI4Real\" in seguito trasmessa dall'emittente All Music, mentre nel 2010 produce per conto di MTV la miniserie \"Natale Non Esiste\" trasmessa dall'emittente nel dicembre 2009\nRemix.\nHa prodotto rmx per Vasco Rossi, gli 883, Nek, S-Club 7, gli Aqua, Tony Braxton, Jean Michele Jarre, Kool &amp; The Gang, The Bloodhound Gand, Laura Pausini, Elio e le Storie Tese, Piero Pel\u00f9, Zucchero, Ann Lee, Lutricia McNeal, Alphaville, Kim Lukas, Andreas Johnson."}
{"id": "2141525", "revid": "287204", "url": "https://it.wikipedia.org/wiki?curid=2141525", "title": "Bear (Delaware)", "text": "Bear \u00e8 un census-designated place (CDP) degli Stati Uniti, situato nella Contea di New Castle nello stato del Delaware. La popolazione era di 17.593 abitanti secondo il censimento del 2000.\nStoria.\nOriginariamente nasce come crocevia nella campagna a sud del centro di Wilmington, con la presenza di coltivazioni di mais. A cavallo fra gli anni 1980 e i 1990 Bear diventa oggetto di un importante boom edilizio che porta alla costruzione di quartieri residenziali e anche di centri commerciali lungo il tragitto della US Route 40. Bear non venne mai incorporata come citt\u00e0, ma piuttosto venne definita come l'area residenziale caratterizzata dai ZIP code 19701 e 19702.\nSecondo una leggenda comune, il nome \"Bear\" (orso), ebbe origine da una taverna posta lungo la strada fra Wilmington e Dover (all'incrocio fra la US 40 e la State Route 7), la cui insegna rappresentava un imponente orso.\nGeografia fisica.\nSecondo i dati dello United States Census Bureau, il CDP si estende su una superficie complessiva di 14,9 km\u00b2, tutti quanti occupati da terre.\nBear si trova a breve distanza dal fiume Delaware, a met\u00e0 strada fra le citt\u00e0 di Newark e di Delaware.\nPopolazione.\nSecondo il censimento del 2000, a Bear vivevano 17.593 persone, ed erano presenti 4.544 gruppi familiari. La densit\u00e0 di popolazione era di 1.183,4 ab./km\u00b2. Nel territorio comunale si trovavano 6.265 unit\u00e0 edificate. Per quanto riguarda la composizione etnica degli abitanti, il 66,91% era bianco, il 26,79% era afroamericano, lo 0,22% era nativo, e il 2,03% era asiatico. Il restante 4,05% della popolazione invece appartiene ad altre razze o a pi\u00f9 di una. La popolazione di ogni razza proveniente dall'America Latina corrisponde al 5,50% degli abitanti.\nPer quanto riguarda la suddivisione della popolazione in fasce d'et\u00e0, il 33,0% era al di sotto dei 18 anni, l'8,5% era fra i 18 e i 24, il 36,7% fra i 25 e i 44, il 17,7% fra i 45 e i 64, mentre infine il 4,1% era al di sopra dei 65 anni d'et\u00e0. L'et\u00e0 media della popolazione era di 30 anni. Per ogni 100 donne residenti vivevano 95,2 maschi.\nIstruzione.\nL'istruzione nell'abitato di Bear \u00e8 garantita dalla presenza di tre distretti scolastici e di numerose scuole private. I distretti pubblici sono: \"Colonial School District\", \"Christina School District\" e \"Appoquinimink School District\", che serve anche il centro di Middletown. La maggior parte dei studenti di Bear frequentano la \"William Penn High School\"."}
{"id": "2141537", "revid": "109651", "url": "https://it.wikipedia.org/wiki?curid=2141537", "title": "Maury Parkman", "text": ""}
{"id": "2141538", "revid": "55741", "url": "https://it.wikipedia.org/wiki?curid=2141538", "title": "Giuseppe Alvisi", "text": ""}
{"id": "2141539", "revid": "1632387", "url": "https://it.wikipedia.org/wiki?curid=2141539", "title": "Oh Happy Day", "text": "Oh Happy Day \u00e8 una canzone gospel, sviluppata a partire da un inno del XVIII secolo ed incisa dagli Edwin Hawkins Singers nell'album \"Let Us Go into the House of the Lord\" del 1967.\n Nel 1970 vince il Grammy Award for Best Soul Gospel Performance. Memorabile l'interpretazione della solista, la cantante di gospel Dorothy Combs Morrison.\nIl testo, cantato in prima persona singolare sebbene eseguito in genere da cori, celebra il \"giorno felice\" (\"oh happy day\") in cui Ges\u00f9 \"lav\u00f2 i miei peccati\" (\"washed my sins away\") e insegn\u00f2 a \"guardare, lottare e pregare\" ed a essere felici ogni giorno.\nIl brano ha avuto numerose interpretazioni da parte di vari cantanti, tra cui Joan Baez nel 1971.\nIn Italia \u00e8 erroneamente considerato un canto natalizio e legato alle celebrazioni dell'anno nuovo, a causa della pubblicit\u00e0 di una nota marca di vini e spumanti proposta dall'autunno 1980. In realt\u00e0 si tratta di un inno alla conversione, e viene solitamente cantato nelle chiese protestanti per il battesimo o la cresima."}
{"id": "2141542", "revid": "1418004", "url": "https://it.wikipedia.org/wiki?curid=2141542", "title": "Nikki Giovanni", "text": "Ha ricevuto una nomination al Grammy Award e attualmente insegna al Virginia Polytechnic Institute and State University.\nBiografia.\nNikki Giovanni \u00e8 nata nel 1943 da Yolande Cornelia Sr. e Jones \"Gus\" Giovanni. \u00c8 cresciuta a Lincoln Heights, periferia di Cincinnati, e nel 1960 ha iniziato gli studi alla Fisk University di Nashville, dove \u00e8 laureata con lode in storia. Dopodich\u00e9, ha continuato a frequentare l'Universit\u00e0 della Pennsylvania e la Columbia University. Nel 1969 ha iniziato ad insegnare al \"Livingston College\" della Rutgers University.\nLa Giovanni ha dato alla luce il suo unico figlio, Thomas Watson Giovanni, il 31 agosto 1969 mentre era in visita a Cincinnati per il \"Labor Day Weekend\". Pi\u00f9 tardi ha affermato che ha avuto un figlio fuori dal matrimonio perch\u00e9 nella sua convinzione il matrimonio era solamente un'istituzione e non avrebbe mai avuto un ruolo importante nella sua vita. Dopo la nascita del figlio, la Giovanni ha cambiato le sue priorit\u00e0, concentrandosi del tutto sul bambino. Ha affermato infatti: \"Non riesco ad immaginare di vivere senza di lui. Ma posso vivere senza la rivoluzione, senza il socialismo del mondo...ho un bambino. Le mie responsabilit\u00e0 sono cambiate\".\nSia la madre che la sorella morirono di cancro ai polmoni e nel 1995 anche a Nikki Giovanni \u00e8 stata diagnosticata la stessa malattia. \u00c8 stata quindi operata al Jewish Hospital di Cincinnati e le \u00e8 stato asportato un polmone. La scrittrice ha smesso di fumare subito dopo la diagnosi, dicendo che ora fuma solo nei suoi sogni. Nega inoltre che il cancro l'abbia fatta diventare una persona migliore, asserendo che \"se hai bisogno di un'esperienza vicina alla morte per apprezzare la vita, allora stai perdendo tempo\". Nel 2005 ha contribuito scrivendo l'introduzione al libro \"Breaking the Silence: Inspirational Stories of Black Cancer Survivors\".\nNikki Giovanni ha insegnato scrittura e letteratura al Virginia Tech di Blacksburg (Virginia) dal 1987. \u00c8 stata inoltre anche professoressa di Seung-Hui Cho, il responsabile del Massacro al Virginia Polytechnic Institute. Il 21 agosto 2007 \"The Tennessean\" ha scritto che la Giovanni torner\u00e0 ad insegnare alla Fisk University.\nScrittrice.\nI movimenti per i diritti civili e per il \"black power\" hanno ispirato le sue prime poesie, raccolte in \"Black Feeling, Black Talk\" (1967), \"Black Judgement\" (1968), e \"Re: Creation\" (1970). Ha scritto pi\u00f9 di due dozzine li libri, compresi i volumi di poesie e tre collezioni di saggi.\nLo stile letterario di Nikki Giovanni \u00e8 stato fortemente ispirato dagli attivisti e artisti afroamericani. Ha un tatuaggio con le parole \"Thug life\" in onore di Tupac Shakur, che ammirava. Il suo libro \"Love poems\" (1997) \u00e8 stato scritto proprio in memoria del rapper; la Giovanni ha inoltre affermato: \"Preferirei stare con i teppisti piuttosto che con le persone che si lamentano di loro\". Fa anche dei tour in tutta la nazione e tiene frequenti discorsi contro la violenza motivata dall'odio. Nel 1999, durante il \"Martin Luther King Day\" ha ricordato gli omicidi di James Byrd, Jr. e Matthew Shepard dicendo: \"\"Qual \u00e8 la differenza fra trascinare un uomo dietro a un camion in Texas e picchiare un ragazzo in Wyoming perch\u00e9 \u00e8 gay?\"\nNel 2004 Nikki Giovanni \u00e8 stata candidata al Grammy Award nella categoria \"Best Spoken Word Album\" per il suo album \"The Nikki Giovanni Poetry Collection\"\" Ha partecipato anche nella traccia \"Ego Trip By Nikki Giovanni\" nell'album di Blackalicious \"Nia\" (2000). Nel novembre del 2008 una sequenza delle sue poesie, \"Sounds That Shatter the Staleness in Lives\" di Adam Hill, \u00e8 stata presentata al Soundscapes Chamber Music Series di Taos (Nuovo Messico)."}
{"id": "2141551", "revid": "161273", "url": "https://it.wikipedia.org/wiki?curid=2141551", "title": "NGC 11", "text": "NGC 11 \u00e8 una galassia a spirale (Sa) situata in Andromeda. Possiede una declinazione di +37\u00b0 26' 53\" e un'ascensione retta di 0 ore, 08 minuti e 42,3 secondi.\nFu scoperta il 24 ottobre 1881 da \u00c9douard Jean-Marie Stephan."}
{"id": "2141556", "revid": "767487", "url": "https://it.wikipedia.org/wiki?curid=2141556", "title": "Antonio Cripezzi", "text": "Biografia.\nDi famiglia originaria di Palazzo San Gervasio nel potentino, Cripezzi \u00e8 il pianista dei \"Camaleonti\" fin dalla sua fondazione, nel 1963; diventa uno dei due cantanti principali (l'altro \u00e8 Livio Macchia) nel 1966, quando Riki Maiocchi lascia la formazione.\nNell'arco della lunga storia del complesso, oltre a cantare, Tonino a volte ha anche suonato il violino e i synth in \u00absimbiosi\u00bb con Massimo Brunetti.\nHa composto le musiche di molte canzoni del repertorio della band, come \"Amico di ieri, amico perduto\", \"Pensa\", \"Dove curva il fiume\", \"Gimcana\" e altre.\nNel 1993 ha partecipato alla registrazione dell'album Esco dal mio corpo e ho molta paura (Gli inediti 1979-1986) di Elio e le Storie Tese, cantando la canzone \"(Gomito a gomito con l')Aborto\"."}
{"id": "2141557", "revid": "55935", "url": "https://it.wikipedia.org/wiki?curid=2141557", "title": "Rocco De Zerbi", "text": ""}
{"id": "2141558", "revid": "22475", "url": "https://it.wikipedia.org/wiki?curid=2141558", "title": "Il corpo (Sapir)", "text": "Il corpo \u00e8 un romanzo storico di Richard Ben Sapir (New York, 1936), scrittore e docente universitario statunitense.\nL'opera \u00e8 considerata una delle pi\u00f9 importanti \"spy stories\" teologiche degli ultimi anni.\nEdizioni italiane.\n\u00c8 stato pubblicato dalla casa editrice Dall'Oglio di Milano, nel 1984, e ristampato dall'Euroclub, nel 1987.\nL'opera \u00e8 stata poi riedita nel 2001 dalla Sonzogno di Milano, con il titolo Il Gesuita.\nL'opera.\nIl romanzo \u00e8 considerato l'opera pi\u00f9 rappresentativa di Sapir, e l'unica dell'autore ad esser stata tradotta in italiano.\nAltri suoi titoli, oltre alla fortunata serie \"The Destroyer\" ideata assieme a Warren Murphy, sono: \"Bressio\" (1975), \"The Far Arena\" (1978), \"Spies\" (1984), \"The Quest\" (1987).\nTrama.\nUno scavo archeologico condotto nel cuore della Citt\u00e0 Vecchia di Gerusalemme porta alla scoperta di un'enorme pietra che sbarra l'accesso ad un sepolcro. Nel sepolcro si trovano i resti di un corpo, l'iscrizione \u201cRe dei giudei\u201d ed una moneta dell'epoca di Pilato.\nUn alto funzionario israeliano si trova cos\u00ec ad avere tra le mani un incredibile reperto archeologico: le ossa perfettamente conservate di quello che potrebbe essere il corpo di Ges\u00f9 Cristo. La divulgazione di una tale scoperta, se confermata, avrebbe ricadute di immensa portata: per i cristiani la prova che non vi \u00e8 stata la Resurrezione (e quindi la caduta della loro religione), per gli ebrei l'accusa di aver eliminato Cristo, ed il sospetto da parte dell'intero mondo di un inganno sionista. Che fare?\nIl rischio \u00e8 grande, e la decisione conseguente \u00e8 di coinvolgere il Vaticano ed il Papa (rappresentante di Cristo in terra). I vertici della Chiesa incaricano allora un gesuita americano, Jim Folan, ex agente della CIA, di condurre un'accurata indagine per appurare se quelli ritrovati siano veramente i resti di Ges\u00f9.\nIl gesuita, aiutato dalla donna di cui si innamora, procede nell'inchiesta, sempre cercando di salvare la fede della Chiesa, mentre le prove che accumula sembrano portare al distruggerla.\nSul lavoro dei due protagonisti vigilano, controllano e di volta in volta intervengono il Mossad (servizio segreto israeliano), il KGB (servizio segreto sovietico), il Vaticano, gli ebrei ultra-ortodossi, agenti arabi, fino al colpo di scena finale."}
{"id": "2141560", "revid": "767487", "url": "https://it.wikipedia.org/wiki?curid=2141560", "title": "Il circo \u00e8 fallito", "text": "Il Circo \u00e8 fallito (\"The Chimp\") \u00e8 un cortometraggio del 1932 diretto da James Parrott con Stanlio e Ollio.\nTrama.\nStanlio e Ollio lavorano in un circo in pessime condizioni economiche. Mentre preparano un numero con un cannone, involontariamente fanno crollare il tendone dove si stava tenendo lo spettacolo. Il titolare del circo, impossibilitato a risarcire di tasca propria sia i dipendenti che il pubblico, decide di affidare a ciascun creditore democraticamente una delle tante parti della carovana. A Stanlio vengono affidate delle pulci ammaestrate, ad Ollio uno scimpanz\u00e9 femmina di nome Ethel.\nDurante la preparazione della gabbia per la scimmia va storto qualcosa e i due sono costretti a fuggire alla vista di un leone spuntato fuori dal tendone.\nEntrambi si rifugiano in un hotel, inseguiti dalla bestia feroce citata da Stanlio come la MGM, il padrone dell'hotel, infuriato perch\u00e9 sua moglie, la vera Ethel che non \u00e8 ancora rientrata a casa nonostante l'ora tarda, ordina ai due di non tenere animali nell'albergo come il regolamento prevede.\nDopo vari tentativi per\u00f2 riescono a far salire la scimmia nella stanza, ma la scimmia per\u00f2 rende le cose complicate, prima pretende di dormire nel letto di Ollio e poi vuole che si tenga la luce accesa. Poco dopo un cliente della stanza a fianco accende un fonografo e, presa dalla musica, comincia a ballare, costringendo Stanlio a seguirlo nella danza, Ollio, infastidito, comincia a gridare \"Ethel, torna a letto!\", l'albergatore dopo aver udito il nome Ethel crede sia riferito alla moglie, allora, presa la pistola, si precipita nella stanza dove si trovano i tre, e dopo aver minacciato la moglie, fa ritorno la vera Ethel, ma in quel momento di distrazione all'albergatore cade la pistola sul letto dove la scimmia \u00e8 coricata, Stanlio e Ollio cercano di allontanare la scimmia dalla stanza, la scimmia prende la pistola e spara all'impazzata nella stanza, creando una gran confusione e facendo scappare tutti.\nProduzione.\nOltre che negli Hal Roach Studios di Culver City, le scene inerenti al tendone del circo vennero girate a Los Angeles lungo Robertson Boulevard, all'incrocio fra Beverlywood Street e David Avenue, dove ai tempi sorgeva l\"'Arnaz Ranch\"."}
{"id": "2141562", "revid": "124339229", "url": "https://it.wikipedia.org/wiki?curid=2141562", "title": "Gran Premio motociclistico del Sudafrica 2001", "text": "Il Gran Premio motociclistico del Sudafrica 2001 corso il 22 aprile, \u00e8 stato il secondo Gran Premio della stagione 2001 e ha visto vincere: la Honda di Valentino Rossi nella classe 500, Daijir\u014d Kat\u014d nella classe 250 e Y\u014dichi Ui nella classe 125."}
{"id": "2141563", "revid": "729019", "url": "https://it.wikipedia.org/wiki?curid=2141563", "title": "Bromyard", "text": "Bromyard \u00e8 un paese di 4.000 abitanti della contea dell'Herefordshire, in Inghilterra."}
{"id": "2141564", "revid": "762947", "url": "https://it.wikipedia.org/wiki?curid=2141564", "title": "Denis O'Hare", "text": "Biografia.\nNato nel Missouri, ma cresciuto nel Michigan, si diploma alla Brother Rice High School e successivamente si laurea presso la scuola di teatro dell'Universit\u00e0 Northwestern. Egli vive apertamente la propria omosessualit\u00e0 dagli anni degli studi. Ha origini irlandesi e possiede il passaporto irlandese.\nDopo gli studi ha lavorato assiduamente in teatro, tra l'Inghilterra e gli Stati Uniti, soprattutto nel circuito di Chicago, nel quale ha lavorato 12 anni prima di trasferirsi a New York. Il suo debutto a Broadway avviene nel 1995 nel pi\u00e9ce teatrale \"Racing Demon\".\nO'Hare ha vinto un Tony Award come miglior attore per l'interpretazione in \"Take Me Out\" di Richard Greenberg. Per la sua interpretazione, caratterizzata da lunghi monologhi, oltre al Tony Award, ha vinto un Drama Desk Award, un Obie Award e molti altri premi. Viene nuovamente candidato al Tony per il suo ruolo nel musical \"Assassins\", e vince un Drama Desk Award come miglior attore nel rivisitazione di \"Sweet Charity\".\nTra le prime esperienze televisive, appare in un episodio de \"Le avventure del giovane Indiana Jones\", successivamente partecipa ad alcuni episodi di \"100 Centre Street\" e \"Law &amp; Order - I due volti della giustizia\", ma acquista una certa visibilit\u00e0 grazie al ruolo di Travis March nella serie televisiva \"Brothers &amp; Sisters - Segreti di famiglia\".\nAl cinema appare nel film di Woody Allen \"Accordi e disaccordi\", in seguito recita nei film \"21 grammi\", \"La mia vita a Garden State\", \"Derailed - Attrazione letale\", \"A Mighty Heart - Un cuore grande\" e \"Michael Clayton\".\nDopo aver recitato ne \"La guerra di Charlie Wilson\" e nell'horror \"Quarantena\", ottiene delle parti di rilievo nel film \"Changeling\" di Clint Eastwood e \"Milk\" di Gus Van Sant.\nDopo svariati lavori cinematografici, recita nuovamente per la televisione, partecipando a due episodi di \"\".\nNel 2010 interpreta il ruolo del vampiro Re del Mississippi Russell Edgington nella terza stagione della serie televisiva della HBO \"True Blood\". Dal 2011 entra nel cast di \"American Horror Story.\"\nNel 2012 interpreta nuovamente i panni di Russell Edgington nella quinta stagione di \"True Blood\". Nello stesso anno canta e recita nel musical \"Into the Woods\", al fianco di Amy Adams e Donna Murphy.\nVita privata.\nDopo l'approvazione della legge sui matrimoni omosessuali nello stato di New York, il 28 luglio 2011 l'attore sposa il compagno di lunga data, Hugo Redwood. I due hanno adottato un figlio, Declan.\nPremi e riconoscimenti.\nAttivo sia in campo teatrale che cinematografico, i premi pi\u00f9 importanti ricevuti da Denis O'Hare sono: un Tony Award, un Obie Award, 2 Drama Desk Awards, un Critics' Choice Movie Award, oltre ad aver ricevuto 2 nomination ai Primetime Emmy Awards e ai SAG Awards.\nDoppiatori italiani.\nNelle versioni in italiano dei suoi lavori, Denis O'Hare \u00e8 stato doppiato da:"}
{"id": "2141565", "revid": "729019", "url": "https://it.wikipedia.org/wiki?curid=2141565", "title": "Kington (Herefordshire)", "text": "Kington \u00e8 un paese di 2.597 abitanti della contea dell'Herefordshire, in Inghilterra."}
{"id": "2141569", "revid": "729019", "url": "https://it.wikipedia.org/wiki?curid=2141569", "title": "Leominster (Regno Unito)", "text": "Leominster \u00e8 un paese di 11.000 abitanti della contea dell'Herefordshire, in Inghilterra."}
{"id": "2141571", "revid": "729019", "url": "https://it.wikipedia.org/wiki?curid=2141571", "title": "Ledbury", "text": "Ledbury \u00e8 un paese di 8.837 abitanti della contea dell'Herefordshire, in Inghilterra."}
{"id": "2141572", "revid": "122601130", "url": "https://it.wikipedia.org/wiki?curid=2141572", "title": "Edoardo Vianello in concerto", "text": "Edoardo Vianello in concerto \u00e8 un album raccolta di Edoardo Vianello, pubblicato nel 2007.\nSi tratta di una compilation di brani interpretati dal cantante nell'arco di una carriera lunga 50 anni.\nComprende 15 brani, con arrangiamenti di Muzio Marcellini."}
{"id": "2141573", "revid": "1442080", "url": "https://it.wikipedia.org/wiki?curid=2141573", "title": "Ross-on-Wye", "text": "Ross-on-Wye (in lingua gallese \"Rhosan ar Wy\") \u00e8 un paese di 10.089 abitanti della contea dell'Herefordshire, in Inghilterra, sulle rive del fiume Wye, all'estremit\u00e0 settentrionale della foresta di Dean.\nStoria.\nRoss-on-Wye si propone come \"il luogo di nascita del turismo britannico\". Nel 1745, il parroco John Egerton cominci\u00f2 a portare amici in escursioni in barca lungo il Wye dalla sua canonica fino a Ross. Le bellezze della valle, i suoi scenari fluviali, i paesaggi scoscesi, i suoi castelli e abbazie, diventavano accessibili a chi ricercava l'ideale del \"pittoresco\". Nel 1782 usc\u00ec il libro \"Observations on the River Wye\" di William Gilpin (1724\u20131804), la prima guida turistica illustrata pubblicata in Gran Bretagna. Da quel momento la richiesta crebbe tanto che nel 1808 otto battelli effettuavano regolarmente escursioni lungo il Wye, la maggior parte di questi noleggiati nelle locande di Ross e Monmouth. Nel 1850 pi\u00f9 di venti visitatori pubblicarono i loro resoconti del \"Tour sul fiume Wye\", e la zona venne identificata come area turistica.\nSimboli.\nLo stemma di Ross-on-Wye si blasona: \nAdottato ufficialmente il 26 giugno 1953. I gigli e le teste di leopardo provengono dallo stemma dell'antica diocesi di Hereford e la fascia ondata bianca e blu \u00e8 presente anche nello stemma dell'Herefordshire e rappresenta il fiume Wye.\nMonumenti e luoghi d'interesse.\n Un'altra tomba \u00e8 quella di John Kyrle (Dymock, 22 maggio 1637 \u2013 Ross-on-Wye, 7 novembre 1724), importante figura di filantropo nella Ross del XVIII secolo, con il suo nome \u00e8 stata chiamata una scuola pubblica e la principale taverna del paese, la \"The Man of Ross\"."}
{"id": "2141577", "revid": "1305772", "url": "https://it.wikipedia.org/wiki?curid=2141577", "title": "Associazione Ketani", "text": "L'Associazione Ketani \u00e8 un'associazione austriaca per rom e sinti fondata nel 1998 a Linz da Gitta Martl e suo fratello Albert Kugler.\nStoria.\nDopo la seconda guerra mondiale tanti rom e sinti non avevano pi\u00f9 documenti e siccome non sapevano leggere e scrivere, era loro difficile presentarsi da soli alle autorit\u00e0. L'associazione Ketani si costitu\u00ec in sostegno a questa minoranza residente in Austria da secoli. Uno degli impegni dell'associazione \u00e8 l'assistenza ed il sostegno ai suoi soci, come ad esempio la compilazione di moduli, la ricerca di un'abitazione ed informazione sulla formazione professionale disponibile.\nL'associazione Ketani assiste profughi roman\u00ed, spesso provenienti dalla ex Jugoslavia, che soffrono degli effetti della guerra.\nPorta all'attenzione della popolazione gli interessi dei rom e sinti per mezzo di interviste, trasmissioni radio e TV, saggi su temi speciali, come ad esempio il destino dalle donne rom in Alta Austria. Un'altra prerogativa dell'associazione \u00e8 l'assistenza ai campi vicini, poich\u00e9 partecipa alle consultazioni per la pianificazione dei nuovi spazi per rom e sinti (ad esempio a Braunau am Inn in cooperazione col sindaco Gerhard Skiba).\nSviluppa inoltre progetti culturali, grazie a collaboratori che tengono conferenze sui rom e sinti in Austria durante le quali raccontano le loro esperienze come parenti della minoranza. Coordina inoltre l'organizzazione e la partecipazione alle cerimonie commemorative per le vittime del regime nazista, per esempio quelle di Maxglan, Mauthausen e Lackenbach.\nAlla fine del 2005 \u00e8 stata fondata la squadra di calcio \u201cKetani Kickers\u201d.\nOgni mese l'associazione Ketani tiene una trasmissione radio sull'emittente FRO a Linz durante la quale sono presentate personalit\u00e0 di spicco, si suona musica rom e sinti e si presentano i progetti dell'associazione.\nNicole Sevik dirige l'associazione Ketani da maggio 2005 con l'aiuto di sua madre Gitta Martl e dell'allenatore del Ketani Kickers Renaldo Horvath.\nNel 2005 l'associazione Ketani ha girato insieme allo studio ORF, con la regia del Dott. Ludwig Laher, il documentario \"Ketani hei\u00dft miteinander. Sintiwirklichkeiten statt Zigeunerklischees\".."}
{"id": "2141579", "revid": "767487", "url": "https://it.wikipedia.org/wiki?curid=2141579", "title": "Cinzia Capano", "text": "Biografia.\nSi \u00e8 laureata in Giurisprudenza nel 1979.\nDal luglio 2004 \u00e8 assessore nella giunta comunale di Bari guidata dal sindaco Michele Emiliano, fino al 14 aprile 2008, data in cui \u00e8 stata eletta Deputato della Repubblica. \u00c8 componente della II Commissione Giustizia."}
{"id": "2141581", "revid": "1543377", "url": "https://it.wikipedia.org/wiki?curid=2141581", "title": "Caroline, No", "text": "Caroline, No \u00e8 un brano musicale del 1966 composto da Brian Wilson e Tony Asher, tredicesima ed ultima traccia dell'album \"Pet Sounds\" dei Beach Boys. Al termine del pezzo si pu\u00f2 sentire l'abbaiare dei cani di Brian Wilson, il leader del gruppo, al passare di un treno sferragliante.\nIl brano venne pubblicato (senza gli effetti sonori finali) come singolo solista a nome Brian Wilson nel marzo 1966 prima dell'uscita dell'album, con sul lato B la canzone \"Summer Means New Love\". Il singolo ebbe scarso successo commerciale raggiungendo solamente la posizione numero 32 in classifica negli Stati Uniti. Successivamente venne inclusa in \"Pet Sounds\" e divenne un brano dei Beach Boys a tutti gli effetti, anche se Brian Wilson era l'unico membro del gruppo a comparire nella traccia.\nLa canzone si \u00e8 classificata alla posizione numero 211 nella lista delle \"migliori 500 canzoni di sempre\" redatta dalla rivista \"Rolling Stone\".\nIl brano.\nTitolo e significato.\nPresumibilmente il malinconico soggetto della canzone venne ispirato da una ex fidanzata del paroliere Tony Asher, che trasferitasi a New York, si era tagliata i capelli corti. Inoltre, alle superiori, Wilson era ossessionato dalla compagna di classe Carol Mountain, della quale era innamorato senza per\u00f2 essere corrisposto.\nIn origine il titolo della canzone avrebbe dovuto essere il pi\u00f9 convenzionale \"Carol, I Know\", tuttavia, quando Brian Wilson sent\u00ec il titolo da Asher, cap\u00ec erroneamente \"Caroline, No\". Chiarito il malinteso, i due decisero di mantenere il nuovo titolo fortuito, pensando che si sposasse meglio con la triste melodia del brano.\nRegistrazione.\nLa tracce base strumentale della canzone venne registrata il 31 gennaio 1966 nello studio Western Recorders di Hollywood, Los Angeles. Wilson produsse la sessione, e Chuck Britz svolse la mansione di ingegnere del suono. Come per il resto del materiale di \"Pet Sounds\", Wilson impieg\u00f2 svariati musicisti di studio della zona. Nessuno degli altri Beach Boys partecip\u00f2 alla registrazione. Wilson scelse i session men in virt\u00f9 dei loro trascorsi lavorativi con il produttore Phil Spector, del quale era un grande estimatore.\nPer \"Caroline, No\", vennero suonati il clavicembalo e il flauto che normalmente non venivano impiegati nelle tipiche composizioni pop/rock del periodo, donando al pezzo una certa influenza jazzistica.\nDopo che la traccia vocale di Brian Wilson venne sovraincisa, l'intera incisione venne velocizzata di mezzo tono su suggerimento di Murry Wilson, il padre di Brian. Anche se Murry non era pi\u00f9 il manager dei Beach Boys da tempo, si \u00e8 spesso speculato che Brian Wilson fosse stato \"persuaso\" dal padre alla decisione di velocizzare il nastro. Brian, tuttavia, ha sempre sostenuto di preferire il suono \"pi\u00f9 dolce\" della versione velocizzata.\nA proposito del brano Brian afferm\u00f2: \u00ab\"Caroline, No\" era la mia preferita sull'album, la migliore ballata che abbia mai cantato. La melodia e gli accordi sono molto alla Glenn Miller... La dissolvenza finale \u00e8 simile a quella di un disco del 1944 circa... Ascoltate il suono dei flauti nella dissolvenza\u00bb.\nEffetti sonori.\nIn \"Pet Sounds\", alla fine della canzone, come traccia fantasma si possono ascoltare gli effetti sonori del passaggio di un treno, accompagnato dall'abbaiare dei cani di Brian, Banana e Louie. Alla fine degli anni novanta, si scopr\u00ec che il rumore del treno era stato preso da Wilson da un LP di effetti sonori intitolato \"Mister D's Machine\", registrato nel 1963 da tale Brad Miller."}
{"id": "2141582", "revid": "119028427", "url": "https://it.wikipedia.org/wiki?curid=2141582", "title": "\u010cesk\u00e1 Zbrojovka Uhersk\u00fd Brod", "text": "\u010cesk\u00e1 Zbrojovka Uhersk\u00fd Brod (\"\u010cZUB\") \u00e8 un'azienda del settore difesa con sede nella Repubblica Ceca attiva nella produzione di armi.\nStoria.\nLa fondazione avvenne nel 1918 in Cecoslovacchia come azienda armiera. Diverse aziende con matrice comune dal 1919 produssero armi e altri prodotti di meccanica come la \u010ceskoslovensk\u00e1 zbrojovka (\"Tschechoslowakische Waffenfabrik\"), automobili.\nNel 1919 viene fondata a Plze\u0148 una fabbrica di pistole, che dal 1921 si trasfer\u00ec a Strakonice. Costruirono pistole d'ordinanza \u010cZ-Ordonnanzwaffe per militari e polizia. Nel 1935 inizi\u00f2 la produzione di motociclcette, nel 1936 viene costruita una seconda fabbrica a Ungarisch Brod, sorella della \u010cesk\u00e1 Zbrojovka Strakonice.\nDopo la seconda guerra mondiale lo stabilimento fu nazionalizzato e, assieme ad altre armerie della Repubblica Cecoslovacca, fu gestito da un'agenzia centrale dello stato, \"\u010cesk\u00e1 Zbrojovka\" del 1946 produsse motociclette.\nDurante la Guerra fredda la CZUB produsse una vasta gamma di armi di piccolo calibro tra le quali il fucile d'assalto Sa vz. 58, la pistola mitragliatrice vz 61 Skorpion, vari fucili calibro .22 e la famiglia di pistole CZ 75.\nNel 1992 la \u010cZ diventa societ\u00e0 per azioni, privatizzata nel 1993 dopo la caduta del comunismo. La CZUB divenne \"\u010cesk\u00e1 Zbrojovka a.s. Uhersk\u00fd Brod\". Vengono prodotte pistole, mitragliette e fucili di precisione.\nNel Febbraio 2021 acquista l'azienda americana Colt's Manufacturing Company e la sua filiale canadese per 180 milioni di euro."}
{"id": "2141584", "revid": "1875018", "url": "https://it.wikipedia.org/wiki?curid=2141584", "title": "Ludlow (Regno Unito)", "text": "Ludlow (IPA: ) \u00e8 una citt\u00e0 mercato del Regno Unito nella contea inglese dello Shropshire.\nStoria.\nLa citt\u00e0 \u00e8 stata messa in correlazione con l'antica Llundain citata nel ciclo arturiano in quando si trova sul Teme (Temys in lingua gallese antica) come riportato dal \"Brut y Brenhinedd\". Nel Medioevo la citt\u00e0 era la residenza principale dei signori del Galles e il luogo da cui diramavano le leggi."}
{"id": "2141585", "revid": "124865709", "url": "https://it.wikipedia.org/wiki?curid=2141585", "title": "Dario Ginefra", "text": "Biografia.\nAttivit\u00e0 politica.\n\u00c8 stato Segretario provinciale di Bari della Sinistra Giovanile nel PDS, Segretario regionale pugliese e vice responsabile nazionale Universit\u00e0 sotto la Segreteria Zingaretti.\n\u00c8 stato Presidente provinciale a Bari e regionale pugliese dell\u2019ARCI.\nDella stessa Associazione \u00e8 stato componente della Presidenza nazionale sotto la Presidenza Benettolo e componente del Collegio dei Probiviri della ARCS - ONG.\n\u00c8 stato inoltre referente regionale di ASTER-X rete di Servizi per il Terzo Settore e Componente Consulta Regionale dei Consumatori e degli utenti ex L. 12/2006.\nDopo aver ricoperto il ruolo di Responsabile del Centro regionale pugliese di iniziativa europea del P.D.S. \"Mediterranea\" viene eletto Segretario cittadino dei DS di Bari.\nViene eletto in Consiglio Comunale dove \u00e8 Componente della Commissione Urbanistica e Presidente della Commissione per la Trasparenza del capoluogo pugliese.\nRiconfermato nel 2004 viene nominato capogruppo dei DS e diviene membro del Comitato Direttivo ANCI Puglia.\nNell\u2019aprile 2007 viene eletto Segretario provinciale dei DS di Terra di Bari e dopo la nascita del PD viene designato Segretario provinciale del PD di Terra di Bari.\nDal 14 aprile 2008 \u00e8 stato Deputato della Repubblica italiana, Componente della Commissione Trasporti, Poste e Telecomunicani nella XVI legislatura e nella XVII legislatura, Componente della Commissione Attivit\u00e0 Produttive, Componente, del Comitato INCE e del collegio giudicante di I grado per le cause di Lavoro - organo giurisdizionale della Camera (Autodichia).\nNella stessa legislatura \u00e8 chiamato a svolgere il compito di Coordinatore dei parlamentari pugliesi del PD.\nPrimo firmatario della Proposta di Legge quadro sul Facilty Managment proposta da Anip nella XVII legislatura, ha collaborato con la stessa associazione in particolar modo per la cancellazione della tassa sul licenziamento, pi\u00f9 nota come NASPI, nei casi di applicazione della clausola sociale per cambio appalto prevista dalla legge Fornero 92/2012. \u00c8 grazie ad un suo emendamento alla Legge di Bilancio 2017 che questa \u00e8 stata soppressa.\n\u00c8 stato componente della Direzione nazionale PD e Presidente della Fondazione \"A Levante\".\nNel novembre 2017 annuncia la sua iscrizione al Partito Radicale Transnazionale.\nVita privata.\n\u00c8 sposato dal 4 giugno 2016, con la deputata della Lega Laura Ravetto: a unirli in matrimonio \u00e8 stato Walter Veltroni.\nAttivit\u00e0 professionale.\nDopo essere rientrato nei ranghi dell\u2019avvocatura, dal 1^ gennaio 2021 \u00e8 il Direttore Generale di IVI Italia, multinazionale leader mondiale nel campo della Procreazione Medica Assistita.\n\u00c8 consulente, con la sua DG Consulting srls, tra gli altri, del Chieam-IAMB (Mediterranean Agronomic Institute) per i rapporti giuridici e amministrativi con le istituzioni con sede a Roma, Institutional and Legal Advisor della Coop. L\u2019Internazionale e di Sicuritalia s.p.a., nonch\u00e9 coordinatore della Task Force Covid-19 di ANIP CONFINDUSTRIA."}
{"id": "2141594", "revid": "125271420", "url": "https://it.wikipedia.org/wiki?curid=2141594", "title": "Sturalavandino", "text": "Lo sturalavandino \u00e8 uno strumento meccanico utilizzato per eliminare intasamenti nelle tubature. \nDescrizione.\nConsiste di una coppa di gomma con funzione di ventosa fissata ad un'asta, solitamente in legno o bronzo. La coppa \u00e8 spinta gi\u00f9 contro il tubo della fognatura o premuto nella fognatura per spingere l'aria dentro, oppure \u00e8 spinto gi\u00f9 finch\u00e9 la coppa si appiattisce, poi tirata su, causando del vuoto. L'intenzione \u00e8 quella di allentare o rompere l'intasamento dovuto ad accumulo di materiale ad esempio in un lavabo, water, vasca da bagno, doccia. \nL'utilizzo si dimostra pi\u00f9 efficace quando c'\u00e8 dell'acqua nel tubo perch\u00e9 quest'ultima non pu\u00f2 essere compressa consentendo di trasmettere una forza superiore rispetto all'aria. In caso l'ostruzione non venga rimossa meccanicamente si pu\u00f2 ricorrere a prodotti chimici e se necessario richiedere l'intervento di un idraulico.\nTipi.\nCi sono due tipi di sturalavandini: a WC e a lavello. Uno sturalavandino a lavello ha un cerchio piatto progettato per adattarsi a un lavello, vasca da bagno, doccia o altri sanitari con aperture similari che possono essere chiuse da un tappo. Uno sturalavandino per WC ha una flangia progettata per adeguarsi al fondo di un WC.\nSe si ha un solo tipo di sturalavandino, quello per WC \u00e8 pi\u00f9 versatile."}
{"id": "2141595", "revid": "838137", "url": "https://it.wikipedia.org/wiki?curid=2141595", "title": "Premi Emmy 2007", "text": "La consegna dei Premi Emmy 2007 per il Primetime (59\u00aa edizione) si \u00e8 tenuta allo Shrine Auditorium di Los Angeles il 16 settembre 2007. La cerimonia \u00e8 stata presentata da Ryan Seacrest e trasmessa dalla FOX. I Creative Arts Emmy Awards sono stati consegnati il 9 settembre.\nLa consegna dei Premi Emmy 2007 per il Daytime (34\u00aa edizione) si \u00e8 tenuta al Kodak Theatre il 15 giugno 2007, mentre i relativi Creative Arts Emmy Awards sono stati consegnati il 14 giugno.\nPrimetime Emmy Awards.\nCreative Arts Emmy Awards.\nI \"Primetime Creative Arts Emmy Awards\" sono stati consegnati il 7 settembre 2007. Segue una lista parziale dei premi assegnati con i rispettivi vincitori:"}
{"id": "2141597", "revid": "1543377", "url": "https://it.wikipedia.org/wiki?curid=2141597", "title": "Traslitterazione Wylie", "text": "Lo schema di traslitterazione Wylie \u00e8 un metodo per la traslitterazione della scrittura tibetana utilizzando solo le lettere disponibili su una tipica tastiera inglese. Esso porta il nome di Turrell Wylie, che ha descritto il metodo nell'articolo \"A Standard System of Tibetan Transcription\" pubblicato nel 1959.\nQualsiasi schema di romanizzazione dell'alfabeto tibetano si trova di fronte ad un dilemma: si dovrebbe cercare di riprodurre fedelmente i \"suoni\" del parlato tibetano, o \"l'ortografia\" del tibetano scritto?\nLa differenza \u00e8 grande poich\u00e9 l'ortografia tibetana venne stabilita nell'XI secolo, mentre la pronuncia ha continuato ad evolversi. I precedenti sistemi di trascrizione hanno cercato di separare la differenze con il risultato che essi non hanno raggiunto l'obiettivo perfettamente. La traslitterazione di Wylie \u00e8 stata progettata proprio per traslitterare la scrittura tibetana, quindi \u00e8 stata accettata nel mondo accademico e di studi storici. Non \u00e8 destinata ad aiutare nella corretta pronuncia di una parola tibetana."}
{"id": "2141600", "revid": "43530", "url": "https://it.wikipedia.org/wiki?curid=2141600", "title": "Sbandieratori", "text": ""}
{"id": "2141603", "revid": "767487", "url": "https://it.wikipedia.org/wiki?curid=2141603", "title": "SsangYong Actyon", "text": "La Ssangyong Actyon \u00e8 un SUV prodotto dalla casa automobilistica sudcoreana SsangYong Motor Company a partire dal 2006 fino al 2018, disponibile con carrozzeria sia 5 porte che pick-up 4 porte con cassone denominata \"Sports\". \nIl contesto.\nLa vettura viene commercializzata in Italia con due motorizzazioni: una diesel e una benzina.\nIl diesel \u00e8 un 2 litri (1.998 cm\u00b3) 4 cilindri in linea derivato da una motorizzazione Mercedes-Benz di 2,7 litri a 5 cilindri adottata dalla pi\u00f9 grande SsangYong Rexton, identificata dalla sigla \"XDI\". Il diesel della Actyon eroga 141 cavalli (104 kw) con emissioni pari a 199 grammi di anidride carbonica emessi al chilometro nel ciclo combinato.\nLa trazione pu\u00f2 essere sia posteriore permanente che integrale (a seconda dell'allestimento), ed \u00e8 abbinata a una trasmissione manuale a 5 rapporti con riduttore (5 marce ridotte) per le 4WD mentre a 5 rapporti classica per le 2WD.\nIl motore a benzina \u00e8 un 2,3 litri (2.295 cm\u00b3) sempre di derivazione Mercedes-Benz, da una potenza di 150 cavalli (110 kw), disponibile solo con la trazione integrale e ad una trasmissione manuale, sempre a 5 rapporti con riduttore, e ad una automatica a 4 rapporti pi\u00f9 4 ridotte, con emissioni pari a 259 grammi di CO2 al chilometro nel ciclo combinato. Dal dicembre 2007 \u00e8 disponibile anche a doppia alimentazione bi-fuel.\nL'Actyon Sports (versione pick-up) si differenzia dall'Actyon 5 porte per le dimensioni maggiori e per il cassone che misura rispettivamente 128 x 160 cm, e per la disponibilit\u00e0 del solo motore diesel abbinato alla trazione integrale e al cambio manuale. Le emissioni salgono a 212 grammi al km di CO2. Quest'ultima versione \u00e8 entrata in produzione solo a partire dal 2007."}
{"id": "2141605", "revid": "334045", "url": "https://it.wikipedia.org/wiki?curid=2141605", "title": "Lieh Lo", "text": ""}
{"id": "2141608", "revid": "122184885", "url": "https://it.wikipedia.org/wiki?curid=2141608", "title": "Banca Romana", "text": "La Banca Romana \u00e8 stata una banca di emissione fondata a Roma nel 1834. Nel 1850 fu incorporata dalla Banca dello Stato Pontificio, che, a sua volta, nel 1870, mut\u00f2 di nuovo la propria denominazione in \"Banca Romana\". Nel 1893, in seguito a un grave scandalo finanziario che port\u00f2 ad un processo, conflu\u00ec nella Banca d'Italia.\nStoria.\nLa Banca Romana nello Stato Pontificio.\nLa \"Banca Romana\" fu costituita a Roma nel 1834 da investitori franco-belgi, con privilegio di emissione di carta-moneta fiduciaria nello Stato Pontificio concesso da papa Gregorio XVI. Nel 1841 il controllo della Banca fu acquisito da un gruppo di finanzieri romani (guidati dal banchiere Agostino Feoli) con il sostegno finanziario della Cassa di Risparmio di Roma. Nel corso degli sconvolgimenti politici del 1848 la Banca and\u00f2 incontro ad una grave crisi di liquidit\u00e0 determinata da un fenomeno di corsa agli sportelli. Per far fronte alla crisi, nell'aprile 1848, il Governo dispose per tre mesi (poi rinnovati pi\u00f9 volte) la sospensione della convertibilit\u00e0 delle banconote e la loro circolazione come moneta legale a corso forzoso. Inoltre, al fine di sostenere la fiducia del pubblico nel valore delle banconote, fu prevista la loro convertibilit\u00e0 in Buoni del Tesoro garantiti da ipoteca su beni ecclesiastici, mentre il privilegio di emissione della Banca venne contestualmente limitato a 800.000 scudi.\nDurante la Repubblica Romana del 1849 il Governo ordin\u00f2 alla Banca di stampare moneta legale per 1,5 milioni di scudi al fine di finanziare l'erario pubblico. Successivamente, nel dicembre 1849, il Governo pontificio annull\u00f2 tali banconote, indennizzando comunque i possessori con titoli del debito pubblico di pari valore. Allo stesso tempo, non volendo riconoscere il debito contratto dalla Repubblica, manifest\u00f2 l'intenzione di volersi rivalere sul patrimonio della Banca, determinandone di fatto il fallimento (atteso che i mezzi propri della stessa sarebbero stati largamente insufficienti ad assorbire le perdite). In considerazione delle ricadute sistemiche che si sarebbero prodotte, il Governo rinunci\u00f2 tuttavia a rivalersi sulla Banca e, nell'ambito di un complessivo piano di ristrutturazione, decret\u00f2 la fusione per incorporazione della stessa in un nuovo Istituto di emissione denominato Banca dello Stato Pontificio.\nLa Banca Romana nel Regno d'Italia.\nNel 1870, in seguito all'annessione di Roma al Regno d'Italia, la Banca dello Stato Pontificio riprese la precedente denominazione di \"Banca Romana\". Da allora fu una delle sei banche centrali con facolt\u00e0 di emettere biglietti di banca intitolati al regno d'Italia. Dal 1874 la Banca Romana fece parte del Consorzio obbligatorio tra gli istituti di emissione.\nNel 1888, durante il Governo Crispi I, si sparse la voce di irregolarit\u00e0 amministrative negli istituti di emissione. Il ministro Luigi Miceli dispose un'inchiesta affidata al senatore Giuseppe Giacomo Alvisi e al funzionario Gustavo Biagini. L'inchiesta riscontr\u00f2 un disavanzo di nove milioni di lire, reintegrato il giorno successivo. Alvisi non pot\u00e9 riferire in Senato i risultati dell'ispezione per l'opposizione del presidente Antonio di Rudin\u00ec (30 giugno 1891); i risultati vennero tuttavia resi noti il 20 dicembre 1892 alla Camera da Napoleone Colajanni. Una successiva inchiesta parlamentare presieduta dal primo presidente della Corte dei Conti Enrico Martuscelli rivel\u00f2 che, a fronte di 60 milioni autorizzati, la Banca Romana aveva emesso biglietti di banca per 113 milioni di lire, fra cui banconote false per 40 milioni emesse in serie doppia (20 gennaio 1893). In seguito a ci\u00f2, il governatore della Banca Romana Bernardo Tanlongo e il direttore Michele Lazzaroni vennero arrestati, mentre il deputato Rocco de Zerbi, contro cui la Camera dei deputati aveva concesso l'autorizzazione a procedere per l'accusa di aver appoggiato per danaro la dirigenza della \"Banca Romana\", mor\u00ec improvvisamente, probabilmente suicida.\nLo scandalo assunse proporzioni inquietanti anche perch\u00e9 dal carcere Tanlongo afferm\u00f2 che le anomalie erano conosciute anche da diversi presidenti del Consiglio i quali non erano intervenuti perch\u00e9 corrotti. Il 23 novembre 1893 la relazione di un comitato parlamentare afferm\u00f2 che fra i beneficiari dei prestiti vi erano 22 parlamentari, fra cui Francesco Crispi. Il processo del 1894 si concluse con l'assoluzione degli imputati; in seguito allo scandalo venne tuttavia dato inizio al riordino del sistema bancario italiano con l'istituzione della Banca d'Italia: alla fine del 1893 si approv\u00f2 infatti la fusione della Banca Romana con la Banca Nazionale del Regno, la Banca Nazionale Toscana e la Banca Toscana di Credito per le Industrie e il Commercio d'Italia per dare origine alla Banca d'Italia (a cui tuttavia, fino al 1926, erano affiancati, come istituti di emissione, il Banco di Napoli e il Banco di Sicilia)."}
{"id": "2141610", "revid": "1745361", "url": "https://it.wikipedia.org/wiki?curid=2141610", "title": "Hormuz (disambigua)", "text": " "}
{"id": "2141617", "revid": "36426", "url": "https://it.wikipedia.org/wiki?curid=2141617", "title": "Cinema narrativo", "text": ""}
{"id": "2141618", "revid": "6923", "url": "https://it.wikipedia.org/wiki?curid=2141618", "title": "SsangYong Kyron", "text": "Il SsangYong Kyron \u00e8 uno Sport Utility Vehicle prodotto dalla casa automobilistica coreana SsangYong Motor Company dal 2005 al 2011 (fino al 2014 nello stabilimento russo).\nIl contesto.\nPresentata al salone dell'automobile di Francoforte del 2005 il Kyron utilizza la stessa piattaforma della pi\u00f9 grande Rexton. La progettazione della Kyron inizia nel febbraio 2002 con il nome in codice \"D100\".\nLa vettura era inizialmente commercializzata in italia con un'unica motorizzazione diesel di 1998 cm\u00b3 a 4 cilindri in linea, derivata dal 2.7 a 5 cilindri del Rexton di origine Mercedes-Benz, identificata dalla sigla \"XDI\". La potenza di 141 cavalli (104 kw) viene trasmessa alle quattro ruote motrici tramite un cambio manuale a 5 rapporti pi\u00f9 5 ridotte oppure tramite il cambio automatico sequenziale sempre con 5 rapporti con ridotte, denominato \"T-Tronic\". Raggiunge una velocit\u00e0 massima di 167 km/h ed emissioni pari a 204 grammi di anidride carbonica emessa al chilometro nel ciclo combinato.\nRestyling 2007.\nCon il restyling (codice progettuale D200) alla vettura viene ridisegnato il frontale, la fanaleria posteriore e parte degli interni. Viene aggiunta una motorizzazione diesel di 2,7 litri (2.696\u00a0cm\u00b3) da 165 cavalli (121 kw), siglata \"XDI\". Abbinato al solo cambio automatico \"T-tronic\", la vettura raggiunge i 174\u00a0km/h ed emette 242 grammi di CO2 al chilometro nel ciclo misto. Per l'occasione la sigla della motorizzazione 2,0 litri muta in \"XVT\" per non creare confusione con la motorizzazione pi\u00f9 grande.\nUscita di produzione in Corea nel 2011 ha continuato a essere prodotta in Russia sino al 2014."}
{"id": "2141620", "revid": "155634", "url": "https://it.wikipedia.org/wiki?curid=2141620", "title": "Sebastiano Peruzzo", "text": "Carriera.\nDopo aver totalizzato 37 presenze in serie C1 (compresa la finale play-off del 2008 tra Ancona e Taranto), dalla stagione sportiva 2008-2009 appartiene alla Commissione Arbitri Nazionale di Serie A e Serie B.\nIl 18 gennaio 2009, arbitrando la sua prima gara in serie A (Cagliari-Udinese), diventa anche il pi\u00f9 giovane arbitro italiano ad aver debuttato nella massima divisione. Nel luglio 2009 riceve dall'AIA il premio Giorgio Bernardi, quale miglior direttore di gara immesso nella CAN A-B da un solo anno e particolarmente distintosi. Al termine della stagione sportiva 2013-2014 ha diretto 74 partite in serie A. Il 3 luglio 2010, con la scissione della CAN A-B in CAN A e CAN B, viene inserito nell'organico della CAN A.\nIl 1\u00ba luglio 2015 viene dismesso dalla CAN A per motivate valutazioni tecniche.\nIl 3 luglio 2015 si apprende la nomina a componente della C.A.N. D con responsabile Carlo Pacifici."}
{"id": "2141621", "revid": "287204", "url": "https://it.wikipedia.org/wiki?curid=2141621", "title": "Campionati mondiali di sci alpinismo", "text": "I Campionati mondiali di sci alpinismo rappresentano un evento caratterizzato da competizioni internazionali di sci alpinismo a cadenza biennale organizzate dall' International Ski Mountaineering Federation (ISMF), a partire dalla stagione 2002. Fino al 2008 l'organizzatore era l'\"International Council for Ski Mountaineering Competitions\" (ISMC), organismo dell'UIAA, poi confluito nell'ISMF.\nDiscipline.\nNella seguente tabella le discipline disputate nelle varie edizioni."}
{"id": "2141630", "revid": "767487", "url": "https://it.wikipedia.org/wiki?curid=2141630", "title": "Joe l'inafferrabile", "text": "L'agente invisibile (\"Invisible Agent\"), noto anche col titolo Joe l'inafferrabile, \u00e8 un film fantaspionistico del 1942 per la regia di Edwin L. Marin, prodotto dalla Universal Studios, liberamente tratto da romanzo di H.G. Wells \"L'uomo invisibile\" (1885).\nTrama.\nIl nipote del Dr. Jack Griffin (l'originale uomo invisibile) ha aperto una tipografia a Manhattan e adesso si fa chiamare Frank Raymond. Anch'egli \u00e8 riuscito ad ottenere la formula dell'invisibilit\u00e0 come per primo aveva fatto suo nonno.\nDurante la seconda guerra mondiale, utilizza il siero per sventare un attacco aereo delle Potenze dell'Asse che mira a distruggere New York."}
{"id": "2141632", "revid": "92723", "url": "https://it.wikipedia.org/wiki?curid=2141632", "title": "Pierre-Andr\u00e9 Dumas", "text": "Biografia.\nPierre-Andr\u00e9 Dumas \u00e8 nato il 26 settembre 1962 a Saint-Jean-du-Sud, dipartimento del Sud e diocesi di Les Cayes, nella parte meridionale della Repubblica di Haiti.\nFormazione e ministero sacerdotale.\nHa compiuto gli studi primari presso i Fratelli dell'istruzione cristiana di Plo\u00ebrmel a Les Cayes, continuando quelli secondari prima al \"Lyc\u00e9e Alexandre P\u00e9tion\" e poi al \"Lyc\u00e9e Jean Jacques Dessalines\", due rinomati licei della capitale haitiana Port-au-Prince. Dopo aver conseguito il diploma, nel 1980 si \u00e8 trasferito per un anno a Taiz\u00e9, in Francia, con l'intenzione di studiare medicina; qui \u00e8 venuto a contatto con l'omonima comunit\u00e0, rimanendo profondamente impressionato dal suo fondatore Roger Schutz.\nHa cos\u00ec deciso di seguire la vocazione al sacerdozio, per cui nel 1985 si \u00e8 trasferito a Roma, in Italia, dove \u00e8 divenuto alunno del Pontificio Seminario Romano Maggiore ed ha frequentato prima la Pontificia Universit\u00e0 Lateranense per gli studi in filosofia, ottenendo il baccellierato, e poi la Pontificia Universit\u00e0 Gregoriana, conseguendovi il baccellierato canonico in teologia e successivamente la licenza in teologia biblica. \nHa ricevuto l'ordinazione sacerdotale il 26 maggio 1991, nella basilica di San Pietro in Vaticano, per imposizione delle mani di papa Giovanni Paolo II; si \u00e8 incardinato, ventottenne, come presbitero dell'arcidiocesi di Port-au-Prince. Durante gli studi, dal 1990 al 1994 ha svolto il ministero di educatore presso il seminario romano maggiore ed anche quello di cappellano del carcere di Rebibbia.\nAl suo rientro ad Haiti, nel 1995 gli sono stati assegnati gli incarichi pastorali di corresponsabile del Seminario propedeutico di Jacquet nella capitale e vicario parrocchiale della parrocchia \"Saint-Pierre\" a P\u00e9tion-Ville per un biennio. Nel 1997 \u00e8 divenuto vicerettore del Seminario maggiore interdiocesano \"Notre-Dame\" a Port-au-Prince, venendone poi nominato rettore nel 1998; al contempo \u00e8 stato anche professore di teologia nel medesimo seminario nonch\u00e9 presso l'Universit\u00e0 cattolica \"Notre-Dame d'Haiti\", dove \u00e8 stato uno dei principali animatori della pastorale universitaria, ricoprendo tali uffici fino alla promozione all'episcopato.\nMinistero episcopale.\nVescovo ausiliare di Port-au-Prince.\nIl 10 dicembre 2002 papa Giovanni Paolo II lo ha nominato, quarantenne, vescovo ausiliare di Port-au-Prince assegnandogli contestualmente la sede titolare di Floriana. Ha ricevuto la consacrazione episcopale il 22 febbraio 2003, nella cattedrale di Nostra Signora Assunta a Port-au-Prince, per imposizione delle mani del cardinale Roger Etchegaray, presidente emerito del Pontificio consiglio della giustizia e della pace, assistito dai co-consacranti monsignori Fran\u00e7ois-Wolff Ligond\u00e9, arcivescovo metropolita di Port-au-Prince, e Fran\u00e7ois Gayot, S.M.M., arcivescovo metropolita di Cap-Ha\u00eftien; insieme a lui, \u00e8 stato consacrato anche l'altro ausiliare Simon-Pierre Saint-Hillien, C.S.C. Come suo motto episcopale ha scelto \"Caritas Christi urget nos\", che tradotto vuol dire \"L'amore del Cristo infatti ci possiede\" (Seconda lettera ai Corinzi 5, 14).\nNel 2006 la conferenza episcopale lo ha designato rettore dell'Universit\u00e0 cattolica \"Notre-Dame d'Haiti\", in cui era stato precedentemente docente. Il 13 marzo 2008 si \u00e8 recato in Vaticano, assieme agli altri membri dell'episcopato haitiano, per la visita \"ad limina apostolorum\", allo scopo di discutere con il pontefice della situazione e dei problemi relativi alla sua zona pastorale.\nVescovo di Anse-\u00e0-Veau-Mirago\u00e2ne.\nIl 13 luglio 2008, con la bolla \"De spirituali cogitans\", papa Benedetto XVI ha eretto la diocesi di Anse-\u00e0-Veau-Mirago\u00e2ne, scorporandone il territorio dalla diocesi di Les Cayes; contestualmente lo ha nominato, quarantacinquenne, primo vescovo della nuova sede. Ha preso possesso della diocesi durante una cerimonia successiva svoltasi nella cattedrale di Sant'Antonio ad Anse-\u00e0-Veau.\nIl 19 giugno 2017 ha compiuto una seconda visita \"ad limina\" in Vaticano mentre il 1\u00ba dicembre successivo \u00e8 stato eletto vicepresidente della Conferenza episcopale di Haiti succedendo a Pierre-Antoine Paulo, O.M.I., vescovo di Port-de-Paix.\nGenealogia episcopale.\nLa genealogia episcopale \u00e8:"}
{"id": "2141633", "revid": "1543377", "url": "https://it.wikipedia.org/wiki?curid=2141633", "title": "Diocesi di Musti", "text": "La diocesi di Musti (in latino: \"Dioecesis Mustitana\") \u00e8 una sede soppressa e sede titolare della Chiesa cattolica.\nStoria.\nMusti, il cui sito archeologico si trova nei pressi della citt\u00e0 di El Krib nel governatorato di Siliana in Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nGli scavi archeologici hanno messo in evidenza la presenza di una chiesa absidata con battistero, ipoteticamente identificabile con la cattedrale episcopale.\nSono tre i vescovi attribuiti a Musti di Proconsolare. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Vittoriano e il donatista Feliciano. Quest'ultimo aveva partecipato al concilio di Cabarsussi, tenuto nel 393 dai massimianisti, setta dissidente dei Donatisti, e ne aveva firmato gli atti; fu condannato, assieme agli altri vescovi massimianisti, nel concilio donatista di Bagai del 394. Gennaro assistette al concilio antimonotelita del 646.\nDal XX secolo Musti \u00e8 annoverata tra le sedi vescovili titolari della Chiesa cattolica; dal 9 novembre 1999 il vescovo titolare \u00e8 Giuseppe Pasotto, C.S.S., amministratore apostolico del Caucaso."}
{"id": "2141635", "revid": "56588", "url": "https://it.wikipedia.org/wiki?curid=2141635", "title": "Sede titolare di Musti", "text": ""}
{"id": "2141636", "revid": "767487", "url": "https://it.wikipedia.org/wiki?curid=2141636", "title": "Lotte in Italia", "text": "Lotte in Italia \u00e8 un film del 1970 realizzato dal Gruppo Dziga Vertov (Jean-Luc Godard e Jean-Pierre Gorin).\nIl film fu commissionato dalla Rai ma in seguito rifiutato. Venne cos\u00ec realizzato con l'ausilio di produttori privati (Cosmoseion, Roma; Anouchka Films, Parigi).\nTrama.\nNelle quattro parti di cui \u00e8 costituito il film, Paola Taviani, giovane militante di un movimento politico extraparlamentare, disegna le tappe della sua trasformazione.\nIn una prima fase, i vari momenti della sua esistenza (vita familiare, studio, rapporti sociali di consumo, militanza politica) vengono da lei subiti in modo atomizzato. Iconograficamente, tale frammentazione della percezione della realt\u00e0 viene descritta con l'uso di inquadrature completamente nere a separare i vari episodi della narrazione: le discussioni col padre, le lezioni di fisica ad uno studente lavoratore, l'acquisto di un vestito, un volantinaggio con arresto.\nAll'inizio della seconda parte, guardandosi dentro uno specchio, smaschera la falsit\u00e0 di quell'immagine caleidoscopica di s\u00e9. Lo pu\u00f2 fare dopo aver fatto alcune scelte: il lavoro in fabbrica, la decisione di costruire col fidanzato una coppia rivoluzionaria, superando il precedente rapporto affettivo individualistico. La nuova pratica le permette di individuare l'elemento ideologico (nell'accezione marxiana, quindi negativa, del termine) della sua precedente percezione frammentata della propria esistenza, la sua funzionalit\u00e0 alla riproduzione delle condizioni di esistenza del capitalismo. Gli spazi neri vengono sostituiti da quadri a colori con la scritta \"Lotta di classe\".\nProcedendo nel tragitto da una nuova pratica ad una nuova teoria, Paola individua nell'elemento politico, e pi\u00f9 precisamente nel dominio capitalistico, l'elemento di unificazione delle varie sfere dell'esistenza. La coscienza a cui \u00e8 giunta della prevalenza dei rapporti sociali di produzione si traduce visivamente nella sovrapposizione sulle precedenti inquadrature fisse, di immagini di operai, fabbriche, lavoro.\nE di nuovo alla prassi: Paola usa lo strumento televisivo, l'apparizione concessale su una rete Rai per denunciare dallo schermo la mistificazione cui si presta una tale operazione, apparentemente tollerante e liberale. In particolare denuncia la responsabilit\u00e0 del sistema di comunicazione, in quanto apparato ideologico del sistema borghese, nel creare una rappresentazione della cultura come sfera autonoma ed indipendente, slegata dai processi materiali di produzione.\nCritica.\nIl Gruppo Dziga Vertov trova origine nell'incontro tra Jean-Luc Godard, cineasta che sta mettendo in discussione il proprio ruolo e pensa di passare all'azione politica e Jean-Pierre Gorin, militante politico, interessato al linguaggio cinematografico. \"Lotte di classe\" viene a rappresentare \u201cla manifestazione pi\u00f9 compiuta\u201d dell'incontro tra queste due esigenze: essere \u201cespressione della militanza\u201d e contemporaneamente agire sul piano linguistico.\nDa una parte, nell'assenza di soggetto e personaggi, il ruolo autoriale si dissolve nella disciplina totalizzante dell'economia politica, nell'\u201cappello alla lotta\u201d.\nD'altro canto, ci\u00f2 avviene con un procedere dialettico, che in continuazione pone in lotta \u201cun'immagine contro un'altra immagine, un sonoro contro un altro sonoro\u201d. Al cuore del film c'\u00e8 comunque una desolante constatazione, esposta dalla voce fuori campo:\nSi tratta della contraddizione tra l'attivit\u00e0 militante di una giovane persuasa di essere una rivoluzionaria e ci\u00f2 che persiste in lei dell'ideologia borghese.\nIl film nasce nel dicembre 1969 da un'associazione tra la Rai e la piccola societ\u00e0 di produzione Cosmoseion, che si affiancano all'Anouchka Films di Godard. A disposizione in totale c'\u00e8 un budget di 74.000 franchi francesi. A parte alcuni esterni girati alla periferia di Milano che richiesero un giorno di lavoro a fine dicembre, tutte le riprese furono effettuate nell'appartamento di Godard e Wiazemsky a Parigi; la fabbrica tessile che appare in alcune scene \u00e8 propriet\u00e0 di Jean-Pierre Bamberger, amico di Godard, e si trova a Roubaix: n\u00e9 Godard n\u00e9 Gorin si sono recati in Italia durante i lavori.\nIl progetto di base \u00e8 scritto da Jean-Pierre Gorin e la \u201csceneggiatura\u201d \u00e8 limitata a una decina di frasi di suo pugno:\nGorin concepisce il progetto di \u201cLotte in Italia\u201d come \u201cun gioco di carte rivoluzionarie\u201d basato sull'ossatura teorica dei testi del filosofo marxista Louis Althusser, il quale assistendo a una proiezione del film avrebbe pianto di gioia."}
{"id": "2141638", "revid": "1573940", "url": "https://it.wikipedia.org/wiki?curid=2141638", "title": "Chiesa di San Gennaro (Cerreto Sannita)", "text": "La chiesa di San Gennaro \u00e8 una architettura religiosa sita nel centro storico di Cerreto Sannita.\nDal 1998 ospita la \"sezione di arte sacra\" del museo civico e della ceramica cerretese.\nStoria.\nDalla fondazione alla met\u00e0 del XVIII secolo.\nNella Cerreto antica esisteva una chiesetta dedicata a San Gennaro le cui rendite, il 28 febbraio 1544, confluirono in quelle dell'appena costituita collegiata di San Martino. La chiesetta di San Gennaro della \"vecchia\" Cerreto, della quale si hanno poche notizie, era gi\u00e0 completamente distrutta entro la fine del XVI secolo dato che a partire dalla visita vescovile del 1599 non se ne fa pi\u00f9 menzione.\nL'attuale chiesa di San Gennaro fu voluta nel nuovo tessuto urbanistico di Cerreto Sannita dai coniugi Giuseppe Giamei ed Elisabetta Biondi che, nel 1722, manifestarono dinanzi al notaio cerretese Lorenzo Mazzarelli la volont\u00e0 di costruire un tempio da intitolare ai santi Gennaro e Liborio.\nGiuseppe Giamei (soprannominato \"Peppone\"), nato nel 1670 da Pietro ed Antonia di Lella, era un facoltoso mercante di panni lana. Egli aveva diciotto anni quando riusc\u00ec a sopravvivere al terremoto del 5 giugno 1688, che caus\u00f2 la distruzione di Cerreto antica e la morte di migliaia di cerretesi. Nel 1697 spos\u00f2 Elisabetta Biondi, di Giuseppe e Angela Cataldo, ma la coppia non ebbe figli.\nI coniugi Giamei e Biondi, molto devoti ai santi Gennaro e Liborio, originariamente avevano deciso di costruire all'interno della collegiata una cappella dedicata a questi due santi ma, nel 1722, cambiarono idea e vollero edificare una vera e propria chiesa. Chiesero pertanto al vescovo del tempo mons. Francesco Baccari il relativo permesso. Il vescovo acconsent\u00ec il 30 ottobre dello stesso anno e deleg\u00f2 il canonico Giovanni de Laurentiis a benedire la prima pietra.\nIl terreno su cui sorse la chiesa fu ricavato abbattendo alcune casette che erano di propriet\u00e0 di Giovan Lorenzo Gismondi, Anacleto e Giacomo Antonio Biondo, Nicola Sanzaro, Antonio Petronzi e Paolo di Luise.\nNel 1725 fu iniziato il prospetto principale sul corso ad opera del maestro lapicida Antonio di Lella mentre nel 1729, terminate le mura, si provvide ad innalzare la cupola che originariamente era liscia e non a gradoni come oggi.\nFu terminata nel 1735 ma fu consacrata solo nel 1739 da mons. Antonio Falangola il quale manifest\u00f2 il suo vivo apprezzamento per la devozione dei fondatori del tempio e annot\u00f2 che la chiesa era, dal punto di vista architettonico, molto simile alla reale cappella del Tesoro di san Gennaro nel duomo di Napoli.\nMorta Elisabetta Biondi nel 1734 e mancando eredi diretti, Giuseppe Giamei si convinse a stendere un testamento nel quale stabiliva erede universale del suo patrimonio la chiesa di San Gennaro e nominava amministratore dei suoi beni il vescovo dell'epoca mons. Francesco Baccari ed i suoi successori. Non si sa per quali motivi il 26 novembre 1739 il Giamei revoc\u00f2 il testamento del 1734 e, non solo nomin\u00f2 erede universale dei suoi beni l'Universitas ma, inoltre, trasfer\u00ec sin da quello stesso giorno il patronato della chiesa alla civica amministrazione. Fra gli oneri che ricadevano sull'Universitas vi era quello di curare la manutenzione del luogo sacro, di continuare a mantenere vivo il culto di San Gennaro e di far celebrare la messa in tutti i giorni festivi. Giuseppe Giamei mor\u00ec dopo quindici giorni e fu sepolto al fianco della moglie nella sepoltura sottostante il pavimento della chiesa.\nIl patronato della chiesa pass\u00f2 quindi alla civica amministrazione che era solita tenere le proprie riunioni (i \"parlamenti\") nel pronao.\nDal restauro del 1762 ad oggi.\nNel 1748 all'interno della cupola iniziarono a comparire vistose macchie di umido che, nonostante dei restauri, divennero sempre pi\u00f9 grandi e cominciarono a minacciare la solidit\u00e0 della struttura. Solo nel 1761, quando il vescovo minacci\u00f2 l'interdizione del luogo sacro se non fosse stata riparata la cupola, gli \"eletti\" dell'Universitas si adoperarono per cercare i fondi necessari e nel 1762 i lavori furono appaltati al milanese Giovanni Battista Borrelli per la somma di 160 ducati. Parte della somma fu ricavata grazie ad un prestito di 100 ducati contratto con le suore clarisse di Cerreto e gravato dall'interesse del 6%. I lavori consistettero prevalentemente nella impermeabilizzazione della cupola e nella creazione di numerosi gradoni, al fine di far defluire l'acqua senza farla penetrare nella struttura muraria. La cupola, a seguito di questi lavori, acquist\u00f2 un nuovo aspetto e maggiore slancio.\nRisolto il problema della cupola si presentarono nuovi grattacapi: nel 1765 la pietra tombale si era rotta e l'adiacente pavimento era stato danneggiato; nel 1766 la sepoltura era piena d'acqua e sulla cantoria era visibile una grande macchia d'umido; nel 1795 il vescovo dispose di restaurare la chiesa entro tre mesi, pena l'interdizione della chiesa e una relazione al sovrano. Tale rimase la situazione della chiesa sino al 1854 quando mons. Luigi Sodo provvide a restaurarla, a riaprirla al culto e a dotarla di una confraternita dedicata alla Madonna della Purit\u00e0.\nNel 1927 la chiesa fu dichiarata monumento nazionale.\nDurante la seconda guerra mondiale fu occupata dai tedeschi che usarono la cupola come vedetta mentre i fascisti fusero le cancellate laterali del pronao per ricavarvi delle munizioni.\nDopo il terremoto del 23 novembre 1980 ha subito un radicale e discusso intervento di restauro.\nDal 1998 ospita la \"sezione di arte sacra\" del museo civico e della ceramica cerretese.\nDescrizione.\nEsterno.\nLa facciata, che misura 15 metri di altezza per 13 di larghezza, \u00e8 in pietra locale lavorata, opera del \"mastro scalpellino\" Antonio di Lella. Presenta quattro colonne a fusto liscio di ordine tuscanico aventi le basi su dei plinti e dei capitelli di ordine dorico. Fra le colonne si aprono tre arcate che introducono al pronao e che sono ornate da inferriate settecentesche lavorate.\nLa trabeazione \u00e8 costituita da un architrave su cui si legge:\nUT CONIUGI SORTE ITA PIETATE UNANIMES TEMPLUM HOC DIVO IANUARIO IOSEPHUS IAMEUS ET ISABELLA BIONDA FUNDAVERE. A. D. MLCCXXV\nIl campanile, pure opera del Di Lella, \u00e8 arricchito da pietre locali lavorate mentre la cupola, alta circa 30 metri, \u00e8 impostata su di una pianta ellittica e si presenta, a seguito degli interventi del 1762, costituita da gradoni rivestiti da embrici maiolicati gialli e verdi.\nIl pronao \u00e8 composto da tre campate. Nelle campate di destra e di sinistra sono site due sculture in stucco di Giacomo Caldarisi (1725) raffiguranti San Cristoforo e San Gennaro. Nella campata centrale vi \u00e8 il portale di ingresso alla chiesa, sovrastato da due putti in stucco e dallo stemma dei coniugi Giamei e Biondi, fondatori del luogo di culto.\nInterno.\nL'interno ospita la \"sezione di arte sacra\" del museo civico e della ceramica cerretese.\nGli stucchi, tipicamente settecenteschi, sono opera di Giacomo Caldarisi.\nLa chiesa, come la cupola, presenta una pianta ellittica e possiede una cappella maggiore e due cappelle laterali.\nAula della chiesa.\nNella cappella maggiore \u00e8 sito un dipinto di Luigi Cacciapuoti che raffigura San Gennaro fra i diaconi Festo e Desiderio. Un angelo regge le ampolle con il sangue miracoloso mentre a terra ed in alto si vedono degli strumenti di martirio con i quali fu ucciso il santo. La scenografia architettonica presenta elementi tratti dal Sanfelice e da Domenico Antonio Vaccaro che ricostruiscono l'aspetto dell'anfiteatro di Pozzuoli dove Gennaro e suoi diaconi furono uccisi.\nL'altare maggiore \u00e8 opera di Antonio di Lella e presenta ai due lati lo stemma dei coniugi Giamei e Biondi. Il pavimento della predella dell'altare maggiore \u00e8 quello originale in ceramica cerretese, realizzato dal maestro Nicol\u00f2 Russo intorno al 1730. Le antiche \"riggiole\" in ceramica presentano delle decorazioni floreali e ornitologiche.\nNelle cappelle laterali sono siti altri due dipinti di Luigi Cacciapuoti: la \"Nativit\u00e0\" a destra, e la \"Madonna del Rosario fra i santi Domenico e Caterina\" a destra.\nLe quattro splendide porte in legno sono del XVIII secolo e si presentano riccamente intagliate.\nAl centro dell'aula \u00e8 sito il \"reliquiario-calendario\", fine opera secellata del XVII secolo, raffigurante una chiesa a due ordini dotata di timpano. Fra le varie colonne sono custodite decine e decine di schegge di ossa di santi. Al centro della parte superiore del reliquiario sarebbe custodita una scheggia della \"Santa Croce di Cristo\".\nSono esposte le seguenti opere:\nSacrestia.\nVi sono raccolte tre tele di autori ignoti e di epoche differenti:\nA destra dell'ingresso \u00e8 un \"tronetto\" in legno intagliato e dorato per l'esposizione del Santissimo Sacramento (XVII secolo).\nNelle teche sono conservate delle statuette votive in ceramica."}
{"id": "2141640", "revid": "122483252", "url": "https://it.wikipedia.org/wiki?curid=2141640", "title": "Bandar Abbas", "text": "Bandar Abbas o Bandar-e 'Abbas () \u00e8 la capitale della provincia di Hormozgan, sulla costa sud dell'Iran, nel Golfo Persico. Si tratta di una delle pi\u00f9 importanti citt\u00e0-porto dell'Iran. \u00c8 inoltre capoluogo dello shahrest\u0101n di Bandar-e-Abbas.\nLa citt\u00e0 occupa una posizione strategica rispetto allo stretto di Hormuz, ed \u00e8 la base principale della marina militare iraniana.\nGeografia fisica.\nTerritorio.\nBandar Abbas si trova a un'altezza di 9 metri sul livello del mare.\nLe alture pi\u00f9 elevate sono il monte Geno a a nord e il monte Pooladi a 16\u00a0km al nordest dalla citt\u00e0.\nIl fiume pi\u00f9 vicino alla citt\u00e0 \u00e8 il fiume Shoor che nasce dal monte Geno e sbocca nel Golfo Persico, 10\u00a0km a est.\nClima.\nIl clima \u00e8 caldo-umido, la temperatura massima in estate pu\u00f2 arrivare a 49 gradi Celsius mentre in inverno la temperatura minima scende fino a 5 gradi; le precipitazioni annuali arrivano a 251 mm e l'umidit\u00e0 relativa \u00e8 del 66%.\nSociet\u00e0.\nLingue e dialetti.\nGli abitanti di Bandar Abbas parlano il bandari (\u0628\u0646\u062f\u0631\u06cc), un dialetto del farsi."}
{"id": "2141643", "revid": "599013", "url": "https://it.wikipedia.org/wiki?curid=2141643", "title": "Anthony Aquino", "text": "Anche Il fratello minore Luciano \u00e8 un ex giocatore di hockey su ghiaccio.\nCarriera.\nAnthony Aquino inizi\u00f2 la sua carriera nel 1999 con i Merrimack College, squadra affiliata alla lega giovanile nordamericana della NCAA.\nIn Italia esord\u00ec nella stagione 2004-2005 con la maglia del Ritten Sport, mentre l'anno seguente vest\u00ec la maglia degli Adler Mannheim nella DEL. Nel 2006-2007, dopo una breve parentesi con due diverse squadre scandinave, torn\u00f2 in Italia e pi\u00f9 precisamente a Brunico. Nella stagione 2007-2008 indoss\u00f2 la casacca dello Sport Ghiaccio Pontebba mentre nella stagione 2009-2010 venne ceduto all'HC Valpellice dove rimase per due stagioni assieme al fratello Luciano.\nDalla stagione 2011-2012 pass\u00f2 ai Br\u00fbleurs de Loups de Grenoble nella Ligue Magnus, massimo campionato francese. Nell'estate del 2012 approd\u00f2 nella EBEL austriaca con l'HC Innsbruck, tuttavia nel corso della preparazione estiva non seppe mantenere le aspettative del club, dal quale fu liberato il 4 settembre. Il 12 settembre fece ritorno in Serie A con la maglia dell'HC Valpellice.\nNel 2013 si trasfer\u00ec in Polonia ingaggiato dalla formazione del KH Sanok. Tuttavia, nel mese di gennaio del 2014, lasci\u00f2 la Polonia per trasferirsi in Danimarca, agli Odense Bulldogs, con cui milit\u00f2 fino al termine della stagione 2014-2015, quando si trasfer\u00ec in un'altra squadra danese, il Rungsted Seier Capital.\nNel successivo mese di gennaio chiese ed ottenne dal Rungsted di essere liberato, per poter fare ritorno in Canada, appendendo definitivamente i pattini al chiodo."}
{"id": "2141647", "revid": "736476", "url": "https://it.wikipedia.org/wiki?curid=2141647", "title": "Joseph Cross", "text": "Biografia.\nNato nel New Jersey, figlio di Maureen e Michael Cross, ha quattro tra fratelli e sorelle, Liz, Brian, James e Andrew. \nTra il 1997 e il 2001 \u00e8 tra i pi\u00f9 richiesti attori bambini del cinema e della televisione americana. Debutta all'et\u00e0 di undici anni nel film televisivo \"Northern Lights\", che lo vedeva recitare al fianco di Diane Keaton. Il suo debutto cinematografico avviene nel 1998 nel film \"Soluzione estrema\", dove interpretava il figlio di Andy Garc\u00eda, successivamente ottiene ruoli di rilievo nei film \"Ad occhi aperti\" e \"Jack Frost\", entrambi del 1998. Inizia a lavorare per la televisione, con piccole parti in serie televisive come \"Il tocco di un angelo\", \"Squadra emergenza\", \"Smallville\", \"Law &amp; Order - I due volti della giustizia\", ma trova l'affermazione grazie al ruolo di Casey Hughes nella soap opera \"Cos\u00ec gira il mondo\", ruolo interpretato dal 1999 al 2004.\nLa sua carriera non conosce interruzioni con il passaggio all'et\u00e0 adulta. Ha esordito in teatro nel 2003, nella commedia di \"Landscape of the Body\", al fianco di Lili Taylor e Michael Gaston. Dopo la parentesi televisiva, torna a lavorare per il cinema, recitando nel 2006 film di Clint Eastwood \"Flags of Our Fathers\". Sempre nel 2006 interpreta Augusten Burroughs nel film \"Correndo con le forbici in mano\", tratto da un libro di memorie dello stesso Burroughs: la sua straordinaria interpretazione gli vale un Satellite Award. Hollywood inizia ad accorgersi di lui e viene affiancato a Diane Lane nel thriller \"Nella rete del serial killer\", dove interpreta appunto un disturbato serial killer on-line. Gus Van Sant gli affida una parte nel suo \"Milk\" del 2008."}
{"id": "2141649", "revid": "108678", "url": "https://it.wikipedia.org/wiki?curid=2141649", "title": "Seidhr", "text": ""}
{"id": "2141651", "revid": "73843", "url": "https://it.wikipedia.org/wiki?curid=2141651", "title": "Boston Celtics 1946-1947", "text": "La stagione 1946-47 dei Boston Celtics \u00e8 stata la 1\u00aa in assoluto della franchigia. Walter Brown uno dei fondatori della Basketball Association of America, fu l'artefice della nascita nonch\u00e9 primo presidente dei Celtics. Honey Russell fu assunto come coach, la partita inaugurale vide i bostoniani sconfitti per 59-53 con i Providence Steamrollers e per la prima vittoria dovettero attendere la sesta giornata quando batterono i Toronto Huskies per 53-49. I Celtics chiusero la stagione all'ultimo posto della Eastern Division."}
{"id": "2141652", "revid": "30909", "url": "https://it.wikipedia.org/wiki?curid=2141652", "title": "Pagemaster", "text": ""}
{"id": "2141657", "revid": "1543377", "url": "https://it.wikipedia.org/wiki?curid=2141657", "title": "Occidente (album)", "text": "Occidente \u00e8 il secondo album di studio del gruppo folk punk romano Rein. Uscito nel maggio 2008, il disco \u00e8 stato pubblicato con licenza Creative Commons Attribuzione - Non commerciale - No derivate (cc-by-nc-nd). Nell'album i Rein si sono avvalsi della collaborazione di molti musicisti, tra i quali Marco Bachi della Bandabard\u00f2, Roberto Billi e Stefano Fiori de I ratti della Sabina, Massimo Baiocco ed Emiliano Bonafede dei Frangar Non Flectar."}
{"id": "2141661", "revid": "30909", "url": "https://it.wikipedia.org/wiki?curid=2141661", "title": "The Pagemaster", "text": ""}
{"id": "2141676", "revid": "110157", "url": "https://it.wikipedia.org/wiki?curid=2141676", "title": "Uhersk\u00fd Brod", "text": "Uhersk\u00fd Brod (in tedesco \"Ungarisch Brod\", in ungherese \"Magyarbr\u00f3d\") \u00e8 una citt\u00e0 nella regione di Zl\u00edn nella Repubblica Ceca. Si trova nella Moravia sud-orientale nell'altopiano di Vizovice (\"Vizovick\u00e1 vrchovina\") ai piedi dei Carpazi Bianchi (\"B\u00edl\u00e9 Karpaty\"). La cittadina era altrimenti conosciuta, durante il dominio asburgico, con il nome tedesco Ungarisch Brod o con l'equivalente ungherese Magyarbrod. Fa parte della regione storica della Slovacchia morava.\nStoria.\nUhersk\u00fd Brod viene citata per la prima volta in un documento del 1140 con il nome di \"Brod\", ad indicare il guado sul fiume Ol\u0161ava. Nel 1272 Ottocaro II la promosse a citt\u00e0 reale, status che perse nel 1509 quando Ladislao II la don\u00f2 a Giovanni da Kunovice (\"Jan z Kunovic\") che fece costruire il municipio e il palazzo signorile, questo fu anche un periodo di grande sviluppo economico della citt\u00e0. A cavallo tra il XVI e il XVII secolo visse la sua infanzia a Uhersk\u00fd Brod il teologo e pedagogo Jan Amos Komensky, detto Comenio. Nel XVII secolo, le incursioni ungheresi prima e successivamente la guerra dei Trent'anni durante la quale la citt\u00e0 venne in gran parte distrutta e furono banditi gli abitanti protestanti, posero fine alla fase di crescita.\nNel XVIII crebbero le comunit\u00e0 tedesca ed ebrea cittadine.\nNel 1936 la creazione di uno stabilimento di armi, l'attuale \u010cesk\u00e1 Zbrojovka Uhersk\u00fd Brod nella citt\u00e0 pose le basi per il moderno sviluppo industriale della citt\u00e0 e della regione.\nCollegamenti esterni.\nMuseo J. A. Comenius di Uhersk\u00fd Brod"}
{"id": "2141677", "revid": "729019", "url": "https://it.wikipedia.org/wiki?curid=2141677", "title": "Banca dello Stato Pontificio", "text": "La Banca dello Stato Pontificio \u00e8 stata una banca di emissione operante nello Stato della Chiesa dal 1850 al 1870.\nStoria.\nSulla base di un privilegio concesso dal papa Gregorio XVI nel 1833, nel 1834 un gruppo di finanzieri francesi e belgi costitu\u00ec la Banca Romana in forma di societ\u00e0 per azioni come banco di emissione dello Stato Pontificio con concessione per ventun anni.\nNel 1848 la Banca Romana non era pi\u00f9 in grado di far fronte alle richieste di rimborso e fu introdotto il corso forzoso. Il corso forzoso prosegu\u00ec anche durante il periodo della Repubblica Romana. \nNel 1850 fu fondata una nuova banca centrale, anch'essa in forma di societ\u00e0 per azioni, la Banca dello Stato Pontificio, che assorb\u00ec la vecchia Banca Romana.\nNel 1855, date le difficolt\u00e0 anche della nuova banca, che doveva ricorrere a limitazioni della convertibilit\u00e0 delle banconote, le filiali romagnole furono staccate per costituire la Banca delle Quattro Legazioni'.\nDopo la presa di Roma (20 settembre 1870) la Banca riprese l'antica denominazione di \"Banca Romana\" e fu una delle sei banche centrali con facolt\u00e0 di emettere biglietti di banca intitolati al regno d'Italia. In seguito a un grave scandalo amministrativo, alla fine del 1893 la \"Banca Romana\" venne fusa con la \"Banca Nazionale nel Regno d'Italia\", la \"Banca Nazionale Toscana\" e la \"Banca Toscana di Credito per le Industrie e il Commercio d'Italia\" per dare origine alla \"Banca d'Italia\"."}
{"id": "2141678", "revid": "21880", "url": "https://it.wikipedia.org/wiki?curid=2141678", "title": "Lapsana", "text": ""}
{"id": "2141679", "revid": "287204", "url": "https://it.wikipedia.org/wiki?curid=2141679", "title": "Uhersky Brod", "text": ""}
{"id": "2141689", "revid": "114385849", "url": "https://it.wikipedia.org/wiki?curid=2141689", "title": "Benjamin Briggs", "text": "Era il capitano della \"Mary Celeste\" quando fu ritrovata, apparentemente abbandonata, il 4 dicembre 1872. Egli stesso, sua moglie Sarah, la figlia Sophia Matilda e tutto l'equipaggio scomparvero misteriosamente."}
{"id": "2141691", "revid": "6923", "url": "https://it.wikipedia.org/wiki?curid=2141691", "title": "Moussa Dadis Camara", "text": "Tale organo \u00e8 infatti la giunta militare che ha preso il potere nel colpo di stato del 23 dicembre 2008, dopo la morte del presidente di lungo termine Lansana Cont\u00e9. Camara ha definito il Consiglio Nazionale un organo di transizione con il compito di sovrintendere al ritorno del paese alla democrazia.\nBiografia.\nMoussa Dadis Camara nacque nel 1964 in un villaggio della Prefettura di Koul\u00e9 nella Regione amministrativa di Nz\u00e9r\u00e9kor\u00e9 (Guin\u00e9e Foresti\u00e8re), a ridosso del confine liberiano, e non distante da quello con Cote d'Ivoire a Sud e Sierra Leone a Nord. Frequent\u00f2 una scuola distante 40\u00a0km dal capoluogo regionale Nz\u00e9r\u00e9kor\u00e9. Compiuti gli studi in legge ed economia all'Universit\u00e0 Nasser di Conakry, ottenne il dottorato in economia nella stessa capitale guineana.\nNel 1990 fu arruolato con il grado di caporale nell'esercito di Guinea, e nel 2004 svolse 18 mesi di addestramento militare in Germania. Nel maggio 2008 fu uno dei principali agitatori dei disordini militari che prelusero al colpo di Stato del dicembre seguente. In novembre fu posto a capo dell'unit\u00e0 di approvvigionamento energetico dell'esercito e nominato membro del consiglio del ministro della difesa. Prima del colpo di Stato era poco noto alla popolazione.\nCamara, (Koulemou in lingua Kpelle) di religione animista, secondo alcune indiscrezioni si sarebbe convertito al cattolicesimo durante il suo esilio forzato in Burkina Faso. Parla cinque lingue: francese, tedesco, kpelle, susu e lingua malinke.\nPresa di potere in Guinea e caduta.\nMoussa Camara prese il potere in Guinea dopo il colpo di stato del 23 dicembre 2008, attuato in seguito alla morte di Lansana Cont\u00e9. Scavalcando il dettato costituzionale, che imponeva la supplenza del presidente dell'Assemblea nazionale e l'indizione di elezioni entro 60 giorni, Camara lesse alla radio - a nome di una giunta composta da 26 militari e 6 civili - un comunicato che dichiarava dissolte le istituzioni repubblicane e sospesa la Costituzione.\nIl nuovo regime avrebbe avuto un presidente scelto fra i militari e un primo ministro civile (le due cariche toccarono poi rispettivamente allo stesso Camara e al banchiere Kabin\u00e9 Komara). Questa situazione fu dichiarata transitoria: il Consiglio Nazionale avrebbe cio\u00e8 governato il paese fino alle nuove elezioni, in vista delle quali Camara escluse di candidarsi alla presidenza. Dopo lo sbandamento dei primi giorni, la giunta militare incass\u00f2 l'appoggio del primo ministro Souar\u00e9, e l'anno 2009 si apr\u00ec con Moussa Camara saldamente al potere in Guinea.\nIl 28 settembre 2009, gli uomini di Camara massacrarono 157 persone e ne ferirono pi\u00f9 di mille durante una manifestazione di protesta nella capitale Conakry. Seguirono violenze e stupri, e la reazione della stampa internazionale. Il 3 dicembre, il capo delle guardie presidenziali, il tenente Abubakar \"Toumba\" Diakite spar\u00f2 a Camara un colpo di pistola alla testa, ferendolo gravemente. Diakite dichiar\u00f2 alla stampa che Camara aveva tradito le speranze di democrazia del paese ed ordinato il massacro.\nDadis Camara fu curato in un ospedale in Marocco, ma da allora le pressioni internazionali di Francia e Stati Uniti ne hanno impedito il ritorno in patria.\nUna commissione d'inchiesta dell'ONU sui massacri del 28 settembre 2009 reclama l'intervento della Corte penale internazionale per giudicare se Dadis Camara e i suoi collaboratori siano colpevoli di crimini contro l'umanit\u00e0."}
{"id": "2141693", "revid": "1005847", "url": "https://it.wikipedia.org/wiki?curid=2141693", "title": "Centro militare di studi strategici", "text": "Il Centro militare di studi strategici (CeMiSS) \u00e8 un ente del Ministero della difesa, una delle tre componenti autonome del Centro alti studi per la difesa (CASD).\nVi presta servizio sia personale militare, delle varie forze armate, sia personale civile.\n\u00c8 strutturato su tre dipartimenti, che corrispondono a tre campi di competenza:\nIl Centro \u00e8 stato fondato nel 1987 ed ha sede nello storico Palazzo Salviati di Roma.\nI compiti del centro sono:"}
{"id": "2141695", "revid": "486946", "url": "https://it.wikipedia.org/wiki?curid=2141695", "title": "ZDC", "text": ""}
{"id": "2141700", "revid": "1522738", "url": "https://it.wikipedia.org/wiki?curid=2141700", "title": "Razze di StarCraft", "text": "La trama della saga di videogiochi strategici in tempo reale della serie \"StarCraft\" \u00e8 fondata sul conflitto fra tre diverse razze: i Terrestri, umani esiliati dalla Terra; gli Zerg, alieni xenomorfi iperevoluti, capaci di infestare e assimilare quasi tutte le specie che incontrano, e i Protoss, nobile razza aliena dotata di avanzate tecnologie e poteri psionici. Protoss e Zerg sono correlati ad una quarta razza dai poteri pressoch\u00e9 divini, gli Xel'Naga, che si \u00e8 misteriosamente estinta migliaia di anni prima dell'inizio della storia.\nXel'Naga.\nGli Xel'Naga furono una civilt\u00e0 aliena millenaria con una dedizione particolare per creare, far crescere e migliorare nuove specie, attraverso vari esperimenti aventi, come scopo, la creazione di una specie dalla biologia perfetta, secondo i criteri degli Xel'Naga.\nVengono modificati i Protoss, una razza umanoide con forti poteri psionici (psichici) con i quali convivono per lungo tempo creando insieme a loro una fiorente civilt\u00e0. Inizialmente quasi perfetti, i Protoss entrano presto in conflitto fra di loro cadendo nella barbarie e recuperando la civilt\u00e0 solo millenni pi\u00f9 tardi, grazie alla comparsa di una guida spirituale di nome Khas.\nDelusi dai Protoss, gli Xel'Naga abbandonano il pianeta natale di questi, Aiur, e dopo essersi spostati presso un pianeta vulcanico denominato Zerus, modificarono geneticamente un anellide autoctono capace di assorbire il materiale genetico dalle altre specie di Zerus, selezionandone i pregi e scartandone i difetti, dando origine a uno Sciame di esseri di una nuova specie, gli \"Zerg\". In pochi anni, gli Zerg assimilarono tutte le specie di Zerus, che si trasformarono in orride creature assassine, coperte di squame, corna e lame. Gli Xel'Naga tentarono di guidare lo sviluppo dello Sciame tramite la creazione dell'Unica Mente, una specie di coscienza collettiva, che per\u00f2 era troppo evoluta per lasciarsi controllare a sua volta. Alla fine essa guid\u00f2 le sue creature contro gli Xel'Naga, distruggendoli. Nel farlo, l'Unica Mente venne a conoscenza dell'esistenza dei protoss e della tecnologia del salto iperspaziale. Da quel momento, il suo obiettivo \u00e8 assorbire le peculiarit\u00e0 dei protoss nello sciame per creare l'essere perfetto.\nCon Starcraft 2, \u00e8 stato rivelato di pi\u00f9 sull'estinta razza degli Xel'Naga. Essi rappresentano l'apice dell'evoluzione della vita \"biologica\" e come tali possiedono facolt\u00e0 praticamente divine agli occhi delle altre specie, inclusi i Protoss. Gli Xel'Naga seguono un ciclo di vita complesso. Per motivi ignoti, una volta che una razza si evolve fino a entrare a far parte degli Xel'Naga avendo raggiunto l'apice dell'evoluzione, essa diventa sterile. Gli Xel'Naga quindi, seppur caratterizzati da lunga vita e poteri pressoch\u00e9 \"infiniti\", sono destinati ad estinguersi. Ma prima che ci\u00f2 accada essi seminano la vita su innumerevoli mondi. In questo modo danno origine a moltissime altre nuove specie, una delle quali eventualmente evolver\u00e0 nel corso dei millenni fino a raggiungere l'apice, e diventando quindi la nuova incarnazione degli Xel'Naga. Questa nuova incarnazione a sua volta seminer\u00e0 essa stessa i germi della vita nell'universo prima di estinguersi nuovamente. Questo \u00e8 il cosiddetto \"ciclo degli Dei\".\nSono numerose le ombre e i misteri sugli Xel'Naga. In particolare essi sembrano essere in qualche modo slegati dal tempo, o almeno di viverlo in maniera diversa (lo stesso fatto di non rifiutare la morte ne \u00e8 la prova). Molti degli eventi in Starcraft sono stati predetti da generazioni di Xel'Naga molto antiche. Forse fu ancora la prima generazione a mettere piede in questo universo, quella che band\u00ec le entit\u00e0 del vuoto che lo abitavano rendendolo adatto a sostenere la vita biologica; l'eterna storia degli Xel'Naga in effetti ha origine ben prima del nostro universo, che \u00e8 stato colonizzato relativamente tardi dal loro punto di vista.\nSembrano inoltre legati dal concetto di forma/idea in senso platonico, dal momento che nel corso del tempo innumerevoli specie si sono evolute fino a diventare Xel'Naga. Da questo punto di vista essi parrebbero pi\u00f9 simili a un ideale di perfezione, e in tal senso meritando in un certo senso il titolo di divinit\u00e0. Ci\u00f2 che \u00e8 noto \u00e8 che vi sono due requisiti essenziali affinch\u00e9 una razza evolva in Xel'Naga: la purezza della forma (legata in qualche modo al pensiero/capacit\u00e0 psioniche) e la purezza dell'essenza (legata invece al corpo o piuttosto alla totalit\u00e0 della razza in s\u00e9). Dal momento che i protoss possiedono la prima e gli zerg la seconda, \u00e8 abbastanza chiaro che la prossima incarnazione degli Dei passa necessariamente attraverso la fusione delle due specie. Gli eventi di Starcraft quindi sarebbero frutto di un'entit\u00e0 ostile agli Xel'Naga, la quale ha manipolato gli Zerg affinch\u00e9 distruggessero i Protoss, spezzando quindi per sempre il ciclo degli Dei e decretando la fine della vita nell'universo. Forzando inoltre un'ibridazione artificiale delle due specie, quest'entit\u00e0 negativa vorrebbe assicurarsi dei servitori che possiedono molti dei poteri degli Xel'Naga (senza per\u00f2 esserlo).\nIn questo complesso quadro, l'inserimento dei Terrestri nella vicenda rappresenta un'incognita, una variabile impazzita mediante la quale il Fato o piuttosto qualcuno (gli Xel'Naga?) ha fornito una possibilit\u00e0 di salvezza alla vita del nostro universo.\nTerrestri.\nI Terrestri (\"Terran\" nella versione originale in inglese, e in \"Remastered\") sono la razza umana, di origine terrestre e di stampo culturale post-statunitense. Risiedono su pianeti lontanissimi dalla Terra, che hanno abbandonato diversi secoli fa. I primi Terran erano criminali terrestri, mandati in esilio su 4 navi colonizzatrici, che si persero nello spazio secoli fa, emergendo infine nel settore Koprulu, che oggi \u00e8 dominato dagli Zerg. Le varie fazioni terrestri sono perennemente in lotta tra di loro, impegnate in un'eterna contesa per le risorse. Solo molto tardi nella storia fanno la comparsa gli umani nativi della Terra, che irrompono nel settore decisi a conquistare tutto e tutti (zerg, terrestri coloni, protoss) tramite una potente spedizione militare. Il governo della Terra \u00e8 in effetti la fazione militarmente pi\u00f9 potente, soprattutto perch\u00e9 grazie alla grande distanza che lo separa dal settore Koprulu non ha mai subito invasioni o distruzioni. Per contro la distanza ne limita anche la capacit\u00e0 operativa, rendendolo una sottofazione non particolarmente influente nella complessa trama di Starcraft.\nNell'universo di Starcraft la democrazia e i diritti civili sono un ricordo del passato, anche se pochi individui idealisti ancora lottano per essi. Tutti i governi Terrestri sono di stampo prevalentemente oligarchico o totalitarista e di norma sono fortemente militaristi. Propaganda, censura e condizionamento mentale sono pratiche comuni. Infatti, la fanteria terrestre \u00e8 in parte composta da criminali sottoposti a ricondizionamento mentale. Rari sono i casi di libero arruolamento nella fanteria, poich\u00e9 il tempo di sopravvivenza delle truppe terrestri in azione \u00e8 molto breve. Allo stesso tempo tuttavia, il versatile esercito terrestre \u00e8 composto anche da unit\u00e0 altamente addestrate e specializzate come i piloti di \"Wraith\" (caccia stellari, noti anche come \"Spettri\"), i piloti di \"Goliath\" (mech) e \"Vikings\" (mech versatili e in grado di fornire sia supporto a terra che in aria) e i famosi \"Fantasmi\" (super soldati psichicamente dotati).\nL'umanit\u00e0 di Starcraft sta vivendo un periodo di transizione dal punto di vista evolutivo. Infatti, sempre pi\u00f9 umani si scoprono dotati di poteri psionici, anche se non cos\u00ec avanzati come quelli riscontrabili nei Protoss. Nella stragrande maggioranza dei terrestri tuttavia, questi poteri sono ancora sopiti, e sono destinati a manifestarsi solo nelle future generazioni. Questo potenziale psionico ancora inespresso li rende appetibili agli Zerg, interessati ad assorbire questa peculiarit\u00e0 nello sciame (l'assorbimento dell'umanit\u00e0 renderebbe pi\u00f9 facile l'assorbimento dei protoss, che \u00e8 il loro fine ultimo).\nI Terrestri sono fisicamente pi\u00f9 deboli in confronto ai loro rivali Protoss e Zerg. Sono inoltre vulnerabili nel corpo a corpo.\nLa loro tecnologia \u00e8 ovviamente inferiore agli avanzatissimi Protoss, ma \u00e8 molto funzionale e dimostra la sua efficacia in combattimento: anche nel lontano futuro utilizzano principalmente armi da fuoco e armi balistiche come missili e testate nucleari, ma hanno anche sviluppato una tecnologia laser, utilizzata prettamente dalle loro astronavi che sono anche in grado di muoversi nello spazio aperto.\nLe caratteristiche peculiari che comunque li parificano ai nemici sono la loro estrema adattabilit\u00e0 al territorio (gli edifici principali sono in grado di decollare e spostarsi in zone meglio difendibili o ricche di risorse). Un'altra caratteristica rilevante \u00e8 il fatto che quasi tutte le unit\u00e0 terrestri sono dotate di abilit\u00e0 speciali, innate o ricercabili presso gli edifici, che usate propriamente sono in grado di cambiare il corso di una battaglia. In generale, tutte le unit\u00e0 terrestri sono pi\u00f9 \"specializzate\" in uno specifico ruolo, rispetto a quelle protoss e zerg generalmente pi\u00f9 polivalenti. Talvolta questo si traduce nell'avere unit\u00e0 efficaci solo in determinati momenti di una partita e scarsamente utili una volta ammassate, ma dato che uno scontro raramente si decide con una singola battaglia definitiva, spesso un paio di queste unit\u00e0 specializzate possono creare ingenti danni in qualunque momento se l'avversario non se ne avvede.\nI Terrestri sono noti per le loro grandi capacit\u00e0 nel combattimento a medio-lungo raggio (ad esempio con l'ausilio dei \"Carri armati\" in modalit\u00e0 d'assedio/artiglieria). I comandanti terrestri inoltre sono soliti sfruttare gli edifici per costruire barriere artificiali che impediscano alle unit\u00e0 corpo a corpo avversarie di entrare in contatto con quelle terrestri (strategia, questa, nata nella comunit\u00e0 multiplayer e poi inserita da Blizzard nelle peculiarit\u00e0 della razza).\nI punti deboli di questa razza sono da ricercarsi nella scarsa resistenza fisica e potenza di fuoco rispetto ai protoss, e nella minore velocit\u00e0 e numero di unit\u00e0 dispiegabili rispetto agli zerg. Subiscono molto il combattimento corpo a corpo che preferiscono evitare, ma sono dotati di moltissime unit\u00e0 semplici con attacco a distanza. Questo costringe i comandanti avversari ad ingaggiare grandi schieramenti di fanteria terrestre con cautela, onde evitare il rischio di perdere tutte le unit\u00e0 corpo a corpo prima che queste raggiungano il bersaglio (ci\u00f2 \u00e8 ancora pi\u00f9 vero in caso di presenza di postazioni di artiglieria attive). Il loro punto forte \u00e8 costituito dalla possibilit\u00e0 di effettuare rapide riparazioni e medicazioni sul campo. Ogni unit\u00e0 pu\u00f2 essere riportata in piena efficienza in pochi secondi. Un altro vantaggio non indifferente sta nella capacit\u00e0 di rilevare unit\u00e0 invisibili per pochi secondi in qualunque luogo della mappa. L'attacco nucleare inoltre non ha eguali nelle abilit\u00e0 delle altre specie, e anche quando l'avversario riesce ad evitare i danni, l'attacco provoca molta frustrazione nei giocatori che si trovano a vivere costantemente sotto la sua minaccia.\nZerg.\nGli \"Zerg\" sono una razza, i cui principali antagonisti sono i Protoss. L'intera massa degli Zerg presenti nell'Universo di \"StarCraft\" prende il nome di \"Sciame\". Il loro pianeta natale \u00e8 Zerus, tuttavia lo sciame \u00e8 un'entit\u00e0 nomade che, partito alla ricerca dei protoss, ha lasciato una scia di morte e distruzione nell'universo fino ad approdare nel settore Koprulu, occupato principalmente dagli umani. Ora il loro mondo principale \u00e8 Char, sebbene mantengano una massiva presenza anche sul lussureggiante Aiur e una pi\u00f9 discreta su numerosi altri mondi minori.\nLo sciame era in origine organizzato in covate, ognuna governata da un \"Cerebrato\", ovvero il tramite fra le creature Zerg e l\"'Unica Mente\": un'entit\u00e0 senziente unica che \u00e8 in grado cos\u00ec di controllare tutte le creature Zerg. L'Unica Mente e i Cerebrati sono gli unici zerg con piena consapevolezza. Le genie minori invece, possiedono solo le facolt\u00e0 mentali sufficienti per svolgere i loro compiti. Le comunicazioni avvengono con una sorta di legame psichico condiviso da tutti gli zerg. I cerebrati non sopravvivono a lungo in assenza di un'Unica Mente. Di fatto, allo stato attuale tutti i cerebrati sono morti in seguito alla distruzione dell'Unica Mente e di tutte quelle che sono nate in seguito (eccetto il Cerebrato al servizio di Kerrigan). Il controllo dello sciame perci\u00f2 \u00e8 stato ereditato da Sarah Kerrighan (conosciuta anche come la Regina delle Lame), che in origine era una terrestre dotata di poteri mentali particolarmente elevati, in seguito convertita in zerg dopo esser stata abbandonata dal resto dell'esercito e assimilata dagli Zerg. Sebbene conservi ricordi umani, ha ampiamente dimostrato di non conservare alcuna umanit\u00e0 e di considerarsi in tutto e per tutto parte degli Zerg.\nGli zerg sono stati paragonati da alcuni terrestri alla forza stessa della natura, infatti non fanno uso di tecnologia, non in senso stretto, poich\u00e9 tutte le loro unit\u00e0 e strutture sono biologiche. Ogni necessit\u00e0 dello sciame viene raggiunta attraverso la manipolazione genetica delle creature che ve ne fanno parte. Ogni creatura zerg \u00e8 specializzata in un ruolo/compito, eppure tutte sono zerg e tutte si integrano perfettamente l'una con l'altra. Anche gli 'edifici' sono in effetti creature viventi. Sebbene non facciano uso di tecnologia, gli zerg sono perfettamente in grado di capirla. Sono numerosi gli esempi di tecnologia (porte automatiche, computer, astronavi, armi) di cui gli zerg sono riusciti a prendere il controllo.\nGli zerg sono in grado di sopravvivere nello spazio aperto e in condizioni ambientali critiche come nei mondi vulcanici. Sembra che addirittura li prediligano, perch\u00e9 le alte temperature ne velocizzano il metabolismo. Anche la loro intelligenza \u00e8 stata fonte di dibattito. Nonostante durante i primi contatti con le avanguardie dello sciame, gli umani li abbiano scambiati per alieni selvaggi privi di logica, \u00e8 ormai sotto gli occhi di tutti che gli zerg nel loro insieme siano estremamente intelligenti.\nIn battaglia, sono in grado di sviluppare numerose strategie insidiose ed efficaci, colpendo preferibilmente il nemico nei suoi punti tatticamente deboli ed adottando spesso e volentieri strategie di logoramento psicologico, col fine di far crollare il morale dei nemici. Per contro, gli zerg non tengono morale di sorta, combattono con lo stesso accanimento sia in condizioni di vittoria che di sconfitta.\nQuando attaccati, gli zerg reagiscono come un gruppo coordinato, elaborando istantaneamente strategie in base alla minaccia e alla composizione del gruppo zerg in questione, il che lascia supporre che ogni singolo zerg sia dotato di un certo intelletto. Eppure, se presi singolarmente, il comportamento di questi organismi \u00e8 in tutto e per tutto simile a quello di bestie selvagge. Il singolo zerg non possiede alcun istinto di auto preservazione. Ci\u00f2 significa che se gli viene comandato, la singola unit\u00e0 zerg si sacrifica per il bene dello sciame. A ulteriore dimostrazione di ci\u00f2, numerose creature zerg possiedono attacchi suicidi. Alcuni esperimenti terrestri hanno dimostrato che uno zerg lobotomizzato, si comporta si alla stregua di una fiera selvaggia, ma \u00e8 tuttavia attirato dalle emanazioni psichiche. Zerg lobotomizzati vengono talvolta utilizzati dai Terrestri per andare a \"caccia\" di terrestri psichicamente dotati. Gli zerg si spostano nell'iperspazio attraverso la capacit\u00e0 di creare immensi tunnel spaziali, all'interno dei quali si riversano le singole creature zerg per poi riemergere dall'altro lato.\nLe armi offensive zerg sono di norma costituite da lame e proiettili ossei, getti di acidi altamente corrosivi, sostanze esplosive altamente instabili, nonch\u00e9 un ampio numero di simbionti e parassiti di varia natura ed effetto, in grado di provocare i pi\u00f9 disparati effetti sul nemico. Sul campo di battaglia gli zerg preferiscono impiegare un ingente numero di piccole creature dal basso costo ed efficacia ma molto rapide negli spostamenti e facili e veloci da rimpiazzare. Sono inoltre in grado di sotterrarsi rendendosi invisibili. Gli zerg prediligono quindi l'accerchiamento, attirando gli avversari in trappole ed imboscate dove grazie ai loro grandi numeri travolgono il nemico.\nI comandanti nemici devono sempre prestare la massima attenzione agli spostamenti, poich\u00e9 venire accerchiati equivale spesso a venire annientati. Sempre in virt\u00f9 della loro velocit\u00e0, i giocatori zerg effettuano molto spesso degli hit &amp; run (colpisci e ritirati), continuando a mantenere alta la tensione nel nemico e cercando di attirare le singole unit\u00e0 nemiche fuori posizione al fine di accerchiarle (e ucciderle) o aggirarle (puntando direttamente verso obiettivi sensibili come gli estrattori prima che queste ripieghino a difenderli). La loro produzione, pur centralizzata, \u00e8 ottimizzata in parallelo. Sono perci\u00f2 in grado di produrre diverse unit\u00e0 contemporaneamente, fin dall'inizio della partita. Questo aspetto, insieme al basso costo, porta spesso a strategie di \"macrogame\" dove uno zerg attacca senza tregua l'avversario con numerose unit\u00e0 poco costose, non dandogli il tempo materiale di rimpiazzare le perdite subite fino ad ottenere il crollo del fronte. Tale strategia ha dato origine al neologismo inglese \"zerging\" (il cui corrispondente in italiano \u00e8 \"zergare\") con quale si intende \"travolgere l'avversario con grandi numeri, senza badare al coordinamento o alla qualit\u00e0 dei singoli elementi\". Il termine si sta imponendo sempre di pi\u00f9, anche fuori dall'ambito videoludico. Dal punto di vista tecnico lo zerging \u00e8 stato storicamente uno degli aspetti pi\u00f9 critici ed ardui nel bilanciamento multiplayer di \"StarCraft\".\nProtoss.\nI \"Protoss\" sono una razza di giganti umanoidi vagamente atlantidea: Hanno due occhi luminosi, gambe digitigrade, pelle semi-permeabile coperta di scaglie e quattro dita. I Protoss non hanno bocca e naso e sembra si nutrano di energia solare. \nI Protoss furono inizialmente trovati da Amon e dai suoi seguaci che ne implementarono l'evoluzione e portarono i Protoss a diventare diffidenti dei loro creatori. Costretto a fuggire Amon si porto dietro un gruppo di fanatici chiamati Tal'darim che lo serviranno per migliaia di anni.\nNel frattempo gli altri Protoss piombarono nell\"'eone del conflitto\" una lunga serie di guerre civili che vedeva le varie trib\u00f9 uccidersi a vicenda e che termino solo quando uno scienziato di nome Khas, usando dei cristalli Khaydarin, riusc\u00ec a creare un legame psichico tra tutti i Protoss che divenne la base per la nuova filosofia, il Khala.\nApprossimativamente intorno al 1500 della datazione Terran il Conclave tento di sterminare gli eretici che si erano tolti deliberatamente dal Khala e che divennero poi noti come Templari Oscuri. Ordinarono all'Esecutore Adun di ucciderli ma egli rifiut\u00f2, insegnando loro a nascondersi dal Conclave. Eventualmente essi persero il controllo dei loro poteri allertando il Conclave. Furono segretamente esiliati su una nave Xel'naga.\nNel 2499 i Protoss vennero a conoscenza di una minaccia xenomorfa, gli Zerg, un'altra specie aliena creata dagli Xel'naga. Il Conclave invi\u00f2 Tassadar e una spedizione per distruggere i mondi Terran infestati. Le forze di Tassadar fallirono nella missione e i resti viaggiarono fino a Char dove strinsero un'alleanza con il Prelato Oscuro Zeratul. Nel frattempo la maggior parte dello sciame Zerg attacco Aiur. I Protoss stavano perdendo la battaglia quando Tassadar e Zeratul arrivarono causando una guerra civile che vide la fazione di Tassadar vincere. Senza pi\u00f9 ostacoli da parte del Conclave egli si sacrifico per uccidere l'Unica Mente. Il 70% dei Protoss su Aiur mor\u00ec durante la caduta.\nI Protoss partirono per Shakuras, dove si riunirono con i Templari Oscuri. Nel 2506 con il completamento dell'Armata D'Oro tentarono di riconquistare Aiur, ma fallirono perch\u00e9 Amon us\u00f2 il Khala per prendere il controllo dei Templari.\nI Protoss possiedono una cultura filosofale a cui aderiscono rigidamente da mille anni, quelli che l'hanno rifiutata come i Nerazim sono sempre stati considerati eretici. I Protoss sono considerati una razza guerriera anche se non sono costantemente in guerra. Comunicano con un linguaggio mentale chiamato Khalani ma solo i Nerazim lo usano in modo scritto.\nI Protoss non hanno una religione anche se un tempo veneravano gli Xel'naga come dei e molti li definiscono come tali ancora oggi.\nI Protoss non sono sempre stati un popolo unito e storicamente si sono divisi in:\nLa tecnologia Protoss \u00e8 una fusione di componenti mentali e materiali e la sua base \u00e8 il cristallo, ha inoltre dimostrato di essere enormemente pi\u00f9 avanzata di quella di molte altre specie. Dispongono del teletrasporto e data la loro scarsa popolazione usano molto spesso armi robotiche. L'arma pi\u00f9 comune usata dai guerrieri Protoss \u00e8 la \"Lama Psionica\" che si trova nel polso."}
{"id": "2141703", "revid": "1573940", "url": "https://it.wikipedia.org/wiki?curid=2141703", "title": "Blephariceroidea", "text": "Blephariceroidea , sono una superfamiglia di ditteri nematoceri associati ad ambienti acquatici montani a regime torrentizio.\nDescrizione.\nGli adulti apparentemente simili alle tipule si distinguono da queste per diversi piccoli caratteri morfologici fra cui, quello di rilevanza generale, vi \u00e8 l'assenza della sutura trasversa conformata a V sul torace. Il corpo \u00e8 sottile e slanciato, di piccole o medio-piccole dimensioni, con lunghezza che varia da 2-3 mm della generalit\u00e0 dei Deuterophlebiidae agli 8\u201312\u00a0mm di alcuni Blephariceridae.\nIl capo \u00e8 libero, ben evidente nei Blephariceridae, in parte nascosto dalla proiezione in avanti del torace nei Deuterophlebiidae. Gli occhi sono generalmente ben sviluppati; nei Blephariceridae, ogni occhio \u00e8 suddiviso in due aree, una inferiore, formata da ommatidi di normale sviluppo, una superiore formata da ommatidi grandi (macrommatidi). Gli ocelli sono presenti in numero di tre nei Blepharoceridae. Le antenne relativamente lunghe in tutta la superfamiglia; nei Blephariceridae sono nettamente pi\u00f9 brevi del corpo, nei Deuterophlebiidae sono in genere molto pi\u00f9 lunghe del resto del corpo. L'apparato boccale \u00e8 atrofico in tutti i Deuterophlebiidae, mentre nei Blepharoceridae \u00e8 di tipo succhiante o, nelle femmine di alcune specie, pungente-succhiante.\nIl torace \u00e8 relativamente corto. Nei Deuterophlebiidae \u00e8 fortemente convesso e proteso in avanti fino a nascondere il capo. Le zampe sono esili e allungate.\nLe ali sono lunghe e tenute verticalmente in posizione di riposo. La nervatura \u00e8 ridotta, soprattutto nella porzione posteriore, ma in entrambe le famiglie si osserva una rete secondaria formata da numerose pieghettature nella regione anale e in quella remigante. L'aspetto di questa rete cambia nelle due famiglie: nei Blephariceridae ha la forma di una rete; nei Deuterophlebiidae, le pieghettature assumono un prevalente andamento trasversale, incrociando le nervature longitudinali e simulando, nell'aspetto, le griglie dei ventilatori. La regione anale \u00e8 marcatamente sviluppata e bene evidente nei Blephariceridae.\nL'addome \u00e8 sottile e allungato, pi\u00f9 largo nella porzione prossimale.\nLe larve sono apode ed eucefale, di forma appiattita e con tegumento robusto nella parte dorsale. Nei Deuterophlebidae, hanno il capo libero e nettamente distinto dal torace e quest'ultimo mostra in modo evidente la suddivisione nei tre segmenti; nei Blepharoceridae, il capo, il torace e il primo urite si fondono in un'unica struttura (\"cefalotorace\"), priva di metameria apparente e visibilmente differenziata dal resto dell'addome. Questa differenziazione della morfologia ha importanti riflessi sull'etologia sia delle larve sia degli adulti nelle due famiglie.\nL'addome \u00e8 provvisto di un numero variabile di pseudopodi o espansioni lateroventrali assimilabili a pseudopodi. Gli stigmi sono assenti (larve apneustiche) e gli scambi gassosi avvengono tramite strutture tegumentali assimilabili a branchie o a tracheobranchie. L'apparato boccale \u00e8 di tipo masticatore, pi\u00f9 o meno modificato. Le larve dei Deuterophlebiidae hanno antenne piuttosto lunghe e, in genere, biforcate.\nL'addome \u00e8 formato da otto uriti apparenti nei Deuterophlebiidae e da 5-6 uriti apparenti nei Blepharoceridae, per la fusione di quelli distali. Le larve dei Deuterophlebiidae sono fornite di 7 paia di pseudopodi che all'apice portano delle ventose circolari. Quelle dei Blepharoceridae sono fornite di 6 paia di pseudopodi, terminanti con branchie tracheali e, sulla faccia ventrale del cefalotorace e dell'addome, sono allineate, in posizione mediana, 6 ventose circolari. Queste ventose, in entrambe le famiglie, permettono l'ancoraggio della larva ai fondali rocciosi di acque impetuose, consentendo la colonizzazione di ambienti altrimenti proibitivi come i torrenti montani, le rapide, le cascate.\nLa pupa \u00e8 di forma ovale, depressa in senso dorso-ventrale, mobile solo per la presenza dell'adulto in fase farata. In tutti i gruppi la cuticola \u00e8 fortemente sclerotizzata sulla parte dorsale. \u00c8 provvista di organi adesivi che permettono l'ancoraggio al substrato.\nBiologia.\nLo sviluppo postembrionale \u00e8 di tipo olometabolico, con 4 stadi di larva e uno di pupa. Le larve dei Blephariceromorpha vivono sui fondali rocciosi, nutrendosi di alghe e protozoi, che vengono prelevati dalle rocce per mezzo dell'apparato boccale; il comportamento \u00e8 dunque quello di un animale che pascola. Gli adulti vivono in prossimit\u00e0 dei corsi d'acqua ma spesso in ambienti sterili e rocciosi e poveri di risorse alimentari, in particolare i Deuterophlebiidae, che si sono evoluti perdendo la capacit\u00e0 di alimentarsi.\nSecondo (1974), le larve dei Deuterophlebiidae hanno sviluppato una notevole efficienza nell'alimentazione, riuscendo cos\u00ec ad accumulare le risorse energetiche necessarie per la riproduzione; gli adulti, invece, sono impossibilitati ad alimentarsi e impiegano le loro riserve energetiche per la riproduzione. La loro vita dura in media poche ore, per quanto in laboratorio sia possibile prolungarla per pochi giorni. I Blephariceridae, pur occupando la stessa nicchia ecologica dei Deuterophlebiidae, talvolta convivendo negli stessi ambienti, sono generalmente presenti in condizioni ambientali pi\u00f9 favorevoli alla vita degli adulti, perci\u00f2 non hanno sviluppato quei singolari adattamenti evolutivi sopra citati. Le larve dei Blephariceridae hanno una minore efficienza nell'alimentazione, a causa della limitata mobilit\u00e0 del capo, fuso nel cefalotorace; di conseguenza, nella generalit\u00e0 dei Blephariceridae, l'adulto ha una vita pi\u00f9 lunga e si alimenta, in genere succhiando il nettare dai fiori. Le femmine di alcune specie sono entomofaghe e integrano la loro dieta zuccherina predando altri insetti grazie allo sviluppo delle mandibole perforanti.\nI Blephariceroidea tendono a scomparire dai corsi d'acqua inquinati o interessati da alterazioni idrogeologiche: l'eutrofizzazione \u00e8 causa dello sviluppo di una mucillagine, sui fondali rocciosi, che ostacola la funzionalit\u00e0 delle ventose; nel contempo, le pi\u00f9 frequenti riduzioni del livello delle acque espongono le pupe all'azione dei predatori, incrementandone la mortalit\u00e0.\nDistribuzione.\nLa superfamiglia \u00e8 cosmopolita, ma i Deuterophlebiidae hanno una diffusione limitata alla regione paleartica orientale e alla regione neartica. I Blephariceridae sono invece rappresentati in tutto il pianeta ad eccezione delle isole oceaniche del Pacifico.\nSistematica.\n proposero, nel 1974, l'inclusione di Deuterophlebiidae e Blephariceridae in differenti infraordini (denominati rispettivamente Deuterophlebiomorpha e Blephariceromorfa). Questa classificazione non gode tuttavia di particolare favore e la maggior parte degli Autori propende per l'inserimento di entrambe le famiglie nella superfamiglia dei Blepharicoidea (Diptera: Blepharicomorpha)."}
{"id": "2141706", "revid": "228587", "url": "https://it.wikipedia.org/wiki?curid=2141706", "title": "Japan Cup (ippica)", "text": "La Japan Cup (\u30b8\u30e3\u30d1\u30f3\u30ab\u30c3\u30d7, \"Japan Kappu\") \u00e8 una corsa ippica che si tiene in Giappone, nell'ippodromo \"Tokyo Racecourse\", di Fuchu, a Tokyo.\nLa corsa si tiene su una distanza di 2.400 m ed \u00e8 aperta a cavalli purosangue, con fantini da 55 a 57\u00a0kg di peso. \u00c8 organizzata a partire dal 1981 dall'associazione \"Japan Racing\". Il premio per il vincitore \u00e8 un borsino di 533 milioni di yen (pari a circa 4,6 milioni di dollari).\nLa Japan Cup \u00e8 una corsa ad inviti. Nel corso di una storia relativamente breve, essa si \u00e8 affermata come un vero e proprio concorso internazionale, con vincitori provenienti, oltre che dal Giappone, da Australia, Nuova Zelanda, Irlanda, Francia, Stati Uniti, Gran Bretagna, Germania e Italia.\nVincitori.\n[1] La corsa del 2002 ha avuto luogo al Nakayama Racecourse su una distanza di 2.200 metri."}
{"id": "2141708", "revid": "339392", "url": "https://it.wikipedia.org/wiki?curid=2141708", "title": "38\u00b0 parallelo", "text": ""}
{"id": "2141713", "revid": "287204", "url": "https://it.wikipedia.org/wiki?curid=2141713", "title": "Monumento al 38\u00b0 parallelo", "text": ""}
{"id": "2141717", "revid": "2149019", "url": "https://it.wikipedia.org/wiki?curid=2141717", "title": "Joseph Greenberg", "text": "Nato da una famiglia ebrea del quartiere di Brooklyn, ha insegnato per molti anni presso la Stanford University. Ha insegnato presso anche presso la Columbia University ed \u00e8 stato membro della National Academy of Sciences, della American Philosophical Society, della American Academy of Arts and Sciences e della Linguistic Society of America. Nel 1967 ha vinto il primo premio \"Haile for African Research\" e nel 1997 il premio \"Talcott Parsons for Social Science\".\nContributi linguistici.\nLa notoriet\u00e0 di Greenberg risiede in parte nel suo contributo alla linguistica sincronica e nella ricerca degli universali linguistici. Alla fine degli anni cinquanta inizi\u00f2 ad esaminare insiemi linguistici con ampia distribuzione geografica e genetica, individuando quelli che ritenne essere alcuni interessanti potenziali universali linguistici e diverse tendenze linguistiche incrociate.\nIn particolare introdusse il concetto di \"implicazione universale\" che prende la seguente forma: \"se un linguaggio ha struttura X, allora deve anche avere la struttura Y\". Questo genere di ricerche fu in seguito condotto da diversi altri studiosi e continua ad essere tema dell'analisi dei dati nell'ambito della linguistica sincronica.\nAnalogamente a Noam Chomsky, Greenberg desiderava determinare la struttura universale sottesa al linguaggio umano, ma a differenza dello studioso citato, il suo approccio era empirico anzich\u00e9 logico-deduttivo ed \u00e8 stato spesso definito come funzionalistico, in opposizione al razionalismo dell'approccio chomskiano. Un appello per ricongiungere queste due interpretazioni si trova in \"Linguistic Universals\" (\"Universali linguistici\"), un saggio di Ricardo Mairal e Juana Gil del 2006.\nSebbene i suoi metodi per la classificazione dei linguaggi siano stati considerati fortemente controversi, anche i suoi oppositori riconoscono l'importanza del suo lavoro tipologico. Particolare influenza ha avuto in questo campo un suo articolo del 1963, \"Some universals of grammar with particular reference to the order of meaningful elements\"\nMetodo delle comparazioni massive.\nGreenberg propose un metodo fortemente controverso per identificare le relazioni storiche nel confronto di pi\u00f9 linguaggi diversi in numero superiore a quelli che possono essere gestiti con i metodi tradizionali in modo pratico, situazione che si presenta di frequente quando si tenti di stabilire famiglie storiche di linguaggi ad ampio raggio in regioni del mondo dove poche o nessuna famiglia linguistica di livello inferiore sia gi\u00e0 stata ricostruita, ovvero dove la diversit\u00e0 linguistica \u00e8 particolarmente accentuata. Questo metodo \u00e8 stato utilizzato da alcuni storici delle lingue e da molti studiosi di genetica, ma viene per lo pi\u00f9 respinto come pseudoscienza dalla maggior parte degli studiosi.\nClassificazione genetica.\nUtilizzando il suo metodo Greenberg ha formulato diverse nuove classificazioni linguistiche, che furono tuttavia respinte al loro primo apparire come basate su dati scorretti e metodologicamente errate. Alcune di queste ipotesi sono state tuttavia in seguito accettate, in tutto o in parte, e su altre la discussione non si \u00e8 ancora conclusa.\nGreenberg \u00e8 anche noto per il suo sviluppo di un nuovo sistema di classificazione per le lingue africane, pubblicato nel 1963. La parte pi\u00f9 controversa del saggio \u00e8 stata in origine la proposta della definizione di una famiglia linguistica nilo-sahariana, che in seguito fu tuttavia accettata dagli specialisti di lingue africane.\nNel suo lavoro Greenberg coni\u00f2 anche il termine di \"afroasiatico\" per sostituire il precedente termine di lingue camito-semitiche, ritenendo di aver dimostrato che il camitico non costituisca una vera famiglia linguistica.\nLa classificazione di Greenberg si bas\u00f2 ampiamente sulle classificazioni precedenti, raggruppando, secondo il metodo della comparazione massiva, le famiglie linguistiche gi\u00e0 chiaramente individuate in nuovi macrogruppi. La classificazione fu utilizzata in studi successivi e alcuni storici della lingua hanno in seguito proposto anche raggruppamenti pi\u00f9 vasti delle famiglie linguistiche africane.\nL'opera di Greenberg sulle lingue africane \u00e8 stata criticata dagli storici della lingua Lyle Campbell e Donald Ringe, che non ritennero la sua classificazione giustificabile sulla base dei dati esistenti e richiesero un riesame delle sue conclusioni sulla base di metodi ritenuti maggiormente affidabili. Anche Fleming e Lione Bender, che sono tuttavia abbastanza favorevoli alle classificazioni di Greenberg, riconobbero che almeno alcune delle sue macrofamiglie, in particolare il gruppo delle lingue nilo-sahariane e della lingua khoisan, non siano pienamente accettabili e necessitano di un riesame.\nLingue indo-pacifiche.\nNel 1971 Greenberg propose la superfamiglia linguistica delle lingue indo-pacifiche, che raggrupperebbe insieme le lingue papua (diverse famiglie linguistiche parlate nella Papua Nuova Guinea e nelle regioni circostanti, estranee al gruppo delle lingue austronesiane, cos\u00ec come i linguaggi indigeni della Tasmania e delle Isole Andaman. Le lingue aborigine australiane furono invece escluse. La proposta \u00e8 ritenuta altamente ipotetica e non \u00e8 stata accettata da nessun linguista specializzato in questo campo.\nLingue amerinde.\nI linguisti specialisti delle lingue dei nativi americani raggruppano tali idiomi in due distinte famiglie linguistiche, le lingue Na-Den\u00e9, parlate in una ben definita parte dell'America settentrionale, e in un ampio gruppo numero di altri distinti linguaggi (tra i 600 e i 2.000, comprendenti anche le lingue eschimesi-auletine), parlati nella parte restante dell'America settentrionale, nell'America centrale e nell'America meridionale.\nGreenberg propose fin dal 1957 di classificare i linguaggi in raggruppamenti pi\u00f9 ampi. Nel 1987, nell'opera \"Language in the Americas\" propose che tutti i gruppi non appartenenti al raggruppamento delle lingue Na-Den\u00e9, fossero ricompresi in una singola famiglia, di cui ipotizz\u00f2 il nome in lingue amerinde.\nQuesta proposta fu respinta e ampiamente criticata dalla maggior parte degli studiosi di storia della lingua, soprattutto per quanto riguarda il metodo utilizzato, che fa largo uso della comparazione di massa in ambito prevalentemente lessicale, considerato del tutto inaffidabile.\nI critici hanno inoltre rilevato un alto numero di errori presente nelle fonti utilizzate da Greenberg, da parole errate o inesistenti, a traduzioni scorrette, a termini attribuiti a linguaggi diversi da quelli in cui sono utilizzati, a identificazione erronea di prefissi e suffissi. Secondo i sostenitori di Greenberg, gli errori riguarderebbero solo un numero limitato di esempi e non inficierebbero i risultati a cui lo studioso sarebbe giunto. Gli errori tuttavia tendono a rafforzare le somiglianze notate da Greenberg, rafforzando in modo scorretto le sue ipotesi. Gli errori largamente presenti e l'inaffidabilit\u00e0 del metodo utilizzati ha comunque portato la maggior parte dei linguisti a ritenere la sua opera priva di valore scientifico.\nLingue eurasiatiche.\nGi\u00e0 anziano, Greenberg propose di riunire molte famiglie linguistiche di Europa e Asia in un singolo gruppo, delle lingue eurasiatiche. La proposta riprende quella di Illich-Svitych del nostratico ma con una differenza: ne sarebbero esclusi i linguaggi afro-asiatici, in modo analogo ad alcune evoluzioni dello studio sul nostratico."}
{"id": "2141722", "revid": "124020751", "url": "https://it.wikipedia.org/wiki?curid=2141722", "title": "Maria Antonietta (Castelot)", "text": "Maria Antonietta - La vera storia di una regina incompresa \u00e8 una biografia sulla figura storica di Maria Antonietta d'Asburgo-Lorena, scritta nel 1953 dallo storico francese Andr\u00e9 Castelot.\nTesti simili.\nAltre autorevoli biografie sulla regina di Francia e Navarra sono:"}
{"id": "2141724", "revid": "1272592", "url": "https://it.wikipedia.org/wiki?curid=2141724", "title": "Netzer", "text": ""}
{"id": "2141725", "revid": "3535", "url": "https://it.wikipedia.org/wiki?curid=2141725", "title": "Centro Militare di Studi Strategici", "text": ""}
{"id": "2141726", "revid": "6923", "url": "https://it.wikipedia.org/wiki?curid=2141726", "title": "Remo Cacitti", "text": "Biografia.\nImpegnato nel sociale, negli anni settanta ha contribuito alla ricostruzione del Friuli terremotato. Insegna Letteratura cristiana antica e Storia del cristianesimo antico presso la Facolt\u00e0 di Studi Umanistici dell'Universit\u00e0 degli Studi di Milano.\nLa produzione scientifica dell'autore verte essenzialmente sul Cristianesimo antico, con specifica attenzione per questioni storiche, liturgiche e teologiche: in particolare, vengono messi in luce i rapporti tra il cristianesimo delle origini e la societ\u00e0 e la cultura greco-romana e la storia dell'escatologia, con particolare riferimento alle forme minoritarie e sovente perseguitate di gruppi e movimenti cristiani nei primi secoli.\nNel 2008 ha pubblicato il saggio \"Inchiesta sul cristianesimo. Come si costruisce una religione\", nel quale dialoga con il giornalista Corrado Augias sullo sviluppo del Cristianesimo nella storia; il libro ha provocato contestazioni. Si analizza pure in modo particolare il rapporto tra Ges\u00f9, il cristianesimo e le donne.\n\u00c8 stato chiamato come esperto di religione in programmi della Rai."}
{"id": "2141731", "revid": "1543377", "url": "https://it.wikipedia.org/wiki?curid=2141731", "title": "Contrabbasso elettrico", "text": "Il contrabbasso elettrico (\"electric upright bass\", spesso abbreviato in \"EUB\", o \"stick bass\" in inglese) \u00e8 una versione amplificata elettronicamente del contrabbasso. Ha un corpo molto ridotto, permettendo un peso limitato. Nonostante le sonorit\u00e0 assomiglino a quelle del contrabbasso, l'amplificazione artificiale gli conferisce un suono diverso, talvolta simile a quello del basso elettrico.\nStoria.\nLa prima produzione di contrabbassi elettrici \u00e8 iniziata nella met\u00e0 degli anni trenta da Regal, Vega e Rickenbacker. Negli anni trenta e quaranta, comunque, nessun trasduttore o amplificatore era adatto a riprodurre adeguatamente n\u00e9 i contrabbassi elettrici n\u00e9 gli altri bassi e chitarre elettriche per via delle tonalit\u00e0 basse da riprodurre. Rispetto ad altri archi elettrici, il contrabbasso elettrico \u00e8 quello pi\u00f9 diffuso, per via del maggiore risparmio di peso e di spazio."}
{"id": "2141733", "revid": "827882", "url": "https://it.wikipedia.org/wiki?curid=2141733", "title": "Shtriga", "text": "La Shtriga (dal latino strix; compara anche romeno striga e polacco Strzyga), in folklore albanese, era una strega vampiro che succhiava il sangue dei bambini durante la notte mentre dormivano, e poi si trasformava in un insetto volante (tradizionalmente una falena, una mosca o un'ape). Solo la stessa shtriga poteva curare quelli che aveva dissanguato (spesso sputando loro in bocca), e quelli che non venivano curati inevitabilmente si ammalavano e morivano.\nEdith Durham riport\u00f2 diversi metodi considerati tradizionalmente efficaci per difendersi da una shtriga. Una croce fatta di ossa di maiale potrebbe essere posta all'ingresso di una chiesa nella Domenica di Pasqua, rendendo qualsiasi shtriga all'interno incapace di uscire. Esse poi potrebbero essere catturate e uccise sulla soglia mentre tentano invano di passare. Ella inoltre riport\u00f2 la storia che, dopo aver succhiato il sangue da una vittima, la shtriga generalmente se ne va nel bosco e lo rigurgita. Se si prende una moneta d'argento e la si lascia a bagno in quel sangue avvolta in un panno, questa diventa un amuleto che offre protezione permanente da qualsiasi shtriga. Si dice spesso che una sfera (o proiettile) di ferro battuto pu\u00f2 uccidere uno shtriga ma solo quando essa sta mangiando.\nAlcuni albanesi non credono nella shtriga, e dicono che la shtriga \u00e8 una fantasia per spaventare i bambini se non si comportano bene, mentre altri affermano che la shtriga, nota anche come la madre di tutte le tenebre, \u00e8 reale e che la hanno vista volare attraverso la finestra con un grido stridulo. \nLa shtriga \u00e8 spesso descritta come una donna con lunghi capelli neri (a volte indossante una mantellina) e un volto orrendamente sfigurato."}
{"id": "2141735", "revid": "729019", "url": "https://it.wikipedia.org/wiki?curid=2141735", "title": "John Frederick Boyce Combe", "text": "Ufficiale di cavalleria dell'esercito britannico, fu attivo prima e durante la Seconda guerra mondiale. Era figlio del capitano Christian Combe e di lady Jane Seymour Conyngham, figlia del terzo marchese di Conyngham, George Henry Conyngham, nobile d'Irlanda.\nNel 1914, Combe si un\u00ec, da ufficiale, al Battaglione B dell'11\u00ba Reggimento Ussari (del Principe Alberto).\nSeconda guerra mondiale.\nCol grado di tenente colonnello, Combe fu nominato comandante dell'11\u00ba Reggimento Ussari nelle fasi iniziali della campagna del Nord Africa durante la Seconda guerra mondiale. Aveva assunto il comando del reggimento prima della guerra, occupandosi delle ultime fasi di addestramento per il combattimento nel deserto. Sotto il suo comando, l'11\u00ba Reggimento Ussari prese parte alle prime incursioni britanniche in Libia e costitu\u00ec la retroguardia della \u201cWestern Desert Force\u201d durante l'invasione italiana dell'Egitto, nell'ambito della 7\u00aa Divisione Corazzata.\nLa \u201cCombe Force\u201d.\nCombe ebbe un ruolo di assoluto rilievo nella sconfitta della 10\u00aa Armata nel corso della Operazione Compass. Al comando di un reparto speciale conosciuto come \u201cCombe Force\u201d, agiva in un'area compresa tra le retrovie dell'11\u00b0 Ussari e gli altri reggimenti corazzati e batterie della Royal Horse Artillery.\nNel febbraio del 1941, Combe e la \u201cCombe Force\u201d tagliarono la ritirata agli italiani a Beda Fomm. Incapace di sfondare la sua linea difensiva, il grosso della 10\u00aa Armata gli si arrese.\nIl 3 aprile 1941, come riconoscimento, Combe fu promosso al grado (temporaneo) di brigadier generale, lasciando al comando dell'11\u00b0 Ussari il tenente colonnello W.I. Leetham e diventando aiutante di campo del tenente generale \"Sir\" Philip Neame, nuovo comandante della \u201cWestern Desert Force\u201d e Governatore della Cirenaica, successore del generale O' Connor. Il 5 febbraio gli era stato conferito per la seconda volta il Distinguished Service Order (equivalente alla medaglia d'argento al valor militare)\nPrigioniero di guerra e partigiano in Romagna.\nIl 7 aprile 1941, Combe fu catturato dai tedeschi (come anche i generali Neame e \u2018O Connor) e condotto in un campo di prigionia in Toscana\nNel marzo del 1943, Combe riusc\u00ec a scappare dal Castello di Vincigliata, ma fu ricatturato nei pressi di Como per essere infine liberato, dopo il 25 luglio 1943.\nRaggiunto con altri compagni di prigionia l'Appennino forlivese (Camaldoli), dopo un primo periodo trascorso sugli Appennini sotto la protezione della popolazione e del partigianato locale, da novembre del 1944 prese contatto con il comandante partigiano Libero Riccardi, al cui fianco \u2013 assieme al brigadier generale Todhunter - combatt\u00e9 come partigiano col nome di battaglia di \"Giovanni\".\nAlla fine di marzo del 1944, concordati con Libero dei lanci di armi e materiali per aiutare la Brigata Garibaldi Romagnola, scortato dal commissario politico della Brigata Garibaldi Romagnola, Mitro, lasci\u00f2 la Brigata partigiana per superare le linee e ricongiungersi con l'Esercito britannico per essere poi rimpatriato il 14 maggio 1944.\nCon l'8\u00aa Armata.\nRe-inviato in Italia, e promosso al grado permanente di colonnello si un\u00ec all'8\u00aa Armata britannica comandando, sempre col grado temporaneo di Brigadier Generale, la 2\u00aa Brigata Corazzata dal 22 settembre 1944 al 31 agosto del 1945, meritandosi una menzione nei dispacci. Nel novembre del 1944 ebbe occasione di presiedere alla cerimonia di consegna delle armi da parte dei partigiani della 8\u00aa Brigata Garibaldi Romagna comandati -dopo la \"scomparsa\" di Libero, da Pietro Mauri.\nDopoguerra.\nAssunto, per un breve periodo dopo la fine delle ostilit\u00e0, il grado temporaneo di maggior generale, come comandante della 78\u00aa Divisione di Fanteria e, successivamente, della 46\u00aa Divisione di Fanteria di stanza in Austria, fu promosso definitivamente Maggior generale nell'ottobre del 1946 e assunse il prestigioso ruolo onorario di colonnello del reggimento dell'11\u00b0 Ussari, e tale rimase per i successivi 12 anni, anche se si ritir\u00f2 dall'Esercito nell'ottobre del 1947. Nel giugno del 1947 fu decorato con l'Ordine del Bagno. Il 21 luglio 1947 si spos\u00f2 con Helen Violet St. Maur, figlia del \"Major Lord\u201d Percy St. Maur e della \u201cHon.\u201d Violet White. E nel settembre del 1948 gli venne conferita, dagli Stati Uniti d'America, la Legion of Merit, col grado di \"Officer\".\nCome Colonnello del Reggimento sfil\u00f2 nel corteo funebre al funerale di Re Giorgio VI nel 1952.\nMor\u00ec il 12 luglio 1967."}
{"id": "2141736", "revid": "188323", "url": "https://it.wikipedia.org/wiki?curid=2141736", "title": "Run-flat", "text": ""}
{"id": "2141738", "revid": "1745361", "url": "https://it.wikipedia.org/wiki?curid=2141738", "title": "Dialetto scozzese dell'Ulster", "text": "Il dialetto scozzese dell'Ulster (in inglese: \"Ulster Scots\", \"Ullans\" o \"Hiberno-Scots\") \u00e8 un insieme di dialetti della lingua scots parlati in parte dell'Irlanda del Nord. Questi idiomi sono in uso nell'Antrim orientale, nel Down settentrionale, nel Londonderry nordoccidentale, nel Donegal (zona del Laggan) e infine nei villaggi della costa del Mourne.\nDa alcuni sono considerati invece varianti della lingua inglese.\nStoria.\nLo scozzese si diffuse nell'Ulster a partire dal XV secolo, ma la gran parte dei parlanti, circa , giunse nella regione durante il XVII secolo nell'ambito della colonizzazione dell'Ulster (cominciata nel 1610 e culminata negli anni 1690). Nelle regioni centrali, i coloni scozzesi predominavano sugli inglesi con un rapporto di cinque o sei contro uno.\nLo scozzese dell'Ulster fu influenzato dall'inglese locale e dall'irlandese.\nParlanti.\nIl \"1999 Northern Ireland Life and Times Survey\" rilev\u00f2 che circa il 2% dei nordirlandesi dichiarano di parlare un dialetto scozzese dell'Ulster, per un totale di circa parlanti."}
{"id": "2141740", "revid": "183666", "url": "https://it.wikipedia.org/wiki?curid=2141740", "title": "Innocente finch\u00e9 dimostrato", "text": ""}
{"id": "2141743", "revid": "599013", "url": "https://it.wikipedia.org/wiki?curid=2141743", "title": "Eucrate, l'apprendista stregone", "text": "Eucrate, l'apprendista stregone \u00e8 uno dei racconti della letteratura antica egizia.\n\u00c8 anche una delle pi\u00f9 antiche versioni della storia nota presso tante civilt\u00e0, dell'apprendista che riesce ad impossessarsi di un rito magico che per\u00f2 non \u00e8 in grado di controllare e quindi nel momento in cui lo esegue le conseguenze possono risultare anche pericolose. \nStoria.\nQuesta versione \u00e8 stata descritta da uno dei protagonisti di un dialogo apparso nel testo \"Il mentitore\" (\"Philopseudes\"), scritto da Luciano di Samosata, vissuto nel II secolo d.C..\nTrama.\nIl racconto inizia con la descrizione delle propriet\u00e0 misteriose delle statue di Memnone a Copto, il nome con cui sono tuttora conosciute fu coniato dagli storici greci, che le associarono all'eroe mitologico Memnone. Una di esse all'alba emetteva strani suoni, causati dal riscaldamento della roccia, che dagli antichi erano interpretati come il saluto dell'eroe alla madre Eos, dea dell'aurora.\nMa i protagonisti del racconto sono l'allievo Arignoto, e il maestro Pancrate, che venne descritto come un uomo slanciato, canuto, concentrato nei suoi pensieri e che non si esprimeva bene in greco.\n\u00c8 stato lo stesso allievo a descrivere i miracolosi prodigi effettuati dal maestro, come quando ad esempio domava terribili coccodrilli, mentre ormeggiava la barca.\nUno dei suoi riti pi\u00f9 strabilianti era quello di vestire una scopa, o un pestello da mortaio, pronunciare un certo incantesimo, riuscendo in tal modo nell'impresa di \"umanizzare\" questi strumenti che potevano a quel punto essere comandati per effettuare varie operazioni. Con un altro incantesimo, gli stessi oggetti si \"disumanizzavano\" e riprendevano le loro sembianze ed il loro ruolo. \nIl maestro era geloso delle sue doti e solamente grazie ad un appostamento furtivo, l'allievo riusc\u00ec a carpire l'incantesimo. L'allievo, convinto di aver ormai acquisito tutte le qualit\u00e0 per effettuare l'incantesimo, alla prima occasione effettu\u00f2 gli stessi gesti, operazioni e riti eseguiti dal maestro ma qualcosa non funzion\u00f2 alla perfezione, dato che la magia riusc\u00ec solo a met\u00e0. Infatti il pestello trasformato in portatore di anfore di acqua, non smise pi\u00f9 di operare con la conseguenza di un bell'allagamento della casa.\nQuando il maestro si accorse dell'accaduto, si mostr\u00f2 rabbuiato e contrariato e improvvisamente scomparve dalla vita dell'allievo, che non riusc\u00ec a completare compiutamente e correttamente il suo apprendistato."}
{"id": "2141745", "revid": "188323", "url": "https://it.wikipedia.org/wiki?curid=2141745", "title": "Runflat", "text": ""}
{"id": "2141747", "revid": "197586", "url": "https://it.wikipedia.org/wiki?curid=2141747", "title": "Generale Combe", "text": ""}
{"id": "2141748", "revid": "1971044", "url": "https://it.wikipedia.org/wiki?curid=2141748", "title": "Space Oddity (singolo)", "text": "Space Oddity \u00e8 un brano musicale scritto dall'artista inglese David Bowie e pubblicato come 45 giri l'11 luglio 1969.\nUscito a due anni di distanza da \"Love You Till Tuesday\", \u00e8 il decimo singolo del cantante ed il primo estratto dall'album omonimo.\nOltre ad aver raggiunto i primi posti della classifica inglese due volte a distanza di sei anni, detiene il primato di 45 giri di Bowie pi\u00f9 venduto nel Regno Unito e rimane una delle sue canzoni pi\u00f9 note, tanto da essere ormai entrata nella cultura di massa.\nAll'inizio del 1970 venne pubblicata la versione cantata in italiano della canzone intitolata \"Ragazzo solo, ragazza sola\", con un testo in realt\u00e0 non attinente a quello originale, e nel 1971 usc\u00ec \"Un homme a disparu dans le ciel\", versione in lingua francese eseguita da G\u00e9rard Palaprat.\nIl 12 maggio 2013, il colonnello e comandante della Expedition 35 Chris Hadfield ha intonato la canzone a bordo della Stazione Spaziale Internazionale, con il testo in parte modificato, prima di rientrare sulla Terra.\nOltre a ottenere il disco d'oro in Italia nel 2015 e il disco d'argento nel Regno Unito nel 2016, \"Space Oddity\" \u00e8 stata inclusa tra le \"500 canzoni che hanno plasmato il rock and roll\" della Rock and Roll Hall of Fame.\nIl brano.\nLa storia del viaggio spaziale di Major Tom \u00e8 entrata ormai nell'antologia pop e David Bowie ha sempre lasciato un alone di mistero intorno alla canzone. \u00abRiguarda l'alienazione\u00bb, disse una volta, aggiungendo di essere molto portato a immedesimarsi col protagonista. Nel luglio 2002, in un'intervista con Paul Du Noyer della rivista \"Mojo\", il cantante \u00e8 tornato sul significato del brano affermando che \"Space Oddity\" parla solamente \u00abdel sentirsi soli\u00bb.\nAll'inizio del 1969, dopo una serie di singoli fallimentari e un album d'esordio passato inosservato, le prospettive di Bowie come cantante pop stavano sbiadendo e la sua relazione con Hermione Farthingale era giunta alla fine. Alla luce della lite avvenuta durante la registrazione del video promozionale \"Love You Till Tuesday\", proprio il giorno prima che David incidesse la prima versione di \"Space Oddity\", versi malinconici come \"I think my spaceship knows which way to go\" (\u00abPenso che la mia astronave sappia quale via seguire\u00bb) contribuiscono a far vedere il brano come rinuncia, rassegnazione e accettazione di un destino preordinato. L'ansia per la perdita di \"controllo\" potrebbe inoltre avvalorare la visione della base di controllo come metafora del grembo materno, un ambiente che nutre e d\u00e0 certezze morali ma che l'individuo perde quando viene catapultato nella vita.\nIl verso \"Planet Earth is blue, and there's nothing I can do\" si offre poi ad una doppia lettura, essendo interpretabile sia come \u00abIl Pianeta Terra \u00e8 triste e non c'\u00e8 nulla che io possa fare\u00bb sia come una citazione della prima frase pronunciata dal cosmonauta sovietico Jurij Gagarin durante il volo orbitale attorno al pianeta. Bowie potrebbe aver creato un personaggio mandato in orbita da figure dell'establishment che lo controllano, gli danno ordini e vogliono che faccia la sua parte di promozione mediatica, il che ha portato alcuni biografi a ipotizzare che il suo stato d'animo al momento riflettesse il beato senso di isolamento del protagonista che, come ha scritto Neil McCormick sul \"Daily Telegraph\" l'8 ottobre 2009 \"\u00abdecide di andare alla deriva piuttosto che tornare su un pianeta in cui, come molti della sua generazione, si ritiene politicamente impotente\u00bb\".\nC'\u00e8 anche chi ha voluto individuare un sottotesto legato agli stupefacenti nel \"trip\" del Maggiore Tom, suggerendo che il conto alla rovescia, il decollo e il \u00abfluttuare nel modo pi\u00f9 strano\u00bb (\"I'm floating in a most peculiar way\") potrebbero essere riferiti all'assunzione di droga e al suo effetto. In seguito il cantante ha ammesso di aver intrattenuto nel 1968 \"\u00abuno stupido flirt con l'eroina\u00bb\", affermando di essere stato attratto \"\u00absemplicemente dal mistero e dall'enigma di provare un'esperienza nuova\u00bb\", e nel 1980 \u00e8 tornato sull'argomento su \"New Musical Express\" in occasione dell'uscita di \"Ashes to Ashes\": \"\u00abC'era la grande esplosione tecnologica americana che ha spinto questo ragazzo nello spazio, ma una volta arrivato non era del tutto sicuro del perch\u00e9 fosse l\u00ec. Ed \u00e8 l\u00ec che l'ho lasciato... Una volta resosi conto che l'intero processo che lo spinse lass\u00f9 \u00e8 decaduto \u00e8 entrato in un processo di decomposizione. Ma lui vuole tornare nel rassicurante grembo, sulla Terra, dove tutto \u00e8 iniziato... Si tratta di uomini dello spazio diventati dei drogati\u00bb\".\nEppure, anche se alienazione e solitudine rappresentano possibili chiavi di lettura, \"Space Oddity\" non \u00e8 un brano del tutto cupo e disperato: soprattutto all'inizio il testo suona come il gioco di due ragazzi con il walkie-talkie e Bowie usa spesso parole \"infantili\" al posto di quelle che utilizzerebbe un adulto: \"astronave\" (\"spaceship\") invece di \"razzo\" (\"rocket\"), \"conto alla rovescia\" (\"countdown\") invece di \"sequenza di accensione\" (\"ignition sequence\"), e anche il nome di \"Major Tom\" sembra quello di un eroe d'azione degli anni cinquanta piuttosto che di un reale astronauta.\nIl lato B.\nLa versione operistica destinata ad essere l'ottava traccia dell'album \"Space Oddity\" venne registrata nel luglio 1969, ma un'incisione acustica di \"Wild Eyed Boy from Freecloud\" era gi\u00e0 stata prodotta il 20 giugno ai Trident Studios in poco pi\u00f9 di venti minuti, con David alla chitarra e Paul Buckmaster al violoncello, e fu questa ad essere scelta come lato B del 45 giri. Dalla versione uscita negli Stati Uniti venne eliminato il primo verso, per cui la canzone iniziava con \"\u00abStaring through the message in his eyes\u00bb\" con una durata ridotta a 3:20.\nInfluenze.\nUna fonte d'ispirazione per \"Space Oddity\" fu sicuramente il celeberrimo film di Stanley Kubrick del 1968, che secondo il biografo Christopher Sandford ebbe un \"impatto sismico\" sul cantante all'epoca della sua uscita. Le sensazioni di isolamento attirarono Bowie che fu particolarmente colpito dalle immagini del finale, tanto da inserire nella coda della canzone un riferimento a \"Atmospheres\", brano conclusivo del film del compositore Gy\u00f6rgy Ligeti. Cos\u00ec, quando alla fine del 1968 il manager Kenneth Pitt gli chiese di scrivere per il video \"Love You Till Tuesday\" \u00abun pezzo che avrebbe dimostrato inequivocabilmente la potenza inventiva di David e che avrebbe probabilmente rappresentato il punto pi\u00f9 alto della sua produzione\u00bb, il cantante aveva gi\u00e0 uno scenario in mente: nei giorni successivi scrisse \"Space Oddity\" che and\u00f2 a completare la scaletta delle tracce per il video.\nL'influenza del film di Kubrick non fu un caso. Bowie si era rivelato un fan della fantascienza dai tempi di \"We Are Hungry Men\" e altre fonti d'ispirazione possono essere intervenute come la raccolta \"Il gioco dei pianeti\" di Ray Bradbury, che comprende i racconti \"L'astronauta\" (\"The Rocket Man\", in seguito ispiratore anche per Bernie Taupin) dove la vita dell'\"uomo dello spazio\" appare noiosa e isolata come quella di un commesso viaggiatore, \"Caleidoscopio\", dove gli astronauti bruciano nel cosmo e le loro braci morenti sono viste come una stella cadente sulla Terra, ma soprattutto \"Verso il nulla\", in cui un cosmonauta ha il dubbio se la Terra e le stelle siano reali e si uccide uscendo dalla camera d'equilibrio.\nNon bisogna poi dimenticare che nell'estate del 1969 erano in corso i preparativi della missione Apollo 11, che il 20 luglio avrebbe portato Neil Armstrong e Buzz Aldrin sulla Luna. Da questo punto di vista, al di l\u00e0 del diffuso entusiasmo che probabilmente contagi\u00f2 anche David, \"Space Oddity\" pu\u00f2 rappresentare una riflessione sul carattere vano e transitorio della fama, come emerge nel verso \u00aband the papers want to know whose shirts you wear\u00bb, interpretabile come \u00abi giornali vogliono sapere per quale squadra fai il tifo\u00bb. Bowie comincia a porsi domande sui criteri della celebrit\u00e0 e si comincia a prefigurare la fusione dei diversi significati di \"star\", che pi\u00f9 avanti caratterizzer\u00e0 la figura di Ziggy Stardust.\nMusicalmente il brano rivela il nuovo indirizzo acustico assunto dalle composizioni di Bowie dopo la formazione dei Feathers a fine 1968. Lo stile, l'arrangiamento e anche il testo devono molto ai modelli folk rock statunitensi di fine anni sessanta, in particolare al brano dei Bee Gees \"New York Mining Disaster 1941\" del 1967. Come ha poi confermato il chitarrista dei Feathers, John Hutchinson: \"\u00ab\"Space Oddity \"\u00e8 una canzone tipo Bee Gees, David lo sapeva e all'epoca lo dichiarava apertamente... il modo di cantarla \u00e8 preso di sana pianta dai Bee Gees\u00bb\".\nRegistrazione.\nLa prima incisione di \"Space Oddity\" fu quella prodotta da Jonathan Weston il 2 febbraio 1969 ai Morgan Studios di Willesden per il video \"Love You Till Tuesday\". Alla registrazione, che produsse due varianti della durata di 3:45 e 4:31, parteciparono John Hutchinson alla chitarra, oltre che alla voce del \"Ground Control\", Dave Clegg al basso, Tat Meager alla batteria e Colin Wood a organo Hammond e mellotron.\nTra marzo e aprile Bowie e Hutchinson registrarono una nuova versione acustica del brano per un demo che assicur\u00f2 al cantante il contratto con la Mercury Records. In questo caso esistono tre varianti tutte della stessa durata (5:10).\nIl 20 giugno 1969 venne incisa la versione del 45 giri, la stessa presente nell'album e probabilmente la pi\u00f9 conosciuta. Alle registrazioni parteciparono il chitarrista Mick Wayne, autore delle parti di assolo e del \"countdown\", il bassista Herbie Flowers, il batterista Terry Cox che in quel periodo suonava nei Pentangle e il tastierista Rick Wakeman. Quest'ultimo ha ricordato nel 2006 la sua prima collaborazione con Bowie: \"\u00abHo imparato cos\u00ec tanto da lui sia in studio che semplicemente passando del tempo con lui. Sapeva sempre quello che voleva e non si faceva influenzare dai manager, dalle compagnie discografiche o da chiunque lui pensava non avesse una genuina conoscenza o abilit\u00e0 musicale\u00bb\".\nTra le curiosit\u00e0 della canzone c'\u00e8 la presenza dello stilofono, strumento musicale elettronico introdotto da poco e formato da una tastiera metallica controllata da una piccola penna elettronica. Bowie cominci\u00f2 ad usarlo per il demo con Hutchinson e in seguito ha rivelato che fu Marc Bolan, leader dei T. Rex e pioniere del glam rock, a fargli conoscere le modulazioni elettroniche dello stilofono: \"\u00abMi disse \"a te piace questa roba, cerca di tirarne fuori qualcosa\". Allora l'ho messo in Space Oddity e devo dire che ha funzionato. Non era altro che un piccolo segnale innescato da elettrodi. Il suono era atroce\u00bb\".\nTony Visconti, che David aveva conosciuto nell'estate del 1967 e al quale chiese di produrre l'album, odiava questa canzone tanto da decidere di delegare la produzione al suo collega Gus Dudgeon. Questi ricevette la proposta ed il primo ascolto del demo fece il suo effetto: \u00abNon ci potevo credere. Chiamai Tony al telefono e gli dissi \"non puoi seriamente non voler registrare questa canzone\". \"\u00c8 che non mi piace\", mi rispose\u00bb. Nel 2013 Visconti \u00e8 tornato sull'argomento in una intervista con Andrew Goldman del \"New York Times\": \u00abRiflettendoci, nessuna delle altre canzoni \u00e8 stata una hit. Mi sono preso a calci molte, molte volte da allora perch\u00e9 mi ero completamente sbagliato\u00bb. Come ha scritto Neil McCormick su \"Telegraph\" l'8 ottobre 2009, \"\u00abla cosa che colpisce di pi\u00f9 della produzione di Gus Dudgeon \u00e8 che, nonostante la strumentazione sontuosa, ha davvero una galleggiante leggerezza che corrisponde perfettamente con il tema. La passeggiata spaziale di Major Tom \u00e8 evocata nei suoni piuttosto che nelle parole...\u00bb\".\nUna nuova registrazione semi acustica venne effettuata il 31 dicembre 1979 per il \"Kenny Everett New Year's Eve Show\" di ITV, su idea del regista del programma David Mallet, e pubblicata l'anno successivo come lato B del singolo \"Alabama Song\". \"\u00abNon avevamo intenzione di farne un singolo\u00bb\" ha detto Visconti nel 2001, \"\u00abAndy Duncan \u00e8 alla batteria e un simil-Bowie, Zaine Griff, \u00e8 al basso. Ho dimenticato il nome del pianista. David suona di nuovo la chitarra a 12 corde\u00bb\". Il sontuoso arrangiamento della versione 45 giri venne ridotto all'essenziale e questo spiega il messaggio \"Sorry Gus\" (riferito a Gus Dudgeon) che si pu\u00f2 trovare scarabocchiato sul bordo interno del vinile. In un'intervista apparsa su \"New Musical Express\" nel 1980, Bowie ha dichiarato: \"\u00abHo acconsentito, purch\u00e9 potessi farla senza tutto l'arrangiamento ma solo con tre strumenti. Avendola suonata solo alla chitarra acustica sul palco in passato ero sempre stato sorpreso di quanto forte fosse come semplice canzone, senza tutti gli archi ed i sintetizzatori. In effetti l'aspetto video \u00e8 secondario...\u00bb\".\nUscita e accoglienza.\nIl singolo venne pubblicato l'11 luglio 1969, in tempo per l'impresa dell'Apollo 11, anche se \"Space Oddity\" aveva gi\u00e0 ricevuto il primo ascolto di massa sei giorni prima attraverso il sistema di amplificazione del concerto dei Rolling Stones a Hyde Park dedicato a Brian Jones.\nOltre che in Europa usc\u00ec negli Stati Uniti, in Canada, Libano, Sud Africa, Brasile, Giappone, Australia, Nuova Zelanda e Singapore. L'attualit\u00e0 di \"Space Oddity\" non sfugg\u00ec alla Mercury Records, che distribu\u00ec il 45 giri in America, n\u00e9 alle tante emittenti sulle quali esercitava pressioni. Alcune di queste la adottarono come inno non ufficiale degli avvenimenti del 20 luglio, anche se la storia di un astronauta che non tornava dal suo viaggio non venne apprezzata da alcune radio che rifiutarono di trasmetterla. Come risultato, il singolo usc\u00ec nella totale indifferenza e solo con la riedizione del 1973, anche grazie al successo di \"The Rise and Fall of Ziggy Stardust and the Spiders from Mars\" e \"Aladdin Sane\", raggiunse il 15\u00ba posto nella Billboard Hot 100.\nIn patria la BBC trasmise \"Space Oddity\" durante i servizi dedicati all'allunaggio e da allora la canzone \u00e8 stata spesso presente nei documentari sulle esplorazioni spaziali. In questo caso l'accoglienza da parte della stampa fu decisamente positiva. \"\u00abHo scommesso con i colleghi che sar\u00e0 un grande successo\u00bb\", scrisse Penny Valentine su \"Disc and Music Echo\", aggiungendo di averlo \"\u00abascoltato incantata dall'inizio alla fine... il suo sound \u00e8 affascinante... \u00c8 naturalmente destinato a sfondare in America, il che \u00e8 positivo\u00bb\". Tony Palmer dell\"'Observer\" consider\u00f2 \"Space Oddity\" una gradita ventata di cinismo \"\u00abin un'epoca in cui siamo pateticamente aggrappati ad ogni minima mossa degli astronauti, in cui ammiriamo incondizionatamente le cosiddette conquiste dei nostri eroi in tuta spaziale senza minimamente chiederci perch\u00e9 si trovino l\u00ec\u00bb\".\nOltre alle buone recensioni da parte delle riviste specializzate, il brano rappresent\u00f2 il primo vero e proprio successo commerciale di David Bowie raggiungendo la 5\u00aa posizione nella classifica inglese il 6 settembre 1969. Con la riedizione del 1975, inserita dalla RCA in un maxi singolo che conteneva anche \"Changes\" e l'allora inedita \"Velvet Goldmine\", \"Space Oddity\" riusc\u00ec ad ottenere la vetta della Official Singles Chart, rimanendo in classifica circa due mesi.\nNel gennaio 2016, dopo la morte di David Bowie la canzone ha guadagnato nuova popolarit\u00e0 ed ha nuovamente fatto ingresso nelle classifiche di molti Paesi. Oltre a raggiungere il 1\u00ba posto in Francia, cosa mai accaduta prima per un singolo di Bowie, \"Space Oddity\" si \u00e8 piazzata all'8\u00ba posto su iTunes l'11 gennaio.\nClassifiche.\nOltre che nelle classifiche ufficiali, \"Space Oddity\" ha trovato posto anche in quelle stilate da riviste specializzate, network televisivi e/o radiofonici.\n\"Space Oddity\" dal vivo.\nNel 1969 il successo di \"Space Oddity\" dette a Bowie la possibilit\u00e0 di eseguirla in numerose occasioni, inclusa una sessione BBC registrata il 20 ottobre e trasmessa la settimana successiva. Tra le altre apparizioni:\nIl 10 maggio 1970 David esegu\u00ec dal vivo \"Space Oddity\" agli Ivor Novello Awards ricevendo il premio \"Songwriters' Guild\" per l'originalit\u00e0 della composizione.\nIl 22 maggio 1972 venne registrata (poi non trasmessa) per un'altra sessione BBC nella quale David infil\u00f2 scherzosamente tra i versi la frase \"I'm just a rocket man!\", una frecciata al successo di Elton John a suo tempo quinto in classifica che richiamava le stesse tematiche spaziali affrontate da Bowie\n\"Space Oddity\" \u00e8 stata eseguita nella maggior parte delle tourn\u00e9e, ad eccezione dello Station to Station Tour (1976), lo Stage Tour (1978), il Glass Spider Tour (1987), l'Outside Tour (1995-96) e l'Hours Tour (1999). Tra le esibizioni \"estemporanee\":\nPubblicazioni successive.\nNel corso degli anni \"Space Oddity\" \u00e8 stata pubblicata altre volte dalla RCA, come lato A o lato B.\nNel 1973, negli Stati Uniti usc\u00ec anche in un EP che comprendeva \"Moonage Daydream\", \"Life on Mars?\" e \"It Ain't Easy\", mentre nel 1980 venne pubblicato un singolo 12\" in cui \"Space Oddity\" si fondeva con l'inizio di \"Ashes to Ashes\".\nIl 13 febbraio 2006 \u00e8 stata resa disponibile per il download digitale all'interno dell'EP \"Serious Moonlight\", fatto per promuovere il DVD omonimo, e il 12 luglio 2009 \u00e8 uscito un EP digitale con la versione originale (mono e stereo), quella del 1979 e otto varianti strumentali tra cui \"acustica\", \"basso e batteria\", \"mellotron\", \"stilofono e chitarra\".\n\"Space Oddity\" nelle raccolte.\n\"Space Oddity\" \u00e8 uno dei brani pi\u00f9 presenti nella discografia di David Bowie. Le diverse versioni esistenti sono incluse nelle seguenti pubblicazioni:\nIl videoclip.\nIl video di \"Space Oddity\" venne girato dal fotografo Mick Rock agli RCA Studios di New York nel dicembre 1972, durante la parte finale dello Ziggy Stardust Tour. Si trattava di una ripresa piuttosto statica di Bowie intento a suonare la chitarra nello studio deserto, circondato da un armamentario pseudo-era spaziale.\nIl video, presente nel VHS \"The Video Collection\" e nel DVD \"Best of Bowie\", girato e montato in due giorni con meno di 350 dollari fece da supporto alla riedizione americana del 45 giri effettuata dalla RCA nel 1973 e, successivamente, venne utilizzato anche per promuovere la riedizione britannica del 1975. Da notare che Bowie gir\u00f2 il video nelle vesti di Ziggy Stardust, con un aspetto quindi molto diverso da quello che aveva il 6 febbraio 1969 quando, nelle riprese del video promozionale \"Love You Till Tuesday\", si presentava pi\u00f9 appropriatamente nelle vesti di un astronauta che parte per il cosmo su quello che sembra un ciclomotore a forma di casco e viene abbordato da due ingannevoli \"sirene dello spazio\" (Samantha Bond e Suzanne Mercer) acconciate in stile Blake's 7.\nIl 31 dicembre 1979, il canale inglese ITV mand\u00f2 in onda un altro video di \"Space Oddity\" all'interno del \"Kenny Everett New Year's Eve Show\", in una versione realizzata appositamente per lo show che comprendeva alcune immagini che sarebbero state utilizzate nel 1980 per il videoclip di \"Ashes to Ashes\".\nCover.\nMoltissimi sono gli artisti che hanno inciso nel corso degli anni la loro versione di \"Space Oddity\":\nTra gli artisti che hanno pubblicato versioni strumentali:\nAltre cover che si trovano in album tributo o compilation di artisti vari includono quelle di:"}
{"id": "2141749", "revid": "197586", "url": "https://it.wikipedia.org/wiki?curid=2141749", "title": "Combe Force", "text": ""}
{"id": "2141757", "revid": "188323", "url": "https://it.wikipedia.org/wiki?curid=2141757", "title": "Sbalzo anteriore", "text": ""}
{"id": "2141759", "revid": "188323", "url": "https://it.wikipedia.org/wiki?curid=2141759", "title": "Sbalzo posteriore", "text": ""}
{"id": "2141760", "revid": "729019", "url": "https://it.wikipedia.org/wiki?curid=2141760", "title": "James William Marshall", "text": "Si laure\u00f2 al Dickinson College nel 1848 e divenne in seguito professore di Lingue Antiche, posizione che mantenne fino allo scoppio della guerra civile americana, quando il presidente Abramo Lincoln lo nomin\u00f2 console a Leeds.\nDopo quattro anni in quel ruolo il presidente Grant lo richiam\u00f2 in patria (1869) per diventare il primo assistente del direttore generale delle Poste. Marshall ricopr\u00ec quel ruolo fino alla chiusura dell'amministrazione, a parte un breve periodo nel 1874, in cui fu direttore generale ad interim fra le dimissioni di Creswell e la nomina di Jewell.\nAlla fine della presidenza Grant, Marshall divenne soprintendente generale del Servizio Postale Ferroviario."}
{"id": "2141777", "revid": "56588", "url": "https://it.wikipedia.org/wiki?curid=2141777", "title": "Sede titolare di Umbriatico", "text": ""}
{"id": "2141780", "revid": "170204", "url": "https://it.wikipedia.org/wiki?curid=2141780", "title": "Turano (Valvestino)", "text": "Turano (\"T\u00f6r\u00e0\" o \"T\u00fcr\u00e0\" in dialetto bresciano) \u00e8 una frazione del comune di Valvestino, nella omonima valle in provincia di Brescia.\n\u00c8 il capoluogo comunale, sede del municipio e il comune ebbe nome Turano fino a quando nel 1931 cambi\u00f2 il nome con l'attuale. Fino al XIX secolo fu sede del Consiglio generale della Val Vestino che riuniva in assemblea i rappresentanti delle cinque comunit\u00e0 di Armo, Bollone, Magasa, Moerna, Persone e la stessa Turano.\nOrigine del nome.\nDiverse le ipotesi avanzate sull'origine del nome e secondo alcuni storici il toponimo deriverebbe da \"Turan\", tradotto in \"la Signora\", la divinit\u00e0 etrusca dell'amore e della fertilit\u00e0 corrispondente alla dea Venere dei Romani. Secondo alcuni, come per la frazione di Turano di Fivizzano, i toponimi che mostrano radici di \"tiv\" o \"tur\" sarebbero collegabili a nomi di divinit\u00e0 etrusche. Per altri ricercatori invece \u00e8 di epoca romana riconducibile alle parole latine \"Tres amnes\" (tre fiumi), data la confluenza dei tre torrenti che scorrono ai suoi piedi, il Magasino, il Personcino e l'Armarolo o dal gentilizio latino \"\"Tur(r)ius\" o \"Turus\" col suffisso aggettivale -anus che indica una propriet\u00e0 fondiaria o ancora da \"Turris amnis\"\" che significa letteralmente \"torre del fiume\". Quest'ultima ipotesi, \u00e8 suffragata da un'antica tradizione popolare locale, trascritta anche da Claudio Fossati (1838-1895) in una pubblicazione del 1894 e dal figlio Donato nel 1931, che ha sempre indicato sul Dosso di Turano la presenza di ruderi di una torre fortificata di origine romana che dominava appunto la Valle e i cui materiali furono usati nel 1240 dal ghibellino Bonifacino da Bollone per edificare, sempre nello stesso luogo, un fortilizio e nei primi anni del 1900 gli ultimi resti furono adoperati per l'edificazione della casa Andreoli, oggi ex ufficio postale. Arnaldo Gnaga nel suo \"Vocabolario topografico-toponomastico\" sostiene che il toponimo \u00e8 da ricercarsi nella presenza celtica difatti esso deriverebbe dal gentilizio \"Thorius\" o da \"taur\" che significa monte o altura per indicare un paese sorto su un'altura.\nDue ultime ipotesi sono avanzate da Carlo Battisti, secondo il quale l'origine \u00e8 invece da ricercarsi in un gentilizio barbarico, col significato quindi di \"\"terreno di Turano\", poich\u00e9 \"il suffisso -anum permette di pensare con una certa probabilit\u00e0 a un fundus appartenente ad un indigeno romanizzato\" e da Lino Franceschini per il quale il toponimo Turano conservando l'etimo di base indoeuropeo di \"tir\"\" (che corrisponde a \"terra\" in latino), un riferimento alla sfera della propriet\u00e0 terriera, sarebbe una variante, come Tirano, Tirolo (localit\u00e0 a sud del lago di Garda e del comune di Bolano, in provincia della Spezia), Terlago e Terento, del termine lituano \"\"tyrulia\" (vasto e profondo pantano) e del lettone \"tirelis\", \"tirulis\"\" (zona ricca di pantani e acquitrinosa) da cui prende il nome Tyrole, un vasto territorio acquitrinoso in Curlandia, regione della Lettonia.\nIl toponimo di Turano \u00e8 attestato per la prima volta il 15 novembre 928, quando Nokterio, vescovo di Verona, cedeva, con testamento, la giurisdizione e la propriet\u00e0 della chiesa di \"sanctae Mariae de Turano\", unitamente ad altre trentine di Bondo, Breguzzo e Bolbeno, al Capitolo stesso.\nPresumibilmente ha la stessa origine il toponimo del fondo agricolo Cort\u00f6r\u00e0 sito nella vicina Magasa, che \u00e8 un composto di \"cor\", che significa corte agricola, fondo, e dell'antico proprietario \"T\u00f6r\u00e0\", ossia Turano oppure l'Acqua dei T\u00f6r\u00e0, rio in prossimit\u00e0 di malga Bait. Nel 1913 il glottologo Carlo Battisti riport\u00f2 nella sua ricerca sul dialetto della Val Vestino che gli abitanti del luogo venivano soprannominati: \"Mol\u00e8te\", arrotini.\nStoria.\nTurano trova la sua origine probabilmente in epoca pre-romana come piccolo insediamento di popolazioni \u201creto-celtiche\u201d: Stoni o Galli Cenomani.\nNella frazione si trova la pieve di San Giovanni Battista, le cui prime notizie risalgono al 928. Secondo una tradizione locale trascritta dallo storico padre Cipriano Gnesotti, frate cappuccino di Storo, nel 1166 vi sost\u00f2, esule da Roma, papa Alessandro III che concesse alla popolazione della Val Vestino l'indulgenza plenaria del \"Perdono\" nell'ultima domenica di agosto.\nCapoluogo della Valle, Turano fu sempre al centro delle vicissitudini storiche che la travagliarono. Cos\u00ec avvenne il 24 agosto 1796 nel corso dell'invasione napoleonica d'Italia, quando circa 80 soldati francesi provenienti dall'accampamento di Storo della divisione del generale Sauret, giunti a Moerna da Bocca Cocca, scesero, a suon di tamburo e tromba, a Turano imponendo ai rappresentanti di Valle il pagamento della \"tassa di guerra\" consistente in 2.000 lire venete in contanti e altre 3.000 lire in grani e bestiame. In compenso rilasciarono passaporti al pubblico e al privato di poter \"a man salva\" introdurre in Valle le mercanzie e generi alimentari necessari al sostentamento della popolazione.\nLa Val Vestino, qualche secolo dopo, non fu pure immune al fenomeno del terrorismo politico che negli anni settanta impervers\u00f2 in Italia. Nel 1979, nel corso di un'operazione di polizia, fu scoperto a Turano un covo dell'organizzazione Prima Linea che port\u00f2 all'arresto di quattro esponenti e al sequestro di esplosivo e materiale documentario.\nIl leggendario passaggio di papa Alessandro III in Valle nel 1166.\nUn'antica leggenda nata sulla fine del Quattrocento inizio del Cinquecento narra che sul finire del 1166, precisamente nel mese di ottobre, pass\u00f2 sui monti del Bresciano e in Val Vestino il papa Alessandro III, esule da Roma, sostenitore dei liberi comuni, incalzato dagli imperiali dell'imperatore Federico I Barbarossa e contestato nella sua autorit\u00e0 da quattro antipapa. Questo racconto \u00e8 stato insistentemente riportato oralmente nei secoli dalla popolazione locale e trascritto dagli storici, ma ritenuto dai pi\u00f9 degli stessi privo di prove certe e concordanti, tra questi Cipriano Gnesotti, ecclesiastico storese, nella sue \"Memorie delle Giudicarie\" del 1700, ma il ripetersi della leggenda in tre zone geografiche ben distanti fra loro \u00e8 sorprendente.\nA Turano di Valvestino si rievoca, nell'ultima domenica del mese, la Festa del Perdono ove ogni persona, pentita e confessata, che abbia visitato la chiesa di San Giovanni Battista, vengono rimesse completamente tutte le colpe, questa cerimonia ecclesiastica fu istituita, secondo la tradizione, dal papa Alessandro III riconoscente dell'ospitalit\u00e0 e della protezione dei valligiani, nonostante la Valle fosse di fede ghibellina e soggetta alla famiglia Lodron, pure di fede imperiale, prima di riprendere il suo percorso, si ipotizza, in Val Sabbia passando, per qualcuno, da Capovalle o da Bocca Cocca-Cingolo Rosso. Secondo Attilio Mazza si pu\u00f2 supporre che tale Festa del Perdono sia piuttosto da collegare al Perdono d'Assisi del 1216 che si celebra il 2 agosto mentre Cipriano Gnesotti ipotizza che: \"cadendo in quest'ultima domenica la Consacrazione della Chiesa Rettorale, nella quale in allora sia concessa una indulgenza per chiamarvi que' popolani a farne l'anniversaria adorazione, e questa si chiama ancora Perdono. Di certo il concorso \u00e8 grande, e maggiore era tempo fa, quando vi concorreva la milizia nazionale. Bolla di indulgenza non si pu\u00f2 mostrare perita, credo, nell'incendio della canonica di Turano\"\nDel passaggio in Val Sabbia e Val Trompia di Alessandro III le cronache ricordano una lapide murata sulla parete della chiesa di Mura appartenete all'ex pieve di Savallo, mentre il 19 aprile 1545 mons. Donato Savallo, rettore di Marmentino ed arciprete della cattedrale di Brescia, ritrova le reliquie insigni che si ritenevano donate da papa Alessandro III transitante per Marmentino fuggendo dall'imperatore Federico Barbarossa, e le colloca devotissimamente sotto l'altar maggiore della chiesa parrocchiale dei SS. Cosma e Damiano. Il papa sembra don\u00f2 alla Chiesa una ricca pianeta dorata.\n1166, il transito dell'imperatore Federico I Barbarossa.\nUn'antica tradizione orale pi\u00f9 volte riportata nei secoli dagli storici, tra questi Cipriano Gnesotti nella sue \"Memorie delle Giudicarie\" e i rapporti segreti dei provveditori veneti di Sal\u00f2 inviati al Consiglio dei Dieci a Venezia nel 1600, racconta che nell'ottobre del 1166 l'imperatore di Germania, Federico I detto il Barbarossa, scese in Italia con il proprio esercito composto da circa 10.000 uomini per la quarta volta con l'intento di strappare all'Imperatore d'Oriente la base che egli manteneva nell'Italia centrale e assoggettare le citt\u00e0 ribelli alla politica del Sacro romano impero. Costui, passato per Trento, dopo aver percorso la consueta Valle dell'Adige e vista l'impossibilit\u00e0 di raggiungere Milano data l'ostilit\u00e0 dei Veronesi e dei Castelbarco che avevano sbarrato con ingenti forze la Val Lagarina, espugnato i castelli ghibellini di Rivoli e Appendice, e quella delle citt\u00e0 di Brescia e Bergamo, devi\u00f2 sulla sponda orientale del lago di Garda e imbarc\u00f2 a Garda i propri armati fino all'approdo di Toscolano. \nQui, guidato dai fedeli conti di Lodrone, feudatari ghibellini, si inerpic\u00f2 nella Valle del Toscolano, raggiunta la Val Vestino, da Turano sal\u00ec alla Bocca Cocca e per la mulattiera del monte Cingolo Rosso discese a Lodrone, donde per Bagolino e passo di Croce Domini pass\u00f2 in Valcamonica a Breno e raggiunse cos\u00ec Milano nel mese di novembre. Per alcuni questo passaggio, per altri invece quello di papa Alessandro III avvenuto nello stesso anno nel mese di novembre, sarebbe ricordato da certe lettere incise \"in macigno\" vicino al luogo denominato Scaletta nel territorio di Bondone presso il monte Cingolo Rosso. \nAltri storici non menzionano il fatto, invece, al contrario, tra questi Ludovico Antonio Muratori, sostengono che dalla Valle dell'Adige il Barbarossa ritorn\u00f2 sul suo cammino e punt\u00f2 al passo del Tonale calando poi nella fedele Valcamonica. Mentre per altri studiosi, i due fatti non sono in contrapposizione fra loro e anzi lecitamente si pu\u00f2 supporre per Cipriano Gnesotti un transito breve dell'imperatore passando in Val Vestino con la sola scorta dei Lodron e di poche unit\u00e0 per raggiungere al pi\u00f9 presto possibile e in gran segreto Breno, mentre il grosso dell'esercito, vista l'impossibilit\u00e0 di essere traghettato via lago dalle esigue imbarcazioni presenti, un passaggio pi\u00f9 lungo a nord nella Valle di Non. delle Giudicarie disposte secondo l'ordine dei tempi, 1786. e nei rapporti segreti dei provveditori veneti di Sal\u00f2 inviati al Consiglio dei Dieci a Venezia nel 1600, racconta che nell'ottobre del 1166 l'imperatore di Germania, Federico I detto il Barbarossa, scese in Italia con il proprio esercito composto da circa 10.000 uomini per la quarta volta con l'intento di strappare all'Imperatore d'Oriente la base che egli manteneva nell'Italia centrale e assoggettare le citt\u00e0 ribelli alla politica del Sacro romano impero.\nCostui, passato per Trento, dopo aver percorso la consueta Valle dell'Adige e vista l'impossibilit\u00e0 di raggiungere Milano data l'ostilit\u00e0 dei Veronesi e dei Castelbarco che avevano sbarrato con ingenti forze la Val Lagarina, espugnato i castelli ghibellini di Rivoli e Appendice, e quella delle citt\u00e0 di Brescia e Bergamo, devi\u00f2 sulla sponda orientale del lago di Garda e imbarc\u00f2 i propri armati fino all'approdo di Toscolano. Qui, guidato dai fedeli conti di Lodrone, feudatari ghibellini, si inerpic\u00f2 nella Valle del Toscolano, raggiunta la Val Vestino, da Turano sal\u00ec alla Bocca Cocca e per la mulattiera del monte Cingolo Rosso discese a Lodrone, donde per Bagolino e passo di Croce Domini pass\u00f2 in Valcamonica a Breno e raggiunse cos\u00ec Milano nel mese di novembre. Per alcuni questo passaggio, per altri invece quello di papa Alessandro III avvenuto nello stesso anno nel mese di novembre, sarebbe ricordato da certe lettere incise \"in macigno\" vicino al luogo denominato Scaletta nel territorio di Bondone sul monte Cingolo Rosso. \nAltri storici non menzionano il fatto, invece, al contrario, sostengono che dalla Valle dell'Adige il Barbarossa ritorn\u00f2 sul suo cammino e punt\u00f2 al passo del Tonale calando poi nella fedele Valcamonica. Quindi sempre per alcuni studiosi, i due fatti non sono in contrapposizione fra loro e anzi lecitamente si pu\u00f2 supporre un transito breve dell'imperatore passando in Val Vestino con la scorta dei Lodron e di poche unit\u00e0 per raggiungere Breno, mentre il grosso dell'esercito, vista l'impossibilit\u00e0 di essere traghettato via lago dalle esigue imbarcazioni presenti, un passaggio pi\u00f9 lungo a nord nella Valle di Non.\n1405, il compromesso arbitrale fra la comunit\u00e0 di Storo e quelle di Magasa, Armo, Persone, Moerna e Turano nella Val Vestino causa la lite per i rispettivi confini del monte Tombea.\nNel XV secolo \u00e8 documentata per la prima volta le lite scaturita fra le comunit\u00e0 di Val Vestino, esclusa quella di Bollone, con quella di Storo per lo sfruttamento, possesso e utilizzo dei pascoli d'alpeggio di malga Tombea. Il documento consistente in una pergamena, scritta in latino, conservata presso l'archivio storico del comune di Storo, fu copiato, tradotto e pubblicato dal ricercatore Franco Bianchini nel 2009 e riportato nelle sue parti essenziali da Michele Bella nel 2020. Al centro della discordia vi era la delimitazione del \"confine\" montano riconducibile con molta probabilit\u00e0 alla zona della conca pascoliva con la sua preziosa pozza d'abbeverata compresa tra il Dosso delle Saette e Cima Tombea, detta la Piana degli Stor, e pi\u00f9 a ovest la prateria verso la Valle delle Fontane e la Bocca di Cablone. In quei tempi, a quanto sembra, non era stato mai definito legalmente a chi appartenesse quel territorio, nessun cippo era stato collocato e la conoscenza dei luoghi era basata sull'usanza e le tradizione orale dei contadini sedimentatasi nel tempo. Le praterie delle comunit\u00e0 valvestinesi erano a quel tempo assai ridotte e le sole malghe Corva, Alvezza, Bait, Selvabella e Piombino non erano sufficienti a soddisfare i bisogni degli allevatori e queste \"erbe\" d'alta quota erano fondamentali per la sopravvivenza delle comunit\u00e0 rurali locali che necessitavano di ulteriori pascoli ove condurre in estate, dai primi di luglio a circa il 10 agosto, le proprie mandrie. Non si conoscono le cifre esatte dei capi di bestiame di quel secolo, ma una stima del 1946 rende noto che i malghesi potevano disporre per la sola monticazione del monte di circa 180 capi di mucche da latte e manze, terminato il periodo della malga il prativo veniva occupato dal bestiame minuto, capre e pecore, presente nell'alpeggio della Valle di Campei. \nLa controversia inizi\u00f2 venerd\u00ec 21 agosto del 1405 nella contrada Villa di Condino sulla piazza Pagne \"nei pressi della casa comunale presenti il maestro fabbro Glisente del fu maestro fabbro Guglielmo, Giovanni detto Mondinello figlio del fu Mondino, Antonio figlio di Giovanni detto Mazzucchino del fu Picino, tutti costoro della contrada S\u00e0ssolo della detta Pieve di Condino; Condinello figlio del fu Zanino detto Mazzola di detta contrada di sotto della soprascritta terra di Condino, ed Antonio detto Rosso, messo pubblico del fu Canale della villa di Por della Pieve di Bono, ora residente nella villa di Val\u00e8r della detta Pieve di Bono e predetta diocesi di Trento e molti altri testimoni convocati e richiesti\" si unirono in presenza dei due procuratori delle comunit\u00e0 in causa per discutere e cercare un compromesso arbitrale definitivo che ponesse termine alla lite dei confini montani. Il notaio Pietro del fu notaio Franceschino di Isera, cittadino di Trento e abitante nella villa di Stenico delle Valli Giudicarie, con la collaborazione del notaio Paolo, stil\u00f2 un documento su pergamena, identificando innanzi tutto presenti, valutando i loro mandati e i documenti prodotti dalle parti. \nLa comunit\u00e0 di Storo era rappresentata da Benvenuto detto \u201cGreco\u201d figlio del fu Bertolino della villa di Storo, \"legittimo ed abilitato sindico-procuratore e gestore degli interessi degli uomini e persone nonch\u00e9 della comunit\u00e0 ed universalit\u00e0 di detta villa di Storo, con documento pubblico redatto di mano e con segno notarile di Bartolomeo del fu notaio Paolo della contrada Lev\u00ec (o Lev\u00ecdo) della Pieve di Bono, pubblico notaio di licenza imperiale, agente e richiedente da una parte\"; mentre quella della Val Vestino da Giovannino del fu Domenico della terra di Turano della Valle di Vestino della diocesi di Trento, \"abilitato sindico-procuratore e gestore degli interessi degli uomini e persone nonch\u00e9 della comunit\u00e0 ed universalit\u00e0 delle ville di Magasa, Armo, Persone, Turano e Moerna di detta Valle di Vestino, con documento pubblico redatto di mano e con segno notarile di Franceschino del fu Giovannino fu Martino della terra di Navazzo del Comune di Gargano delle Riviera del Lago di Garda della diocesi di Brescia, agente in sua difesa dall\u2019altra parte\". La questione esposta era prettamente confinaria, costoro infatti dichiarano pubblicamente \"di voler giungere alla concordia e dovuta risoluzione e pacificazione della lite a lungo vertente fra i predetti uomini e persone e comunit\u00e0 delle terre di Magasa, Armo, Persone, Turano e Moerna della soprascritta Valle di Vestino ed al fine di evitare spese ed eliminare e mitigare danni, scandali, risse e discordie, per il bene della pace e della concordia, affinch\u00e9 perpetuamente e vicendevolmente regni fra le dette parti l\u2019amore, a proposito della lite e questione del monte denominato Tombea situato ed ubicato nei territori e fra i monti e confini degli uomini e delle comunit\u00e0 di dette terre di Magasa, Armo, Persone, Turano e Moerna della soprascritta Valle di Vestino da una parte, ed i monti e confini della comunit\u00e0 ed universit\u00e0 della detta terra di Storo dall\u2019altra, poich\u00e9 a mattina ed a settentrione confinano gli uomini e le persone della Valle di Vestino, ed a mezzogiorno ed a sera confinano gli uomini e persone della detta terra di Storo, la quale lite era la seguente\". \nEntrambi i procuratori portarono a sostegno delle loro affermazioni testimoni che sostenevano, basandosi sulle antiche tradizioni e consuetudini, che il territorio spettava da tempi immemori a questa o a quell'altra comunit\u00e0, ma nessun documento scritto fu prodotto a loro favore che permettesse di dimostrare con certezza la propriet\u00e0. Infatti Benvenuto detto \u201cGreco\u201d dichiar\u00f2 che il monte di Tombea, situato ed insistente fra i suddetti confini e con tutte le sue competenti adiacenze e confinanze, spettava di diritto agli uomini della terra di Storo, e \"che lui stesso e gli uomini della comunit\u00e0 di Storo, cos\u00ec come i loro predecessori, gi\u00e0 da 10, 20, 30, 50, 80 e 100 anni ed oltre, da non esservi alcuna memoria in contrario, con ogni genere di armenti detti uomini pascolarono sul monte denominato Tombea come territorio di loro libera propriet\u00e0, senza alcuna molestia, disturbo o contraddizione da parte degli uomini e persone delle comunit\u00e0 ed universalit\u00e0 delle predette terre di Magasa, Armo, Persone, Turano e Moerna\".\nAltres\u00ec Giovannino del fu Domenico della terra di Turano prontamente ribatt\u00e8 negando la ricostruzione narrata da Benvenuto detto \u201cGreco\u201d e asser\u00ec che il monte Tombea nella sua totalit\u00e0, con tutte le sue adiacenze e confinanze, spettava di diritto esclusivamente agli uomini delle comunit\u00e0 di Magasa, Armo, Persone, Turano e Moerna ed in nessun altro modo agli uomini di Storo. Vista la divergenza tra le parti, la soluzione migliore per definire la controversia parve a tutti i presenti l'arbitramento. Con questo tipo di contratto le due parti litiganti devolvevano la risoluzione della contesa al giudizio di una o pi\u00f9 persone scelte liberamente. Quindi i due \"sindaci\" nominarono alcuni pacificatori chiamati pure arbitri, definitori o probiviri.\nBenvenuto detto \u201cGreco\u201d scelse, nomin\u00f2 e completamente si affid\u00f2 a Giacomo figlio del fu Giovannino della terra di Agrone della Pieve di Bono, Giovanni detto P\u00eczolo, residente nella contrada di Condino, al figlio del fu Guglielmo detto \u201cPantera\u201d di Locca della Valle di Ledro della diocesi di Trento ed un tempo residente nella terra di Por, il notaio Giacomo della terra di Comighello della Pieve del Bleggio, ed il notaio Giovanni del fu notaio Domenico di Condino. Giovannino fu Domenico scelse, nomin\u00f2 e completamente si affid\u00f2 a Picino del fu ser Silvestro detto \u201cToso\u201d della terra di Por, Franceschino fu ser Giovannino della detta terra di Agrone, Giovanni fu ser Manfredino della terra di Fontanedo della Pieve di Bono e Giovanni figlio di Pizino detto \u201cRegia\u201d fu Zanino della contrada di S\u00e0ssolo della Pieve di Condino.\nGli arbitri furono investiti dell'autorit\u00e0 \"di ascoltare le parti, decidere, definire, giudicare, sentenziare e promulgare, ovvero di disporre e giudicare con relative disposizioni, sentenze e di imporre di non opporsi e ricorrere su quanto deciso e sentenziato in alcuna sede di giudizio, con documenti scritti o senza in qualsiasi sede giuridica, sempre ed in ogni luogo, sia con le pareti avverse presenti o assenti su quanto richiesto e successivamente solennemente deliberato. Ragion per cui le suddette parti in causa convennero di obbedire ed in toto osservare quanto sar\u00e0 prescritto nelle loro sentenze di qualunque contenuto ed in qualunque sede giudiziale\". \nFu stabilito che in caso di non osservanza dell'accordo l'applicazione di una ammenda di 200 ducati da versare met\u00e0 alla camera fiscale del principe vescovo di Trento e l\u2019altra met\u00e0 al nobile Pietro Lodron \"signore generale di dette terre di Magasa, Armo, Persone, Moerna e Turano della Valle di Vestino\". Inoltre le parti contraenti si impegnarono di rifondere tutti i danni causati e le spese sostenute con relativi interessi in caso di condanna in sede giudiziale garantendo la quantit\u00e0 di denaro stimata con un'ipoteca di tutti i beni personali in loro possesso, presenti e futuri, e quelli della rispettive comunit\u00e0. \nAl termine Benvenuto detto \u201cGreco\u201d e Giovannino fu Domenico giurarono con tocco di mano sulle sacre scritture di osservare tutte le suddette deliberazioni e chiesero al notaio di stilare un pubblico documento da consegnare ad entrambe le singole parti contendenti.\nFungevano da giudici di appello il nobile Pietro del fu Paride di Lodrone, \"quale signore generale degli uomini e persone delle comunit\u00e0 ed universit\u00e0 delle terre di Magasa, Armo, Persone, Moerna e Turano della Valle di Vestino e l\u2019onorabile signor Matteo, notaio e cittadino di Trento ed assessore del nobile Erasmo di Thun in Val di Non, vicario generale nelle Giudicarie per conto del principe vescovo di Trento Giorgio nonch\u00e9 generale signore e pastore degli uomini e della comunit\u00e0 di Storo\".\n1511, la grande divisione di pascoli e boschi dei monti Camiolo, Tombea, Dos di Sas e della costa di Ve.\nLo studio compiuto da don Mario Trebeschi , ex parroco di Limone del Garda, di una sgualcita e a tratti illeggibile pergamena conservata presso l\u2019Archivio Parrocchiale di Magasa, port\u00f2 a conoscenza dell\u2019intensivo sfruttamento dei pascoli d\u2019alpeggio, dei boschi, delle acque torrentizie in Val Vestino che fu spesso causa di interminabili e astiose liti fra le sei comunit\u00e0. In special modo nelle zone contese dei monti Tombea e Camiolo; ognuna di esse rivendicava, pi\u00f9 o meno fortemente, antichi diritti di possesso o transito, con il risultato che il normale e corretto uso veniva compromesso da continui sconfinamenti di mandrie e tagli abusivi di legname. Pertanto agli inizi del Cinquecento, onde evitare guai peggiori, si arriv\u00f2 in due fasi successive con l\u2019arbitrariato autorevole dei conti Lodron ad una spartizione di questi luoghi tra le varie ville o \u201ccommunelli\u201d. Infatti questi giocarono un ruolo attivo nella vicenda, persuadendo energicamente le comunit\u00e0 alla definitiva risoluzione del problema con la sottoscrizione di un accordo che fosse il pi\u00f9 equilibrato possibile, tanto da soddisfare completamente ed in maniera definitiva le esigenti richieste delle numerose parti in causa. Il 5 luglio del 1502 il notaio Delaido Cadenelli della Valle di Scalve redigeva a Turano sotto il portico adibito a cucina della casa di un tale Giovanni, un atto di composizione tra Armo e Magasa per lo sfruttamento consensuale della confinante valle di Cablone (nel documento Camlone, situata sotto il monte Cortina). Erano presenti i deputati di Armo: Bartolomeo, figlio di Faustino, e Stefenello, figlio di Lorenzo; per Magasa: Antoniolo, figlio di Giovanni Zeni, e Viano, figlio di Giovanni Bertolina. Fungevano da giudici d\u2019appello i conti Francesco, Bernardino e Paride, figli del sopra menzionato Giorgio, passati alla storia delle cronache locali di quei tempi, come uomini dotati di una ferocia sanguinaria. Il 31 ottobre del 1511 nella canonica della chiesa di San Giovanni Battista di Turano, Bartolomeo, figlio del defunto Stefanino Bertanini di Villavetro , notaio pubblico per autorit\u00e0 imperiale, stipulava il documento della pi\u00f9 grande divisione terriera mai avvenuta in Valle, oltre un terzo del suo territorio ne era interessato. Un primo accordo era gi\u00e0 stato stipulato il 5 settembre del 1509 dal notaio Girolamo Morani su imbreviature del notaio Giovan Pietro Samuelli di Liano, ma in seguito all\u2019intervento di alcune variazioni si era preferito, su invito dei conti Bernardino e Paride, revisionare completamente il tutto e procedere cos\u00ec ad una nuova spartizione. Alla presenza del conte Bartolomeo, figlio del defunto Bernardino, venivano radunati come testimoni il parroco Bernardino, figlio del defunto Tommaso Bertolini, Francesco, figlio di Bernardino Piccini, tutti e due di Gargnano, il bergamasco Bettino, figlio del defunto Luca de Medici di San Pellegrino, tre procuratori per ogni Comune, ad eccezione di quello di Bollone che non faceva parte della contesa (per Magasa presenziavano Zeno figlio del defunto Giovanni Zeni, Pietro Andrei, Viano Bertolini), e si procedeva solennemente alla divisione dei beni spettanti ad ogni singolo paese. A Magasa veniva attribuita la propriet\u00e0 del monte Tombea fino ai prati di Fondo comprendendo l\u2019area di pertinenza della malga Alvezza e l\u2019esclusiva di tutti i diritti di transito; una parte di territorio boscoso sulla Cima Gusaur e sul dosso delle Apene a Camiolo, in compenso pagava 400 lire planet alle altre comunit\u00e0 come ricompensa dei danni patiti per la privazione dei sopraddetti passaggi montani. Alcune clausole stabilivano espressamente che il ponte di Nangone (Vangone o Nang\u00f9 nella parlata locale) doveva essere di uso comune e che lungo il greto del torrente Toscolano si poteva pascolare liberamente il bestiame e usarne l\u2019acqua per alimentare i meccanismi idraulici degli opifici. Al contrario il pascolo e il taglio abusivo di piante veniva punito severamente con una multa di 10 soldi per ogni infrazione commessa. \nAlla fine dopo aver riletto il capitolato, tutti i contraenti dichiaravano di aver piena conoscenza delle parti di beni avute in loro possesso, di riconoscere che la divisione attuata era imparziale e di osservare rispettosamente gli statuti, gli ordini, le provvisioni e i decreti dei conti Lodron, signori della comunit\u00e0 di Lodrone e di quelle di Val Vestino. Poi i rappresentanti di Armo, Magasa, Moerna, Persone e Turano giuravano, avanti il conte Bartolomeo Lodron, toccando i santi vangeli, di non contraffarre e contravvenire la presente divisione terriera e, con il loro atto, si sottoponevano al giudizio del foro ecclesiastico e ai sacri canoni di Calcedonia.\nIl contrabbando del 1800.\nIl contrabbando delle merci per evitare i dazi di importazione fu un problema secolare per quegli stati confinanti con la Val Vestino. Gi\u00e0 nel 1615 il provveditore veneto di Sal\u00f2, Marco Barbarigo, riferiva che \"non si ha potuto usare tanta diligenza che non se sia passato sempre qualcuno per quei sentieri scavezzando i monti per la Val di Vestino et con proprij barchetti traghettando il lago d'Idro et anco per terra, entrando nella Val di Sabbio nel bresciano andarsene al suo viaggio\". In tal modo allertava il Consiglio dei Dieci sulla permeabilit\u00e0 dei confini di stato nelle zone montane con la stessa Repubblica di Venezia che poteva ovviamente diventare particolarmente pericolosa nel casi di passaggi di banditi, contrabbandieri o per persone che violavano le misure sanitarie eccezionali, la nota \"quarantena\", che veniva applicata ai viaggiatori provenienti da luoghi dove erano scoppiate . \nVerso il 1882 il Regno d'Italia complet\u00f2 la cinturazione dei confini di Stato della Val Vestino con la costruzione dei tre citati Caselli di Dogana presidiati dai militi della Regia Guardia di Finanza. Le cronache narrano che presso il Casello di Dogana di Gargnano, della Pato\u00e0la, il professor Bartolomeo Venturini era solito nascondere il tabacco nel cappello per sfuggire ai controlli e alla tassazione.\nNel 1886 una relazione dell'amministrazione delle gabelle del Regio ministero delle Finanze affermava che il contrabbando era favorito dall'aggravamento delle tasse di produzione del Regno, dei dazi di confine e del prezzo dei tabacchi. La frontiera dell'Austria-Ungheria, presidiata da pochi agenti era particolarmente estesa e costoro non erano in grado di contenere \"la fiumana di contrabbando irrompente con sfrontata audacia su tutti i punti di questa estesissima linea\". Cos\u00ec furono instituite nuove Brigate di Finanza tra cui a Idro e Gargnano considerati \"punti esposti\".\nBollone come Moerna, ma in generale tutti gli abitati di Valle e dell'Alto Garda Trentino e Bresciano, terre prossime alla linea di confine, diventarono cos\u00ec un crocevia strategico per il contrabbando di merci tra il territorio della Riviera di Sal\u00f2 e il Trentino attraverso la zona montuosa del monte Vesta, del monte Stino e dei monti della Puria. Lo storico toscolanese Claudio Fossati (1838-1895) scriveva nel 1894 che il contrabbando dei valvestinesi era l'unico stimolo a violare le leggi in quanto era fomentato dalle ingiuste tariffe doganali, dai facili guadagni e dalla povert\u00e0 degli abitanti.\nNel 1894 \u00e8 documentato il contrasto al fenomeno: l'Intendenza di Brescia comunicava che il brigadiere Rambelli Giovanni in servizio al Casello di Gargnano ottenne il sequestro di chilogrammi 93 di zucchero e chilogrammi 1.500 di tabacco di contrabbando e fu premiato con lire 25. La guardia Bacchilega Luigi in servizio alla sezione di Dogana di Bocca di Paolone ottenne il sequestro di chilogrammi 47 di zucchero con l'arresto di un contrabbandiere e l'identificazione di un'altra persona, fu premiato con lire 15. Lo stesso Bacchilega Luigi e la guardia Carta Giuseppe ottennero il sequestro di chilogrammi 70 di zuccherocon l'arresto di un contrabbandiere e furono premiati con lire 30 per la pima operazione e con lire 20 per la seconda. Nello stesso anno il comandante della Regia Guardia di Finanza del Circolo di Sal\u00f2 ispezion\u00f2 la sede di Gargnano, il Casello di Gargnano e la sezione di Hano.\nDonato Fossati (1870-1949), il nipote, raccolse la testimonianza di Giacomo Zucchetti detto \"Astrologo\" di Gaino, un ex milite sessantenne della Regia Guardia di Finanza, pure soprannominato per la sua appartenenza al Corpo, \"Spad\u00ec\", in servizio nella zona di confine tra il finire dell'Ottocento e l'inizio del Novecento, il quale affermava che \"i contrabbandieri due volte la settimana in poche ore, sorpassata la montagna di Vesta allora linea di confine coll'Austria e calati a Bollone, ritornavano carichi di tabacco, di zucchero e specialmente di alcool, che rivendevano ai produttori d'acqua di cedro specialmente\" della Riviera di Sal\u00f2.. Al contrario per importare merci di contrabbando dal basso lago di Garda, i contrabbandieri di Val Vestino si avvalevano dell'approdo isolato della \"Casa degli Spiriti\" a Toscolano Maderno. Qui sbarcate le merci e caricatele a basto di mulo, salivano per il ripido sentiero di Cecina inoltrandosi furtivamente oltre la linea doganale eludendo cos\u00ec la vigilanza della Regia Guardia di Finanza. Noto \u00e8 pure il caso a fine secolo, del brigadiere del Casello di Gargnano che recandosi, senza armi e in abiti civili, a Bollone per compiere le indagini sul traffico illecito di confine, cre\u00f2 un caso diplomatico tra i due Paesi.\nNel 1903 una forte scossa di terremoto fu avvertita al Casello di Gargnano passata la mezzanotte del 30 al 31 maggio producendo dei danni lievi alla struttura senza pregiudicarne l'operativit\u00e0 mentre riferirono i militari che pass\u00f2 inosservata la scossa principale delle 8 e trenta del 29 maggio.\nLa pratica dell'arte venatoria.\nDelle prime notizie sulla pratica della caccia in Valle, le apprendiamo da uno scritto del lontano 1840 del geografo Attilio Zuccagni-Orlandini, che scriveva riguardo l'economia locale: \"Come gli abitanti di Val di Ledro, quelli di Val Vestina, traggono profitto dalla caccia degli uccelli, moltissimi prendendone per poi mandarli a vender fino a Brescia, cos\u00ec questi di Val Vestina trovano nella caccia e lucro e passatempo\".\nLa montagna di Camiolo fu sempre tra i luoghi di caccia preferiti dei conti Bettoni, famiglia nobile originaria di Gargnano. Difatti il conte Ludovico Bettoni Cazzago, nativo di Brescia e vissuto nel corso dell'Ottocento, politico e senatore del Regno, \u00e8 riportato dalle cronache di famiglia che preferiva la caccia vagante a beccacce, lepri, galli cedroni in Val Vestino o sulle montagne di Tremosine, ove si recava con grandi mute di cani, in compagnia dei suoi contadini e di molti amici, fra cui, Agostino Conter.\nPi\u00f9 tardi, nel 1896, scriveva da Rasone di Gargnano su una rivista della caccia, una cacciatore a riguardo della pochezza di numeri della selvaggina e dei mezzi illegali praticati per cacciarla comprese anche nelle montagne della Val Vestino. La firma dell'articolo \u00e8 anonima, ma visto che il luogo era la residenza di montagna dei conti Bettoni, forse l'articolista apparteneva a quella nobile famiglia e si pu\u00f2 supporre che fosse lo stesso conte Ludovico Bettoni: \n\"Rasone di Gargnano, 11 ottobre.\nOggi abbiamo un tempo indiavolato, acqua, vento e nebbia ei tengono odiosa compagnia. Di fringuelli e di altri uccelli in genere se ne \u00e8 fatto una ecatombe nei giorni scorsi, ma di beccacce qui non abbiamo avuto il bene di vedere una fino ad ora.\nIl dispiacere viene lenito per\u00f2 da qualche pernice, coturna e lepre, ma in massima caccia magra. Non vi tenni parola della mia gita in Valle di Vestino, perch\u00e9 ebbi una quasi disillusione, quantonque sia stato pi\u00f9 fortunato di tanti altri. Dalle risultanze debbo conchiudere che se non viene provveduto per tempo, la selvaggina stazionaria andr\u00e0 presto a scomparire causa molteplici mezzi illegali che vengono impiegati per l'aucupio della medesima. Dalle relazioni che leggo posso con sicurezza ritenere che anche i cacciatori della pianura \nottengono tisici risultati dalle loro cinegetiche escursioni, per cui si pu\u00f2 ripetere che: \"Se Messena piange, Sparta non ride\". Miss\". Aggiungeva il nostro al riguardo del fenomeno del bracconaggio: \"La caccia in montagna praticata nei territori di Tignale, Tremosine, Cadria, Val Vestino, Bagolino, nella Valsesia ed in parte dell'alta Valle Camonica, fatta eccezione alla regina del bosco, ha lasciato grati ricordi, pel fatto che di pernici, coturnici, pernici bianche, galli di monte e lepri se ne son fatte soddisfacenti prese, ad onta del crescente bracconaggio, che per non vedersi represso, va ogni giorno aumentando in audacia\" .\nNel 1940, il prefetto di Trento ritenuta l'opportunit\u00e0 di disporre fino nuovo ordine il divieto assoluto di caccia e di uccellagione nel territorio della provincia di Brescia costituente la riserva di caccia di Valvestino, \"la cui concessione \u00e8 stata disposta con decreto del Prefetto di Trento in data 19 agosto 1931-IX, numero 23881/TII B, decret\u00f2 ai sensi dell'articolo 23 del ricordato testo unico viene disposta, fino a nuovo ordine, il divieto assoluto di caccia e di uccellagione nella riserva di caccia di Valvestino, la concessione \u00e8 stata disposta con decreto del Prefetto di Trento in data 19 a posta 11-1X, n. 3881/111 B. Il Comitato provinciale della caccia di Brescia \u00e8 incaricato\ndella esecuzione del presente decreto. Il presente decreto sar\u00e0 pubblicato nella Gazzetta Ufficiale del Regno.\nRoma, ddl 22 dicembre 1940-XIX. Il ministro Tassinari\".\nMonumenti e luoghi d'interesse.\nLa chiesa di San Rocco.\nFu edificata fra il 1580 e il 1\u00ba giugno 1599 e dedicata al Santo che protesse la Val Vestino dalle ricorrenti pestilenze. Fu ampliata nel 1835 e conserva una pala d'altare attribuita al pittore veneziano Stefano Celesti. Sorge sul dosso Castel e per la sua costruzione furono adoperate le pietre dell'antico castello edificato dal milite ghibellino Bonifacino da Bollone.\nLa casa e la famiglia Marzadri.\nCasa Marzadri \u00e8 l'antica residenza della nobile famiglia Lodron, feudatari della Val Vestino per circa sette secoli. L'edificio fu adibito anche a Dazio lodroneo e fu acquistato nel corso del XVIII secolo dalla benestante famiglia Marzadri, che oggi estinta, \u00e8 stata una delle pi\u00f9 antiche e importanti non solo di Turano, ma di tutta la Val Vestino. Secondo i ricercatori il cognome Marzadri-o dovrebbero derivare dal termine dialettale trentino e veneto \"marzadr\" o \"marzar\" (merciao), cio\u00e8 venditore ambulante di articoli di merceria come aghi, spilli, filati, nastri e bottoni.\nQuella dei Marzadri fu una casata di maestri, sacerdoti e in special modo di notai che diede un grande contributo allo sviluppo sociale valvestinese.\nTra i vari esponenti si ricorda il notaio Giovanni Pietro Marzadri che esercit\u00f2 tra il 1739 e il 1770, una certa Marzadri, madre del noto bandito Eliseo Baruffaldi, mor\u00ec assassinata il 29 giugno 1603 e il sacerdote don Giovanni Antonio Marzadri (Gargnano, 1568 ca.-Sal\u00f2, 4 luglio 1609), figlio di Tommaso di Turano e imparentato con la famiglia di Eliseo Baruffaldi per via materna. Costui, ex rettore della Pieve di San Giovanni a Turano dal 1594 al 1603, fu bandito dai territori della Serenissima il 19 agosto 1603 dal provveditore veneto di Sal\u00f2, Filippo Bon, per aver commesso omicidi e nefandezze varie, tra le quali fu implicato nell'assassinio della madre di Eliseo Baruffaldi. Rivale della banda di Giovanni Beatrici detto Zanzan\u00f9 di Gargnano, fu da costui il 19 dicembre 1608 assediato nel campanile di Pieve di Tremosine e poi, grazie all'intervento della popolazione locale, fu salvato e consegnato alla giustizia. Interrogato dal provveditore ammetter\u00e0 di essere un bandito e fu giustiziato sulla pubblica piazza di Sal\u00f2 nella mattina del 4 luglio 1609. Altro sacerdote della casata Antonio Marzadri (1721-1803) arrestato dal Consiglio di Trento nel 1798 per tradimento di Stato.\nI Marzadri divennero nei secoli talmente benestanti che erano giunti al punto di chiamarsi \u201csignori della villa di Turano e di Pomarolo\u201d, in Val Lagarina, luogo, ove una parte di essi, da tempo si era trasferita in cerca di nuove opportunit\u00e0 lavorative.\n\u00c8 difatti a Brancolino e Rovereto che un ramo della famiglia Marzadri, quella appunto dei Parisi, fece fortuna primeggiando nell'arte della produzione e del commercio della seta. Lo stesso imperatore Francesco Giuseppe premi\u00f2 la nascente casata con il titolo baronale, e oggi la famiglia Parisi, divisa a sua volta in molti discendenze, gestisce avviate case di spedizioni a Vienna, a Trieste, a Venezia e a Treviso.\nLa segheria veneziana di Cola.\nLa segheria fu costruita nel 1913 da Stefano Viani di Turano in prossimit\u00e0 del torrente Toscolano in localit\u00e0 Cola nelle vicinanze dell'ex Bersaglio di tiro, ed \u00e8 stata la seconda segheria meccanica della Val Vestino dopo quella detta Pomelli gi\u00e0 operativa nel 1875 nella valle del Droanello difatti fino ad allora i tronchi venivano lavorati manualmente, con un \"segone a due manici\".\nLa segheria fu acquistata dalla societ\u00e0 Feltrinelli di Gargnano insieme agli altri due impianti, uno al Molino di Bollone e l'altro a Moerna, contribuendo in modo determinante allo sfruttamento economico delle risorse forestali della Valle. Essa rimase in funzione fino agli anni Cinquanta, quando venne definitivamente sostituita dalla segheria elettrica posta a fianco, gestita fino agli anni Ottanta da Bruno Donati, un ex segantino dei Feltrinelli. Acquistata nel 1991 dall'Azienda Regionale delle Foreste della regione Lombardia, \u00e8 stata ricostruita dall'ERSAF nel 2013.\nLa ruota idraulica di questa Segheria \u00e8 un dispositivo atto a trasformare l'energia di piccoli corsi d'acqua in energia meccanica, in forma di moto rotatorio. Questa energia poteva essere utilizzata per far funzionare mulini, magli, pestelli, mantici e, appunto, segherie. La ruota idraulica si diffuse nel Medio Evo ed ebbe il momento di massima espansione tra il XVIII e il XIX Secolo. La ruota idraulica della segheria della Val Vestino riproduce l'originale che funzion\u00f2 dal 1913 fino alla fine degli anni Quaranta del Novecento. Si tratta di una ruota idraulica del tipo \"da sopra\", pi\u00f9 efficiente energeticamente rispetto a quelle in cui l'acqua scorre sotto la ruota. L'acqua prelevata dal torrente Toscolano viene trasportata attraverso un canale sospeso in legno fino a cadere sulle pale della ruota. Questa ha un diametro di 4 metri, ed \u00e8 costituita da 31 cassette che, riempiendosi, attivano il movimento rotatorio. L'acqua successivamente, attraverso un canale nel terreno, viene restituita al torrente. La dimensione della ruota della segheria della Val Vestino \u00e8 maggiore rispetto a quella delle classiche \"veneziane\", che generalmente venivano realizzate dove la portata idrica era elevata e permetteva una velocit\u00e0 di rotazione superiore, in grado di azionare direttamente il sistema \"biella-manovella\". Pi\u00f9 propriamente la segheria di Cola \u00e8 una \"augustana\", con una velocit\u00e0 rotatoria inferiore e la conseguente necessit\u00e0 di un sistema di ingranaggi in grado di aumentare il numero di giri al minuto dell'albero che aziona il sistema \"biella-manovella\". Ma il termine \"veneziana\" veniva utilizzato nelle nostre vallate per tutte le segherie ad acqua.\nIl mulino ad acqua di Cedrine.\nIl vecchio mulino ad acqua di Turano edificato lungo il torrente Toscolano in localit\u00e0 Cedrine a fianco dell'antica mulattiera, era certamente gi\u00e0 attivo nel 1860, come risulta dai catasti della Provincia del Tirolo. Di propriet\u00e0 della Comunit\u00e0 Montana Alto Garda \u00e8 stato ristrutturato e adibito a scopo museale.\nAl mulino giungevano ogni giorno i contadini della zona con asini e muli carichi di sacchi di frumento e granoturco per andarsene poi con la farina bianca e gialla che ne avevano ricavato per fare pane e polenta. \nHa continuato la sua attivit\u00e0 fino agli inizi degli anni \u201850 del Novecento, quando il mugnaio emigr\u00f2 in Svizzera per cercare lavoro. La necessit\u00e0 di macinare cereali, a partire dal secondo dopoguerra, si era molto ridotta.\nSono osservabili le macine originali, le tramogge, i palmenti e una serie di pannelli illustrativi permette di conoscere come funzionava l'impianto, com'era la vita del mugnaio e quali fossero i cereali che venivano coltivati nella Valle e quindi macinati.\nLe due ruote di cui \u00e8 dotato il mulino sono installate lungo il lato a monte e venivano raggiunte dall'acqua derivata dal torrente Toscolano attraverso la canalizzazione che corre sopra di esse. La pendenza del terreno consentiva che l'acqua giungesse in questo punto ad un'altezza sufficiente perch\u00e9 cadesse dall'alto.\nLe ruote sottostanti permettevano di sfruttare il movimento e il peso dell'acqua che, riempiendo le cassette poste lungo la loro circonferenza, forniva l'energia necessaria per muoverle. Il movimento rotatorio delle ruote, per mezzo dell'albero motore attorno al quale giravano, si trasmetteva alle macchine poste all'interno del mulino. \nL'acqua defluiva poi attraverso il canale interrato tornando al torrente.\nIl monumento a Giuseppe Feltrinelli e la strada provinciale.\nIl monumento si trova al bivio della strada Turano-Magasa in localit\u00e0 Bersaglio, l'ex poligono di tiro austriaco e fu edificato a ricordo della costruzione della carrozzabile Magasa-monte Gargnano avvenuta nel 1931 e terminata nel 1936. Le spese dell'opera furono sostenute in parte dalla provincia di Brescia, da quella di Trento, dai comuni di Valvestino e Gargnano ma ancora di pi\u00f9 dall'ingegnere Giuseppe e Giacomo Feltrinelli, ricchi imprenditore del legno originari di Gargnano ma trapiantati a Milano.\nDifatti gi\u00e0 nel 1920 fu posto dai comuni di Armo, Bollone, Magasa e Turano e dall'ing. Giuseppe Feltrinelli il problema del prolungamento della strada Gargnano-Navazzo con la Valvestino. Approntato nel 1923 dal prof. Arturo Cozzaglio e dagli ingegneri Cozzaglio e Brusa il progetto di massima, trov\u00f2 avvio con la costituzione il 17 novembre 1930 di un apposito Consorzio. Con l'inizio dei lavori, nel maggio 1931, su definitivo progetto dell'ing. Federico Cozzaglio, assunto finanziariamente dal Comune di Gargnano e per Navazzo da Giacomo Feltrinelli, nel dicembre 1932 la strada era in parte percorribile e venne completata nel 1936. All'entrata in Navazzo a sinistra, di fronte all'ufficio postale, all'ombra degli abeti del piccolo parco Comboni si erge un cippo con la seguente dedica: \"Strada per Valvestino costruita dalle province di Brescia e Trento e dai comuni di Gargnano e Valvestino con munifico contributo di Giuseppe e Giacomo Feltrinelli A. XII - E.F.\".\nLa stele in marmo del monumento di Turano reca la scritta: \"Monumento a Giuseppe Feltrinelli. A perenne memoria del Grand Uff. Ingegnere GIUSEPPE FELTRINELLI. Anima nobilissima di benefattore che volle fermamente contribuendo con munifica offerta la costruzione di questa strada perch\u00e9 fosse apportatrice di prosperit\u00e0 alla isolata valle. Le popolazioni di Valvestino di Magasa e Gargnano gli operai addetti ai lavori Riconoscenti posero. ANNO 1936\".\nLa chiesa di San Giovanni Battista Decollato.\nLa primitiva chiesa di Turano, originariamente dipendente dalla pieve di Tignale e poi eretta a pieve autonoma, sorse nell'Alto Medioevo, approssimativamente tra i secoli VIII e IX; tuttavia, la prima citazione che attesta l'esistenza della pieve, menzionata come \"Ecclesia Sanctae Mariae de Turano\", risale al 928 ed \u00e8 contenuta nel testamento del vescovo veronese Nokterio.\nUna nuova chiesa venne edificata \"in altro luogo\" tra il XI e il XIII secolo a causa della caduta in rovina per lo smottamento del terreno sulla quale era stata costruita la primitiva. In quel periodo il prato antistante l'edificio era chiamato \"Prato della Pica\", ossia della forca, poich\u00e9 i \"vicari\" i rappresentanti giudiziali dei conti Lodron,i feudatari di Valle, erano soliti leggere alla folla radunata, dopo le funzioni religiose, le sentenze di morte comminate dai giudici della contea. La chiesa fu poi ricostruta nel XVI secolo, restaurata nel Settecento ed eretta a parrocchiale nel 1786.L'edificio venne rimaneggiato nel XIX secolo; il 6 agosto 1964 la parrocchia turanese, assieme a quelle di Armo, Bollone e Magasa, pass\u00f2 dall'arcidiocesi di Trento alla diocesi di Brescia.\nIl 14 aprile 1989, come stabilito dal \"Direttorio diocesano per le zone pastorali\", la chiesa confluisce nella neo-costituita zona pastorale dell'Alto Garda; sul finire degli anni novanta l'interno dell'edificio fu oggetto di una ristrutturazione.\nLa vecchia \"calch\u00e8ra\" della Stretta.\nIl semicerchio di sassi biancastri, in parte crollati, incassato nel terreno ed aperto su di un lato, \u00e8 quanto rimane di questa vecchia \"calch\u00e8ra\", cio\u00e8 una fornace per la produzione della calce costruita nel secolo scorso da una famiglia di Turano in localit\u00e0 Ponte della Stretta opposta al corso del torrente Toscolano.\nPer la sua costruzione sono stati usati soprattutto blocchi di roccia calcarea, resistenti alle alte temperature (900 gradi) che si raggiungevano durante la \"cottura\" dei sassi.\nOgni ciclo di produzione richiedeva molte tonnellate di sassi di calcare escavati nelle vicinanze, altrettante di fascine di legna per il fuoco e di acqua. In fondo, in corrispondenza del foro da cui sarebbe stata continuamente alimentata, veniva posta la legna. Sopra venivano poi accumulati i sassi calcarei per tutta l'altezza della calch\u00e8ra. Il tutto era infine ricoperto da uno strato di argilla o terra con fori di sfiato. La cottura durava circa una settimana ed era controllata notte e giorno: una volta conclusa, si attendeva per alcuni giorni, il raffreddamento del materiale. Scoperchiando la calch\u00e8ra, i sassi ormai trasformati in calce viva, venivano estratti con spessi guanti o con il badile. Il processo di lenta cottura in assenza di ossigeno, aveva trasformato il carbonato di calcio in ossido di calcio, estremamente caustico, la calce viva. Quest'ultima mescolata con l'acqua derivata in canale dal vicino rio, si sarebbe trasformata nella \"calce spenta\", che un tempo aveva molteplici utilizzi. Innanzi tutto mescolata alla sabbia come legante in edilizia, ma anche, aspersa sulle pareti di case e delle stalle, come imbiancante dalle propriet\u00e0 fortemente disinfettanti.\nIl Cu\u00e8l Zanzan\u00f9 del Martelletto.\nIl C\u00f9el Zanzan\u00f9, detto anche \"C\u00f9el o Covolo del Martelletto\", \u00e8 una grotta situata ora nel territorio del comune di Valvestino e prima ancora del 1931 in quello di Turano. \nIl sito posto alla base della Corna del Martelletto a circa metri 700 sul livello del mare nella parte meridionale della Valle del Droanello \u00e8 raggiungibile solo a piedi salendo lungo un tracciato di circa due chilometri che parte dal greto del torrente Droanello. Il c\u00f9el, usato in passato come ricovero occasionale dai pastori, ha una valenza storica in quanto fu rifugio di banditi nel corso del Seicento come Giovanni Beatrice detto Zanzan\u00f9 e Eliseo Baruffaldi. Recentemente l'ERSAF della Regione Lombardia ha riattivato il sentiero d'accesso, denominato \"Sentiero del Zanzan\u00f9\", collocandovi un pannello informativo all'inizio della salita sulla strada del Droanello e un altro presso la grotta.\nLa natura.\nLa zona \u00e8 conosciuta per la ricchezza della sua flora. Il botanico trentino Francesco Facchini in una sua esplorazione avvenuta poco prima della met\u00e0 dell'Ottocento, trov\u00f2 sotto l'abitato, nelle vicinanze della strada, un Gladiolus palustris, mentre il 5 luglio 1853 il botanico bavarese Friedrich Leybold rinvenne, su uno spuntone dolomitico, una rara Scabiosa Vestina."}
{"id": "2141783", "revid": "916580", "url": "https://it.wikipedia.org/wiki?curid=2141783", "title": "Moringa", "text": "Moringa \u00e8 un genere di piante arboree tropicali e subtropicali appartenenti all'ordine Brassicales. \u00c8 l'unico genere della famiglia Moringaceae .\nIl nome \"Moringa\" viene da \"Murungai\" (\u0bae\u0bc1\u0bb0\u0bc1\u0b99\u0bcd\u0b95\u0bc8) in Tamil. In Gujarati \u00e8 denominato invece \"Saragvo\".\nDescrizione.\nComprende cespugli o piccoli alberi che vivono in climi tropicali e subtropicali, spesso aridi per lunghi periodi.\nAlcune delle specie hanno sviluppo caudiciforme (cio\u00e8 hanno un organo trasformato con funzione di accumulo, di norma il fusto, con forma rigonfia a bottiglia, per l'accumulo di acqua o sostanze nutritive).\nTassonomia.\nIl genere \"Moringa\" comprende le seguenti specie:\nIl sistema Cronquist classificava quasta famiglia nell'ordine Capparales.\nLa specie pi\u00f9 comune, diffusa e di maggiore interesse, \u00e8 \"Moringa oleifera\". Ugualmente coltivata \u00e8 anche \"Moringa stenopetala\"."}
{"id": "2141791", "revid": "125659763", "url": "https://it.wikipedia.org/wiki?curid=2141791", "title": "Fulcherio di Angoul\u00eame", "text": "Biografia.\nFulcherio era originario di Angoul\u00eame, in Francia, fu abate di Celles-sur-Belle ed and\u00f2 a Gerusalemme durante lo scisma tra Papa Innocenzo II ed Antipapa Anacleto II nel 1131, perch\u00e9 il vescovo di Angoul\u00eame appoggiava Anacleto mentre Fulcherio era dalla parte di Innocenzo.\nA Gerusalemme serv\u00ec come canonico della Basilica del Santo Sepolcro e nel 1134 succedette come Arcivescovo di Tiro a Guglielmo I (da non confondere con lo storico che fu il secondo arcivescovo di Tiro di nome Guglielmo).\nEgli fu consacrato da Guglielmo di Malines, Patriarca di Gerusalemme, ma and\u00f2 fino a Roma per ricevere il \"pallium\" da Innocenzo II; il Patriarca Guglielmo si sent\u00ec offeso e tratt\u00f2 male Fulcherio al suo ritorno, ma Innocenzo II rimprover\u00f2 Guglielmo e minacci\u00f2 di porre Tiro direttamente sotto l'autorit\u00e0 di Roma o sotto quella del Patriarca latino di Antiochia.\nQuesto episodio fa parte della controversia in corso in merito a quale Patriarcato dovesse avere giurisdizione sull'arcidiocesi di Tiro: nel passato Tiro era soggetta ad Antiochia ma, dopo la conquista crociata nel 1124, divenne suffraganea di Gerusalemme che aveva maggior peso politico;\nalla fine Tiro rimase sotto la giurisdizione di Gerusalemme.\nNel 1139 Fulcherio partecip\u00f2 all'assedio di Banyas e, nel dicembre dello stesso anno, presenzi\u00f2 ad un sinodo in Antiochia.\nIl Patriarca Guglielmo di Malines mor\u00ec nel 1145 ed il 25 gennaio 1146 Fulcherio divenne Patriarca di Gerusalemme.\nNacque una controversia sulla successione a Tiro tra Rodolfo, il cancelliere di Gerusalemme, e Pietro di Barcellona; Rodolfo non fu mai consacrato e Pietro alla fine divenne arcivescovo.\nNel 1148 Fulcherio fu tra coloro che accolsero Corrado III di Germania al suo arrivo a Gerusalemme con la Seconda crociata.\nEgli fu anche inviato incontro al re Luigi VII di Francia, che si era fermato ad Antiochia, Fulcherio persuase Luigi a continuare fino a Gerusalemme piuttosto che restare ad Antiochia o a Tripoli, entrambe le quali erano governate da suoi parenti.\nIn giugno, Fulcherio prese parte al Concilio di Acri, dove fu presa la decisione di attaccare Damasco, che port\u00f2 al fallimento della Seconda crociata.\nIl 15 luglio 1149 Fulcherio dedic\u00f2 la rinnovata Basilica del Santo Sepolcro, che era stata ristrutturata ed ingrandita nel corso dei 50 anni precedenti, a partire dalla fondazione del regno crociato; l'edificio era in stile romanico come numerose chiese europee.\nNel 1152, Fulcherio intervenne nella controversia tra re Baldovino III di Gerusalemme e sua madre Melisenda di Gerusalemme:\nBaldovino III aveva tredici anni quando eredit\u00f2 il trono, alla morte di suo padre re Folco, nel 1143, ma Melisenda continu\u00f2 a governare come reggente anche quando Baldovino divenne maggiorenne, nel 1148. Nacque una controversia che port\u00f2 ad un conflitto armato nel 1152, e Fulcherio tent\u00f2 inutilmente di negoziare la pace; alla fine fu Baldovino ad uscire vittorioso dal conflitto.\nNel 1153 Fulcherio era presente all'assedio di Ascalona, portando la reliquia della Vera Croce.\nNel 1155 fu coinvolto in una controversia con i Cavalieri Ospitalieri, che rifiutavano di pagare le decime alla chiesa; essi arrivarono ad interromper le preghiere di Fulcherio al Santo Sepolcro e ad un certo punto, secondo Guglielmo di Tiro, lanciarono frecce nella chiesa.\nFucherio e gli altri prelati d'Outremer andarono fino a Roma a lamentarsi direttamente a Papa Adriano IV.\nNel 1156 Fulcherio si oppose al matrimonio tra Amalrico, Conte di Giaffa ed Ascalona, ed Agnese di Courtenay a causa della consanguineit\u00e0 dei coniugi: essi infatti avevano un trisnonno in comune, Guido I di Montlh\u00e9ry, e pare che i due abbiano dovuto attendere la morte del patriarca per convolare a nozze.\nFulcherio mor\u00ec il 20 novembre 1157; Guglielmo lo descrive come \"un uomo molto vecchio, quasi centenario.\""}
{"id": "2141799", "revid": "88740", "url": "https://it.wikipedia.org/wiki?curid=2141799", "title": "Turano", "text": ""}
{"id": "2141801", "revid": "170204", "url": "https://it.wikipedia.org/wiki?curid=2141801", "title": "Moerna", "text": "Moerna (pronunciato Mo\u00e8rna) \u00e8 una frazione del comune di Valvestino, nella omonima valle in provincia di Brescia.\nFu comune indipendente del Trentino fino al 1931, anno in cui fu aggregato a Valvestino. Dal censimento del 1921 risultava avere 250 abitanti.\nLa frazione \u00e8 il luogo natale di don Pietro Porta, botanico, a cui \u00e8 dedicato il locale Museo botanico.\nOrigini del nome.\nL'etimologia \u00e8 ignota e secondo Natale Bottazzi la terminazione in -erna \u00e8 uguale a quella dell'antico nome del vicino comune di Vobarno che al tempo dei Romani, nel I secolo a.C., era chiamato \"Voberna\" o a quella del comune svizzero di Balerna, Lierna in provincia di Lecco o di Selva Boerna, localit\u00e0 sita alle pendici del Monte Magno ai confini della Val Vestino nel comune di Gargnano. Secondo i ricercatori il suffisso -erna \u00e8 piuttosto comune nei luoghi e nelle parole di derivazione etrusca e nel linguaggio celtico verna, verno, sberna indicava la pianta dell'ontano, arbusto che notoriamente predilige vegetare in zone umide, come a indicare un luogo boscoso di quella specie. Sull'origine etrusca della desinenza -erna concorda anche il linguista Carlo Battisti.\nPer altri il toponimo deriverebbe da Moierna, una imprecisata divinit\u00e0 retico-etrusca o dal latino mollis o molliana che significa terreno umido, a indicare la tipologia dell'ambiente in cui sorge la localit\u00e0. Quest'ultima tesi potrebbe essere sostenuta dal fatto che a un centinaio di metri a nord dell'abitato vi \u00e8 una zona acquitrinosa chiamata Pa\u00f9 o Pa\u00f9l (palude) con una pozza d'abbeverata e nella parlata locale il terreno acquitrinoso \u00e8 detto \"moja/e\".\nIl toponimo Moerna compare per la prima volta il 5 settembre 1356 quando, a Storo, Pietro fu Bacchino da Moerna, a nome delle comunit\u00e0 di Val Vestino, Bollone e Magasa si accorda con Giovanni fu \"Gualengo\" e Frugerio fu \"Casdole\", in qualit\u00e0 di consoli della comunit\u00e0 di Storo, e con altri uomini della suddetta comunit\u00e0, in merito ai diritti di pascolo sulla cima del monte Tombea. Moerna \u00e8 pure citata il 25 aprile del 1480 in una pergamena del comune di Tignale, il documento rogato nella frazione di Piovere dal notaio Bartolomeo del fu Dolcibene da Muslone, consiste in una concessione annuale fatta dai rappresentanti della comunit\u00e0 a \"Pietro Baldassare da Moerna\" e ai soci Pietro di Grecino da Armo e Pietro Domenichino da Moerna per lo sfruttamento di un monte in Val Vestino nella Valle del Droanello. Nella stessa pergamena \u00e8 citato pure un certo Pietro da Armo, consigliere del comune di Tignale. L'8 dicembre 1491 il toponimo \u00e8 attestato in un documento come \"ville Moerne\" quando Antonio di Pietrobono e Pietro Porta, ambedue di Moerna, presenziano come testimoni all'elezione dei procuratori della comunit\u00e0 di Storo presso il vescovo trentino Uldarico Frundsberg in seguito all'assassinio del capellano Iacobo. Nel 1913 il glottologo Carlo Battisti riport\u00f2 nella sua ricerca sul dialetto della Val Vestino che gli abitanti del luogo venivano soprannominati: \"Senghen\", zingari o pastori nomadi.\nStoria.\nMoerna trova la sua origine probabilmente in epoca pre-romana come piccolo insediamento di popolazioni \u201creto-celtiche\u201d: Stoni o Galli Cenomani.\nSegui le sorti storiche della Val Vestino ed essendo posta in prossimit\u00e0 del paese di Capovalle, ex comune di Hano, che rappresentava il confine di Stato tra il Principato vescovile di Trento e la Repubblica di Venezia dal 1426 al 1797 e tra l'Impero d'Austria e il Regno d'Italia fino al 1915-1918, fu luogo di passaggio non solo di mercanti e merci ma anche di eserciti e banditi.\nAgli inizi del 1700 vi nacque Francesco Rizzi, figlio di Giovanni, della famiglia dei \"Moschet\", soprannominato \"Il Rava\", assassino e bandito a servizio della nobile famiglia degli Avogadro di Brescia, fu condannato dalla magistratura trentina alla pena di \"remigare sulle galere\" venete. \nLa comunit\u00e0 di Moerna unitamente a quelle di Bollone e Magasa, nel novembre del 1844 contribu\u00ec con una colletta al sostentamento delle 29 famiglie di Por, frazione di Pieve di Bono, che il giorno 12 ebbero le case distrutte da un furioso incendio.\nIl 7 luglio 1866, durante la terza guerra di indipendenza, Giuseppe Garibaldi dal quartier generale della Rocca d'Anfo ordinava a Enrico Guastalla di \"far vedere la camicia rossa\" a Bollone, Moerna e a Magasa per mezzo della 9\u00aa Compagnia del 2\u00ba Reggimento Volontari Italiani mentre Giuseppe Avezzana, generale comandante del settore del lago di Garda, stabil\u00ec un magazzino di viveri e munizioni a Gargnano per rifornire i garibaldini dei distaccamenti operanti a Moerna, Magasa, Tignale, Tremosine e sul monte Nota.\nCesare Battisti, spinto dai suoi studi geografici e sociologici, visit\u00f2 la Val Vestino e Moerna nel 1908 e nella sua \u00abGuida delle Giudicarie\u00bb del 1909, scrive tra l'altro: \u00abValvestino \u00e8 una Valle che fa parte del Trentino e, quindi, dell\u2019Austria. Allorch\u00e9, nel 1860, si venne alla delimitazione dei confini fra Austria e Italia, la prima lasci\u00f2 ai paesi della Valvestino il diritto d\u2019opzione; ed essi dichiararono fedelt\u00e0 al governo austriaco\u00bb.\nLa zona, come tutto il Trentino sud occidentale, suscit\u00f2 in quegli anni una notevole e particolare curiosit\u00e0 investigativa da parte delle autorit\u00e0 militari italiane e cos\u00ec nel 1911, fu percorsa e scrutata dall'ufficiale degli alpini e agente del servizio segreto, Tullio Marchetti, trentino di Bolbeno, con l'intento di documentarsi sulla morfologia dei luoghi, la logistica, la tattica e attivare una possibile rete informativa lungo la linea di operazioni in vista di un probabile conflitto con l'Austria. Cos\u00ec predispose una serie di monografie a carattere geografico-militare, su varie aree montuose e sulle linee delle possibili operazioni militari anche la Val di Sole, di Non, le Giudicarie e il basso Sarca con schizzi annessi, che venne trasmessa al Comando del Corpo di Stato Maggiore di Roma. \nSulla base di queste informative, nei mesi precedenti lo scoppio della prima guerra mondiale del 1915, lo Stato maggiore del Regio esercito in due riunioni tenute a Verona e a Brescia conferm\u00f2 l'intenzione di \"eliminare il saliente della Val Vestino\" dalla presenza di truppe austriache. Difatti il 25 maggio Moerna fu prontamente occupata dalla fanteria del Regio Esercito italiano proveniente da Capovalle e al seguito della truppa vi era il noto scrittore Mario Mariani, corrispondente di guerra del quotidiano Il Secolo che scriveva: \"\"Quando il sole era gi\u00e0 alto la batteria raggiungeva la frontiera. I pali austriaci erano gi\u00e0 stati rovesciati. Un bersagliere ciclista che tornana d'oltre confine gridava passando e pedalando a rotta di collo per salite ripide e voltate al ginocchio: \"Il mio plotone \u00e8 a Moerna, gli austriaci scappano\". La colonna rispondeva: \"Viva l'Italia!\"\". Nel dicembre 1916 vi transit\u00f2, proveniente da Capovalle, anche il re Vittorio Emanuele III in ispezione alle linee fortificate della Val Vestino.\n1405, il compromesso arbitrale fra la comunit\u00e0 di Storo e quelle di Magasa, Armo, Persone, Moerna e Turano nella Val Vestino causa la lite per i rispettivi confini del monte Tombea.\nNel XV secolo \u00e8 documentata per la prima volta le lite scaturita fra le comunit\u00e0 di Val Vestino, esclusa quella di Bollone, con quella di Storo per lo sfruttamento, possesso e utilizzo dei pascoli d'alpeggio di malga Tombea. Il documento consistente in una pergamena, scritta in latino, conservata presso l'archivio storico del comune di Storo, fu copiato, tradotto e pubblicato dal ricercatore Franco Bianchini nel 2009 e riportato nelle sue parti essenziali da Michele Bella nel 2020. Al centro della discordia vi era la delimitazione del \"confine\" montano riconducibile con molta probabilit\u00e0 alla zona della conca pascoliva con la sua preziosa pozza d'abbeverata compresa tra il Dosso delle Saette e Cima Tombea, detta la Piana degli Stor, e pi\u00f9 a ovest la prateria verso la Valle delle Fontane e la Bocca di Cablone. In quei tempi, a quanto sembra, non era stato mai definito legalmente a chi appartenesse quel territorio, nessun cippo era stato collocato e la conoscenza dei luoghi era basata sull'usanza e le tradizione orale dei contadini sedimentatasi nel tempo. Le praterie delle comunit\u00e0 valvestinesi erano a quel tempo assai ridotte e le sole malghe Corva, Alvezza, Bait, Selvabella e Piombino non erano sufficienti a soddisfare i bisogni degli allevatori e queste \"erbe\" d'alta quota erano fondamentali per la sopravvivenza delle comunit\u00e0 rurali locali che necessitavano di ulteriori pascoli ove condurre in estate, dai primi di luglio a circa il 10 agosto, le proprie mandrie. Non si conoscono le cifre esatte dei capi di bestiame di quel secolo, ma una stima del 1946 rende noto che i malghesi potevano disporre per la sola monticazione del monte di circa 180 capi di mucche da latte e manze, terminato il periodo della malga il prativo veniva occupato dal bestiame minuto, capre e pecore, presente nell'alpeggio della Valle di Campei. \nLa controversia inizi\u00f2 venerd\u00ec 21 agosto del 1405 nella contrada Villa di Condino sulla piazza Pagne \"nei pressi della casa comunale presenti il maestro fabbro Glisente del fu maestro fabbro Guglielmo, Giovanni detto Mondinello figlio del fu Mondino, Antonio figlio di Giovanni detto Mazzucchino del fu Picino, tutti costoro della contrada S\u00e0ssolo della detta Pieve di Condino; Condinello figlio del fu Zanino detto Mazzola di detta contrada di sotto della soprascritta terra di Condino, ed Antonio detto Rosso, messo pubblico del fu Canale della villa di Por della Pieve di Bono, ora residente nella villa di Val\u00e8r della detta Pieve di Bono e predetta diocesi di Trento e molti altri testimoni convocati e richiesti\" si unirono in presenza dei due procuratori delle comunit\u00e0 in causa per discutere e cercare un compromesso arbitrale definitivo che ponesse termine alla lite dei confini montani. Il notaio Pietro del fu notaio Franceschino di Isera, cittadino di Trento e abitante nella villa di Stenico delle Valli Giudicarie, con la collaborazione del notaio Paolo, stil\u00f2 un documento su pergamena, identificando innanzi tutto presenti, valutando i loro mandati e i documenti prodotti dalle parti. \nLa comunit\u00e0 di Storo era rappresentata da Benvenuto detto \u201cGreco\u201d figlio del fu Bertolino della villa di Storo, \"legittimo ed abilitato sindico-procuratore e gestore degli interessi degli uomini e persone nonch\u00e9 della comunit\u00e0 ed universalit\u00e0 di detta villa di Storo, con documento pubblico redatto di mano e con segno notarile di Bartolomeo del fu notaio Paolo della contrada Lev\u00ec (o Lev\u00ecdo) della Pieve di Bono, pubblico notaio di licenza imperiale, agente e richiedente da una parte\"; mentre quella della Val Vestino da Giovannino del fu Domenico della terra di Turano della Valle di Vestino della diocesi di Trento, \"abilitato sindico-procuratore e gestore degli interessi degli uomini e persone nonch\u00e9 della comunit\u00e0 ed universalit\u00e0 delle ville di Magasa, Armo, Persone, Turano e Moerna di detta Valle di Vestino, con documento pubblico redatto di mano e con segno notarile di Franceschino del fu Giovannino fu Martino della terra di Navazzo del Comune di Gargano delle Riviera del Lago di Garda della diocesi di Brescia, agente in sua difesa dall\u2019altra parte\". La questione esposta era prettamente confinaria, costoro infatti dichiarano pubblicamente \"di voler giungere alla concordia e dovuta risoluzione e pacificazione della lite a lungo vertente fra i predetti uomini e persone e comunit\u00e0 delle terre di Magasa, Armo, Persone, Turano e Moerna della soprascritta Valle di Vestino ed al fine di evitare spese ed eliminare e mitigare danni, scandali, risse e discordie, per il bene della pace e della concordia, affinch\u00e9 perpetuamente e vicendevolmente regni fra le dette parti l\u2019amore, a proposito della lite e questione del monte denominato Tombea situato ed ubicato nei territori e fra i monti e confini degli uomini e delle comunit\u00e0 di dette terre di Magasa, Armo, Persone, Turano e Moerna della soprascritta Valle di Vestino da una parte, ed i monti e confini della comunit\u00e0 ed universit\u00e0 della detta terra di Storo dall\u2019altra, poich\u00e9 a mattina ed a settentrione confinano gli uomini e le persone della Valle di Vestino, ed a mezzogiorno ed a sera confinano gli uomini e persone della detta terra di Storo, la quale lite era la seguente\". \nEntrambi i procuratori portarono a sostegno delle loro affermazioni testimoni che sostenevano, basandosi sulle antiche tradizioni e consuetudini, che il territorio spettava da tempi immemori a questa o a quell'altra comunit\u00e0, ma nessun documento scritto fu prodotto a loro favore che permettesse di dimostrare con certezza la propriet\u00e0. Infatti Benvenuto detto \u201cGreco\u201d dichiar\u00f2 che il monte di Tombea, situato ed insistente fra i suddetti confini e con tutte le sue competenti adiacenze e confinanze, spettava di diritto agli uomini della terra di Storo, e \"che lui stesso e gli uomini della comunit\u00e0 di Storo, cos\u00ec come i loro predecessori, gi\u00e0 da 10, 20, 30, 50, 80 e 100 anni ed oltre, da non esservi alcuna memoria in contrario, con ogni genere di armenti detti uomini pascolarono sul monte denominato Tombea come territorio di loro libera propriet\u00e0, senza alcuna molestia, disturbo o contraddizione da parte degli uomini e persone delle comunit\u00e0 ed universalit\u00e0 delle predette terre di Magasa, Armo, Persone, Turano e Moerna\".\nAltres\u00ec Giovannino del fu Domenico della terra di Turano prontamente ribatt\u00e8 negando la ricostruzione narrata da Benvenuto detto \u201cGreco\u201d e asser\u00ec che il monte Tombea nella sua totalit\u00e0, con tutte le sue adiacenze e confinanze, spettava di diritto esclusivamente agli uomini delle comunit\u00e0 di Magasa, Armo, Persone, Turano e Moerna ed in nessun altro modo agli uomini di Storo. Vista la divergenza tra le parti, la soluzione migliore per definire la controversia parve a tutti i presenti l'arbitramento. Con questo tipo di contratto le due parti litiganti devolvevano la risoluzione della contesa al giudizio di una o pi\u00f9 persone scelte liberamente. Quindi i due \"sindaci\" nominarono alcuni pacificatori chiamati pure arbitri, definitori o probiviri.\nBenvenuto detto \u201cGreco\u201d scelse, nomin\u00f2 e completamente si affid\u00f2 a Giacomo figlio del fu Giovannino della terra di Agrone della Pieve di Bono, Giovanni detto P\u00eczolo, residente nella contrada di Condino, al figlio del fu Guglielmo detto \u201cPantera\u201d di Locca della Valle di Ledro della diocesi di Trento ed un tempo residente nella terra di Por, il notaio Giacomo della terra di Comighello della Pieve del Bleggio, ed il notaio Giovanni del fu notaio Domenico di Condino. Giovannino fu Domenico scelse, nomin\u00f2 e completamente si affid\u00f2 a Picino del fu ser Silvestro detto \u201cToso\u201d della terra di Por, Franceschino fu ser Giovannino della detta terra di Agrone, Giovanni fu ser Manfredino della terra di Fontanedo della Pieve di Bono e Giovanni figlio di Pizino detto \u201cRegia\u201d fu Zanino della contrada di S\u00e0ssolo della Pieve di Condino.\nGli arbitri furono investiti dell'autorit\u00e0 \"di ascoltare le parti, decidere, definire, giudicare, sentenziare e promulgare, ovvero di disporre e giudicare con relative disposizioni, sentenze e di imporre di non opporsi e ricorrere su quanto deciso e sentenziato in alcuna sede di giudizio, con documenti scritti o senza in qualsiasi sede giuridica, sempre ed in ogni luogo, sia con le pareti avverse presenti o assenti su quanto richiesto e successivamente solennemente deliberato. Ragion per cui le suddette parti in causa convennero di obbedire ed in toto osservare quanto sar\u00e0 prescritto nelle loro sentenze di qualunque contenuto ed in qualunque sede giudiziale\". \nFu stabilito che in caso di non osservanza dell'accordo l'applicazione di una ammenda di 200 ducati da versare met\u00e0 alla camera fiscale del principe vescovo di Trento e l\u2019altra met\u00e0 al nobile Pietro Lodron \"signore generale di dette terre di Magasa, Armo, Persone, Moerna e Turano della Valle di Vestino\". Inoltre le parti contraenti si impegnarono di rifondere tutti i danni causati e le spese sostenute con relativi interessi in caso di condanna in sede giudiziale garantendo la quantit\u00e0 di denaro stimata con un'ipoteca di tutti i beni personali in loro possesso, presenti e futuri, e quelli della rispettive comunit\u00e0. \nAl termine Benvenuto detto \u201cGreco\u201d e Giovannino fu Domenico giurarono con tocco di mano sulle sacre scritture di osservare tutte le suddette deliberazioni e chiesero al notaio di stilare un pubblico documento da consegnare ad entrambe le singole parti contendenti.\nFungevano da giudici di appello il nobile Pietro del fu Paride di Lodrone, \"quale signore generale degli uomini e persone delle comunit\u00e0 ed universit\u00e0 delle terre di Magasa, Armo, Persone, Moerna e Turano della Valle di Vestino e l\u2019onorabile signor Matteo, notaio e cittadino di Trento ed assessore del nobile Erasmo di Thun in Val di Non, vicario generale nelle Giudicarie per conto del principe vescovo di Trento Giorgio nonch\u00e9 generale signore e pastore degli uomini e della comunit\u00e0 di Storo\".\n1511, la grande divisione di pascoli e boschi dei monti Camiolo, Tombea, Dos di Sas e della costa di Ve.\nLo studio compiuto da don Mario Trebeschi , ex parroco di Limone del Garda, di una sgualcita e a tratti illeggibile pergamena conservata presso l\u2019Archivio Parrocchiale di Magasa, port\u00f2 a conoscenza dell\u2019intensivo sfruttamento dei pascoli d\u2019alpeggio, dei boschi, delle acque torrentizie in Val Vestino che fu spesso causa di interminabili e astiose liti fra le sei comunit\u00e0. In special modo nelle zone contese dei monti Tombea e Camiolo; ognuna di esse rivendicava, pi\u00f9 o meno fortemente, antichi diritti di possesso o transito, con il risultato che il normale e corretto uso veniva compromesso da continui sconfinamenti di mandrie e tagli abusivi di legname. Pertanto agli inizi del Cinquecento, onde evitare guai peggiori, si arriv\u00f2 in due fasi successive con l\u2019arbitrariato autorevole dei conti Lodron ad una spartizione di questi luoghi tra le varie ville o \u201ccommunelli\u201d. Infatti questi giocarono un ruolo attivo nella vicenda, persuadendo energicamente le comunit\u00e0 alla definitiva risoluzione del problema con la sottoscrizione di un accordo che fosse il pi\u00f9 equilibrato possibile, tanto da soddisfare completamente ed in maniera definitiva le esigenti richieste delle numerose parti in causa. Il 5 luglio del 1502 il notaio Delaido Cadenelli della Valle di Scalve redigeva a Turano sotto il portico adibito a cucina della casa di un tale Giovanni, un atto di composizione tra Armo e Magasa per lo sfruttamento consensuale della confinante valle di Cablone (nel documento Camlone, situata sotto il monte Cortina). Erano presenti i deputati di Armo: Bartolomeo, figlio di Faustino, e Stefenello, figlio di Lorenzo; per Magasa: Antoniolo, figlio di Giovanni Zeni, e Viano, figlio di Giovanni Bertolina. Fungevano da giudici d\u2019appello i conti Francesco, Bernardino e Paride, figli del sopra menzionato Giorgio, passati alla storia delle cronache locali di quei tempi, come uomini dotati di una ferocia sanguinaria. Il 31 ottobre del 1511 nella canonica della chiesa di San Giovanni Battista di Turano, Bartolomeo, figlio del defunto Stefanino Bertanini di Villavetro , notaio pubblico per autorit\u00e0 imperiale, stipulava il documento della pi\u00f9 grande divisione terriera mai avvenuta in Valle, oltre un terzo del suo territorio ne era interessato. Un primo accordo era gi\u00e0 stato stipulato il 5 settembre del 1509 dal notaio Girolamo Morani su imbreviature del notaio Giovan Pietro Samuelli di Liano, ma in seguito all\u2019intervento di alcune variazioni si era preferito, su invito dei conti Bernardino e Paride, revisionare completamente il tutto e procedere cos\u00ec ad una nuova spartizione. Alla presenza del conte Bartolomeo, figlio del defunto Bernardino, venivano radunati come testimoni il parroco Bernardino, figlio del defunto Tommaso Bertolini, Francesco, figlio di Bernardino Piccini, tutti e due di Gargnano, il bergamasco Bettino, figlio del defunto Luca de Medici di San Pellegrino, tre procuratori per ogni Comune, ad eccezione di quello di Bollone che non faceva parte della contesa (per Magasa presenziavano Zeno figlio del defunto Giovanni Zeni, Pietro Andrei, Viano Bertolini), e si procedeva solennemente alla divisione dei beni spettanti ad ogni singolo paese. A Magasa veniva attribuita la propriet\u00e0 del monte Tombea fino ai prati di Fondo comprendendo l\u2019area di pertinenza della malga Alvezza e l\u2019esclusiva di tutti i diritti di transito; una parte di territorio boscoso sulla Cima Gusaur e sul dosso delle Apene a Camiolo, in compenso pagava 400 lire planet alle altre comunit\u00e0 come ricompensa dei danni patiti per la privazione dei sopraddetti passaggi montani. Alcune clausole stabilivano espressamente che il ponte di Nangone (Vangone o Nang\u00f9 nella parlata locale) doveva essere di uso comune e che lungo il greto del torrente Toscolano si poteva pascolare liberamente il bestiame e usarne l\u2019acqua per alimentare i meccanismi idraulici degli opifici. Al contrario il pascolo e il taglio abusivo di piante veniva punito severamente con una multa di 10 soldi per ogni infrazione commessa. \nAlla fine dopo aver riletto il capitolato, tutti i contraenti dichiaravano di aver piena conoscenza delle parti di beni avute in loro possesso, di riconoscere che la divisione attuata era imparziale e di osservare rispettosamente gli statuti, gli ordini, le provvisioni e i decreti dei conti Lodron, signori della comunit\u00e0 di Lodrone e di quelle di Val Vestino. Poi i rappresentanti di Armo, Magasa, Moerna, Persone e Turano giuravano, avanti il conte Bartolomeo Lodron, toccando i santi vangeli, di non contraffarre e contravvenire la presente divisione terriera e, con il loro atto, si sottoponevano al giudizio del foro ecclesiastico e ai sacri canoni di Calcedonia.\n1526, il transito del condottiero Georg von Frundsberg.\nNel luglio 1526 domata la rivolta dei contadini a Radstadt, Georg von Frundsberg, un corpulento ma ammalato condottiero di 53 anni d'et\u00e0, nobile signore del castello di Mindelheim in Baviera, suddito fedele dell'imperatore del sacro romano impero germanico, Carlo V d'Asburgo, e luterano fanatico nemico giurato del papa Clemente VII, assold\u00f2 un buon numero di fanti mercenari svevi, franconi, bavaresi e tirolesi, in totale circa 14.000 uomini, 200 operai tagliapietre specializzati nel sistemare i tracciati accidentati, 3.000 donne al seguito come vivandiere e 400 cavalli borgognoni da trasporto, intenzionato a scendere in Italia per sostenere il figlio Kasper assediato con i suoi armati a Milano dalle truppe francesi della Lega Santa. A capo delle sue soldatesche pose il figlio Melchiorre, il cognato conte Ludovico Lodron, il conte Cristoforo di Eberstein, Alessandro di Cleven, Niccol\u00f2 di Fleckenstein, Alberto di Freiberg, Corrado di Bemelberg, detto \u201cil piccolo Hess\u201d, Nicola Seidenstuker, Giovanni di Biberach e Sebastiano Schertlin.\nIn ottobre Frundsberg mosse verso sud oltre le Alpi e acquartier\u00f2 tutte le truppe tra Merano e Bolzano ove fu raggiunto da altri 4.500 fanti, che avevano lasciato Cremona con Corradino di Clurnes. Il 2 novembre tenne a Bolzano il consiglio di guerra e nei giorni seguenti punt\u00f2 sulla citt\u00e0 di Trento ove il 12 novembre l'armata, formata da 36 \u201cbandiere\u201d, mosse apparentemente verso la Valsugana e Bassano del Grappa, per poi dirigersi, attraversando il Buco di Vela, verso la valle del Chiese, ove giunger\u00e0 a Lodrone il 14 sostando tre giorni in attesa dell'arrivo di tutte le forze.\nIl Frundsberg, privo di artiglierie al seguito, vista l'impossibilit\u00e0 di superare con un unico assalto le difese venete della Rocca d'Anfo che gli sbarravano il cammino verso la pianura Padana, consigliato dal cognato il conte Ludovico Lodron e da Antonio Lodron, che conoscevano i luoghi a menadito e disponevano di guide sicure, nel pomeriggio del giorno 15, ma non prima di aver comandato una manovra diversiva di alcuni reparti verso la stessa Rocca d'Anfo come a far intendere di voler passare di l\u00e0, inerpic\u00f2, apparentemente non visto dai veneziani in realt\u00e0 spiato in ogni mossa, le prime 3.000 avanguardie della sua ciurmaglia, con alla testa i conti Lodron, su sentieri alle spalle del castello di San Giovanni di Bondone tra gole scoscese e dirupi da camosci puntando verso Bocca Cocca e attraverso il monte Stino, su Hano, territorio della Serenissima Repubblica di Venezia.\nIl Frundsberg s'incammin\u00f2 tra gli ultimi dei suoi lanzichenecchi solo all'alba del 17 partendo dal castello di San Giovanni di Bondone, seguito dal suo fido segretario e biografo Adam Reusner che stil\u00f2 la cronaca dell'impresa. Percorse stancamente il lungo accidentato tracciato che attraverso il monte Calva e il monte Cingolo Rosso raggiunge dopo circa 9 chilometri Bocca Cocca e che, ancor oggi, viene indicato come il \u201csentiero la Calva o del Cingolo Rosso\u201d. Nella vallata di Piombino, in territorio comunale di Moerna, la cronaca racconta che il Frundsberg attravers\u00f2 un burrone assai impegnativo spesso portato a spalle dai suoi uomini. In tutto il tragitto due \u201clanzi\u201d tenevano le loro lunghe alabarde a mo' di parapetto proteggendolo da eventuali cadute mentre altri lo tiravano avanti per il corpetto e uno dietro lo spingeva. Uomini e cavalli precipitarono nei canaloni. Tra la testa e la coda della colonna vi era quindi oltre due giornate di distanza.\nAlcuni ricercatori si chiedono ancora oggi come mai il Frundsberg per raggiungere la pianura Padana non scelse il pi\u00f9 semplice itinerario attraverso la Bocca di Valle-Persone-Turano o Moerna per dirigersi verso Hano, oppure scendere gi\u00f9, a sud, nella valle del Toscolano fino a Maderno invece che inerpicarsi lungo un tracciato atto solo ai camosci, ricercati o contrabbandieri. Una prima ipotesi ce la fornisce il professor Richard von Hartner-Seberich sostenendo che il condottiero fu obbligato a seguire questa strada, la pi\u00f9 breve per raggiungere la pianura Padana, dai conti Ludovico e Antonio Lodron, signori feudali della Val Vestino. Difatti costoro erano dei vecchi esperti capitani di ventura, rotti ad ogni astuzia e malvagit\u00e0, e ben conoscendo il comportamento dei soldati mercenari, sicuramente vollero risparmiare eventuali violenze o danni ai loro fidati vassalli valvestinesi tutelando altres\u00ec i loro interessi. Sette mesi dopo, nel maggio del 1527, questi stessi lanzichenecchi saranno gli artefici del sacco di Roma.\nIl contrabbando del 1800.\nIl contrabbando delle merci per evitare i dazi di importazione fu un problema secolare per quegli stati confinanti con la Val Vestino. Gi\u00e0 nel 1615 il provveditore veneto di Sal\u00f2, Marco Barbarigo, riferiva che \"non si ha potuto usare tanta diligenza che non se sia passato sempre qualcuno per quei sentieri scavezzando i monti per la Val di Vestino et con proprij barchetti traghettando il lago d'Idro et anco per terra, entrando nella Val di Sabbio nel bresciano andarsene al suo viaggio\". In tal modo allertava il Consiglio dei Dieci sulla permeabilit\u00e0 dei confini di stato nelle zone montane con la stessa Repubblica di Venezia che poteva ovviamente diventare particolarmente pericolosa nel casi di passaggi di banditi, contrabbandieri o per persone che violavano le misure sanitarie eccezionali, la nota \"quarantena\", che veniva applicata ai viaggiatori provenienti da luoghi dove erano scoppiate . \nVerso il 1882 il Regno d'Italia complet\u00f2 la cinturazione dei confini di Stato della Val Vestino con la costruzione dei tre citati Caselli di Dogana presidiati dai militi della Regia Guardia di Finanza. Le cronache narrano che presso il Casello di Dogana di Gargnano, della Pato\u00e0la, il professor Bartolomeo Venturini era solito nascondere il tabacco nel cappello per sfuggire ai controlli e alla tassazione.\nNel 1886 una relazione dell'amministrazione delle gabelle del Regio ministero delle Finanze affermava che il contrabbando era favorito dall'aggravamento delle tasse di produzione del Regno, dei dazi di confine e del prezzo dei tabacchi. La frontiera dell'austria-ungheria, presidiata da pochi agenti era particolarmente estesa e costoro non erano in grado di contenere \"la fiumana di contrabbando irrompente con sfrontata audacia su tutti i punti di questa estesissima linea\". Cos\u00ec furono instituite nuove Brigate di Finanza tra cui a Idro e Gargnano considerati \"punti esposti\".\nBollone come Moerna, ma in generale tutti gli abitati di Valle e dell'Alto Garda Trentino e Bresciano, terre prossime alla linea di confine, diventarono cos\u00ec un crocevia strategico per il contrabbando di merci tra il territorio della Riviera di Sal\u00f2 e il Trentino attraverso la zona montuosa del monte Vesta, del monte Stino e dei monti della Puria. Lo storico toscolanese Claudio Fossati (1838-1895) scriveva nel 1894 che il contrabbando dei valvestinesi era l'unico stimolo a violare le leggi in quanto era fomentato dalle ingiuste tariffe doganali, dai facili guadagni e dalla povert\u00e0 degli abitanti.\nNel 1894 \u00e8 documentato il contrasto al fenomeno: l'Intendenza di Brescia comunicava che il brigadiere Rambelli Giovanni in servizio al Casello di Gargnano ottenne il sequestro di chilogrammi 93 di zucchero e chilogrammi 1.500 di tabacco di contrabbando e fu premiato con lire 25. La guardia Bacchilega Luigi in servizio alla sezione di Dogana di Bocca di Paolone ottenne il sequestro di chilogrammi 47 di zucchero con l'arresto di un contrabbandiere e l'identificazione di un'altra persona, fu premiato con lire 15. Lo stesso Bacchilega Luigi e la guardia Carta Giuseppe ottennero il sequestro di chilogrammi 70 di zuccherocon l'arresto di un contrabbandiere e furono premiati con lire 30 per la pima operazione e con lire 20 per la seconda. Nello stesso anno il comandante della Regia Guardia di Finanza del Circolo di Sal\u00f2 ispezion\u00f2 la sede di Gargnano, il Casello di Gargnano e la sezione di Hano.\nDonato Fossati (1870-1949), il nipote, raccolse la testimonianza di Giacomo Zucchetti detto \"Astrologo\" di Gaino, un ex milite sessantenne della Regia Guardia di Finanza, pure soprannominato per la sua appartenenza al Corpo, \"Spad\u00ec\", in servizio nella zona di confine tra il finire dell'Ottocento e l'inizio del Novecento, il quale affermava che \"i contrabbandieri due volte la settimana in poche ore, sorpassata la montagna di Vesta allora linea di confine coll'Austria e calati a Bollone, ritornavano carichi di tabacco, di zucchero e specialmente di alcool, che rivendevano ai produttori d'acqua di cedro specialmente\" della Riviera di Sal\u00f2.. Al contrario per importare merci di contrabbando dal basso lago di Garda, i contrabbandieri di Val Vestino si avvalevano dell'approdo isolato della \"Casa degli Spiriti\" a Toscolano Maderno. Qui sbarcate le merci e caricatele a basto di mulo, salivano per il ripido sentiero di Cecina inoltrandosi furtivamente oltre la linea doganale eludendo cos\u00ec la vigilanza della Regia Guardia di Finanza. Noto \u00e8 pure il caso a fine secolo, del brigadiere del Casello di Gargnano che recandosi, senza armi e in abiti civili, a Bollone per compiere le indagini sul traffico illecito di confine, cre\u00f2 un caso diplomatico tra i due Paesi.\nNel 1903 una forte scossa di terremoto fu avvertita al Casello di Gargnano passata la mezzanotte del 30 al 31 maggio producendo dei danni lievi alla struttura senza pregiudicarne l'operativit\u00e0 mentre riferirono i militari che pass\u00f2 inosservata la scossa principale delle 8 e trenta del 29 maggio.\nMonumenti e luoghi d'interesse.\nLa chiesa di San Bartolameo.\nLa chiesa di San Bartolomeo: La chiesa fu consacrata il 30 agosto 1867 dal principe vescovo di Trento Benedetto Riccabona. Fu restaurata nel 1907 e decorata nel 1947 dai pittori trentini Bruno Colorio e Marco Bertoldi. Poco distante dall'abitato sorge sull'omino colle l'oratorio di San Rocco che fu edificato prima del 1750, ampliato tra il 1902 e il 1907 e visitato da Cesare Battisti e dall'arciduca Eugenio Ferdinando Pio d'Asburgo-Teschen nel maggio del 1910.\nNatura.\nLe pozze d'abbeverata di \"Pa\u00fc\" e del \"Bosc\u00e0\".\nLe pozze presenti poco sopra l'abitato di Moerna sul Dosso del Bosc\u00e0, dette \"lav\u00e0c di \"Pa\u00fc\" o \"\"Paul\" e del \"Bosc\u00e0\", hanno un ruolo fondamentale per il mantenimento dell'attivit\u00e0 pascoliva dell\u2019area legata alla monticazione del bestiame e ai selvatici, ma anche per la tutela della biodiversit\u00e0 degli habitat e delle specie, rettili e anfibi in particolare, che attraverso questi specchi d\u2019acqua possono trovare un luogo ideale per la loro riproduzione come la Biscia dal collare (Natrix helvetica) o i girini di Rana montana e Rospo comune.\nLa tradizione locale riporta che, data la mancanza nella zona di sorgenti e corsi d'acqua, le pozze esistessero da secoli e la tecnica per realizzarle consistesse in uno scavo manuale nell'area di impluvio del pendio della montagna per facilitare il successivo riempimento con la raccolta naturale dell'acqua piovana, di percolazione o dello scioglimento della neve.\nIl problema principale incontrato dai contadini consisteva nell'impermeabilizzazione del fondo: spesso il semplice calpestio del bestiame, con conseguenze compattazione del suolo, non era sufficiente a garantire la tenuta dell'acqua a causa del basso contenuto in argilla del terreno presente, per cui era necessario distribuire sul fondo uno strato di buon terreno argilloso reperito nelle immediate vicinanze. Spesso non essendo possibile causa la diversit\u00e0 del terreno, sul fondo veniva compattato uno spesso strato di terra e fogliame di faggio, in grado di costituire un feltro efficace a trattenere l'acqua. Per garantire un sufficiente apporto di acqua necessario al riempimento delle pozze, o per incrementarlo, spesso era necessario realizzare piccole canalizzazioni superficiali, scavate lungo il versante adiacente per intercettarne anche una modesta quantit\u00e0. La manutenzione periodica, di norma annuale prima della monticazione, consisteva principalmente nell'asporto del terreno scivolato all'interno per il continuo calpestio del bestiame in abbeverata e dell'insoglio della fauna selvatica. Si provvedeva inoltre alla ripulitura della vegetazione acquatica per mantenere la funzionalit\u00e0 delle pozzr evitando che vi si accrescesse eccessivamente all'interno accelerandone il naturale processo di interramento.\nIn queste fasi veniva posta particolare attenzione in quanto si correva il rischio di rompere la continuit\u00e0 dello strato impermeabile e comprometterne la funzionalit\u00e0; si preferiva ad esempio non rimuovere eventuali massi presenti sul fondo.\nLe pozze furono rimaneggiate dall'ERSAF Lombardia nel 2004-2007 con il \"progetto Life natura riqualificazione della biocenosi in Valvestino e Corno della Marogna\" ."}
{"id": "2141805", "revid": "767487", "url": "https://it.wikipedia.org/wiki?curid=2141805", "title": "Morten Wieghorst", "text": "Carriera.\nGiocatore.\nClub.\nHa iniziato la carriera con la maglia del nel 1989 ed ha fatto parte della squadra che, nel 1990, ha vinto la Coppa di Danimarca. Dopo aver vinto anche il campionato, nel 1992 si \u00e8 trasferito al .\nDopo tre anni con il Dundee, \u00e8 stato acquistato dal nell'estate 1995. Nei primi due campionati \u00e8 stato tormentato dagli infortuni e non ha giocato con regolarit\u00e0. Nel campionato 1997-1998, \u00e8 stato utilizzato in 31 delle 36 partite disputate dal Celtic nella Scottish Premier League. La squadra si \u00e8 poi aggiudicata il titolo, dopo che per nove anni consecutivi questo era andato ai .\nNel 2000 gli \u00e8 stata diagnosticata la sindrome di Guillain-Barr\u00e9: ha quindi trascorso un anno in ospedale per curarsi ed \u00e8 tornato in campo nel novembre 2001. Ha giocato due partite per il Celtic nel campionato 2001-2002, prima di tornare in Danimarca. Ha firmato, a parametro zero, per il , nell'estate 2002 ed \u00e8 diventato cos\u00ec uno dei primi acquisti dell'allenatore Michael Laudrup.\nNel primo anno al Br\u00f8ndby nella partita contro il ha segnato quattro reti, nella vittoria della sua squadra per 7-1. \u00c8 stato poi nominato vice-capitano, dietro le spalle di Per Nielsen. Ha poi vinto la seconda Coppa di Danimarca nel 2003. Nello stesso anno ha vinto il premio di \"Calciatore danese dell'anno\".\nVincendo con la maglia del Br\u00f8ndby sia il campionato che la coppa.\nNel maggio 2005 ha annunciato il ritiro per il termine della stagione.\nNazionale.\nCon la Nazionale danese ha giocato 30 partite e ha messo a segno 3 reti. Ha debuttato ad agosto 1994, quando \u00e8 entrato in campo dopo l'intervallo e ha segnato la rete del due a uno nel match amichevole contro la . Con la Nazionale danese, ha vinto la FIFA Confederations Cup 1995.\nA causa di un infortunio, non \u00e8 stato selezionato per il , ma due anni pi\u00f9 tardi ha partecipato al , dove ha giocato tre partite. Da ricordare, poi, \u00e8 stato il match contro il , dove \u00e8 stato espulso tre minuti dopo l'ingresso in campo. Nella partita decisiva della Danimarca, per la qualificazione al , ha segnato nella vittoria per tre a due sull'. Nella stessa gara, \u00e8 stato poi espulso per doppia ammonizione, il che lo ha reso il primo calciatore della Danimarca ad essere espulso per pi\u00f9 di una volta.\nDopo il ritorno in patria, al Br\u00f8ndby, \u00e8 tornato in Nazionale, prima ad agosto 2002 per affrontare la e poi per una serie di incontri con squadre asiatiche. Nella sfida contro l', l'arbitro ha concesso un rigore alla Danimarca, che effettivamente per\u00f2 non c'era. Wieghorst, dopo un consulto con Morten Olsen, suo commissario tecnico, ha sbagliato volontariamente il \"penalty\". Questa scelta gli ha fatto vincere diversi premi per il fair play.\nAllenatore.\nChiusa la carriera agonistica \u00e8 diventato assistente dell'allenatore al Nordsj\u00e6lland. Quando il tecnico Johnny Petersen ha lasciato la squadra, lui ne ha preso il posto."}
{"id": "2141811", "revid": "773636", "url": "https://it.wikipedia.org/wiki?curid=2141811", "title": "Chiesa di Santa Felicita al Fiume di Gattaia", "text": "La chiesa di Santa Felicita al Fiume di Gattaia si trova a Gattaia, nel comune di Vicchio, nella valle del torrente Muccione.\nL'edificio sacro presenta sulla facciata un rosone con l'immagine della santa patrona ed un campanile a vela.\nOrigini.\nLa prima chiesa parrocchiale di Gattaia era un edificio sacro, chiamato oggi \"chiesa vecchia\", che aveva annesso un ospedale per pellegrini e l'iscrizione sulla porta \"A.D. 1383\", riferito ad una sua ricostruzione, perch\u00e9 le origini di questo edificio risalivano al XIII secolo.\nLa chiesa di Santa Felicita al Fiume di Gattaia formava l'oratorio della Compagnia ed aveva annessa la chiesa di San Martino a Pagliariccio, soppressa in precedenza."}
{"id": "2141815", "revid": "267910", "url": "https://it.wikipedia.org/wiki?curid=2141815", "title": "Charles Montgomery Burns", "text": ""}
{"id": "2141818", "revid": "170204", "url": "https://it.wikipedia.org/wiki?curid=2141818", "title": "Persone (Valvestino)", "text": "Persone (\"Pers\u00f9\" in dialetto bresciano) \u00e8 una frazione del comune di Valvestino, nella omonima valle in provincia di Brescia. Fu comune indipendente del Trentino fino al 1928, anno in cui fu aggregato a quello di Valvestino. Dal censimento del 1921 risultava avere 95 abitanti, mentre all'inizio del Ventunesimo secolo vi abitano stabilmente le 40 e le 50 persone.\nOrigine del nome.\nIl toponimo deriverebbe per alcuni da una parola di origine celtica non pi\u00f9 decifrabile mentre per il noto linguista Carlo Battisti il toponimo \u00e8 da ricercarsi invece nella radice prelatina \"\"bars\" che significa altura, quindi si indicava un villaggio costruito su un'altura, e in seguito sulla radice \"bars\" si sarebbe sovrapposto la parola latina medioevale \"bersa\"\" che indicava un recinto o una siepe di selva per rinchiudervi di notte gli animali. Uguale \u00e8 il toponimo del comune trentino di Bersone.\nIl toponimo Persone \u00e8 attestato in una pergamena del 21 agosto del 1405 quando fu stipulato un compromesso tra le comunit\u00e0 di Magasa, Armo, Persone, Moerna e Turano della Val Vestino con quella di Storo per stabilire i rispettivi confini sul monte Tombea. Nel 1913 il glottologo Carlo Battisti riport\u00f2 nella sua ricerca sul dialetto della Val Vestino che gli abitanti del luogo venivano soprannominati: \"stri\u00f9\", stregoni.\nStoria.\nPersone trova la sua origine probabilmente in epoca pre-romana come piccolo insediamento di popolazioni \u201creto-celtiche\u201d: Stoni o Galli Cenomani.\nFu dal 1100 circa al 1826 comune della Contea di Lodrone, territorio soggetto alla podest\u00e0 della nobile famiglia dei conti Lodron, feudatari dei principi-vescovi di Trento. Nel villaggio nacque nel 1740 Giovanni Grandi, bandito e \"assassino di strada\", giustiziato nel Castello di Stenico il 15 novembre del 1788.\nLa zona \u00e8 conosciuta per la ricchezza della sua flora e il 5 luglio 1853 il botanico bavarese Friedrich Leybold rinvenne su uno spuntone dolomitico una rara Scabiosa Vestina.\n\u00c8 il luogo ove si condussero tra il 25 giugno e il 10 agosto 1866 le operazioni in Valvestino, della terza guerra di indipendenza tra le forze garibaldine e austriache.\nSorta in una vallecola, dal 1861 al 1918 qui vi passava il confine tra Regno d'Italia e Austria Ungheria, dopo che per secoli era stato il punto di confine tra Repubblica di Venezia e Contea principesca del Tirolo, dopo la parentesi napoleonica fu confine tra il Lombardo Veneto e l'Impero d'Austria.\nNel dicembre 1916, nel corso della prima guerra mondiale, vi transit\u00f2 proveniente da Capovalle il re Vittorio Emanuele III di ispezione alle linee fortificate della Val Vestino.\n1405, il compromesso arbitrale fra la comunit\u00e0 di Storo e quelle di Magasa, Armo, Persone, Moerna e Turano nella Val Vestino causa la lite per i rispettivi confini del monte Tombea.\nNel XV secolo \u00e8 documentata per la prima volta le lite scaturita fra le comunit\u00e0 di Val Vestino, esclusa quella di Bollone, con quella di Storo per lo sfruttamento, possesso e utilizzo dei pascoli d'alpeggio di malga Tombea. Il documento consistente in una pergamena, scritta in latino, conservata presso l'archivio storico del comune di Storo, fu copiato, tradotto e pubblicato dal ricercatore Franco Bianchini nel 2009 e riportato nelle sue parti essenziali da Michele Bella nel 2020. Al centro della discordia vi era la delimitazione del \"confine\" montano riconducibile con molta probabilit\u00e0 alla zona della conca pascoliva con la sua preziosa pozza d'abbeverata compresa tra il Dosso delle Saette e Cima Tombea, detta la Piana degli Stor, e pi\u00f9 a ovest la prateria verso la Valle delle Fontane e la Bocca di Cablone. In quei tempi, a quanto sembra, non era stato mai definito legalmente a chi appartenesse quel territorio, nessun cippo era stato collocato e la conoscenza dei luoghi era basata sull'usanza e le tradizione orale dei contadini sedimentatasi nel tempo. Le praterie delle comunit\u00e0 valvestinesi erano a quel tempo assai ridotte e le sole malghe Corva, Alvezza, Bait, Selvabella e Piombino non erano sufficienti a soddisfare i bisogni degli allevatori e queste \"erbe\" d'alta quota erano fondamentali per la sopravvivenza delle comunit\u00e0 rurali locali che necessitavano di ulteriori pascoli ove condurre in estate, dai primi di luglio a circa il 10 agosto, le proprie mandrie. Non si conoscono le cifre esatte dei capi di bestiame di quel secolo, ma una stima del 1946 rende noto che i malghesi potevano disporre per la sola monticazione del monte di circa 180 capi di mucche da latte e manze, terminato il periodo della malga il prativo veniva occupato dal bestiame minuto, capre e pecore, presente nell'alpeggio della Valle di Campei. \nLa controversia inizi\u00f2 venerd\u00ec 21 agosto del 1405 nella contrada Villa di Condino sulla piazza Pagne \"nei pressi della casa comunale presenti il maestro fabbro Glisente del fu maestro fabbro Guglielmo, Giovanni detto Mondinello figlio del fu Mondino, Antonio figlio di Giovanni detto Mazzucchino del fu Picino, tutti costoro della contrada S\u00e0ssolo della detta Pieve di Condino; Condinello figlio del fu Zanino detto Mazzola di detta contrada di sotto della soprascritta terra di Condino, ed Antonio detto Rosso, messo pubblico del fu Canale della villa di Por della Pieve di Bono, ora residente nella villa di Val\u00e8r della detta Pieve di Bono e predetta diocesi di Trento e molti altri testimoni convocati e richiesti\" si unirono in presenza dei due procuratori delle comunit\u00e0 in causa per discutere e cercare un compromesso arbitrale definitivo che ponesse termine alla lite dei confini montani. Il notaio Pietro del fu notaio Franceschino di Isera, cittadino di Trento e abitante nella villa di Stenico delle Valli Giudicarie, con la collaborazione del notaio Paolo, stil\u00f2 un documento su pergamena, identificando innanzi tutto presenti, valutando i loro mandati e i documenti prodotti dalle parti. \nLa comunit\u00e0 di Storo era rappresentata da Benvenuto detto \u201cGreco\u201d figlio del fu Bertolino della villa di Storo, \"legittimo ed abilitato sindico-procuratore e gestore degli interessi degli uomini e persone nonch\u00e9 della comunit\u00e0 ed universalit\u00e0 di detta villa di Storo, con documento pubblico redatto di mano e con segno notarile di Bartolomeo del fu notaio Paolo della contrada Lev\u00ec (o Lev\u00ecdo) della Pieve di Bono, pubblico notaio di licenza imperiale, agente e richiedente da una parte\"; mentre quella della Val Vestino da Giovannino del fu Domenico della terra di Turano della Valle di Vestino della diocesi di Trento, \"abilitato sindico-procuratore e gestore degli interessi degli uomini e persone nonch\u00e9 della comunit\u00e0 ed universalit\u00e0 delle ville di Magasa, Armo, Persone, Turano e Moerna di detta Valle di Vestino, con documento pubblico redatto di mano e con segno notarile di Franceschino del fu Giovannino fu Martino della terra di Navazzo del Comune di Gargano delle Riviera del Lago di Garda della diocesi di Brescia, agente in sua difesa dall\u2019altra parte\". La questione esposta era prettamente confinaria, costoro infatti dichiarano pubblicamente \"di voler giungere alla concordia e dovuta risoluzione e pacificazione della lite a lungo vertente fra i predetti uomini e persone e comunit\u00e0 delle terre di Magasa, Armo, Persone, Turano e Moerna della soprascritta Valle di Vestino ed al fine di evitare spese ed eliminare e mitigare danni, scandali, risse e discordie, per il bene della pace e della concordia, affinch\u00e9 perpetuamente e vicendevolmente regni fra le dette parti l\u2019amore, a proposito della lite e questione del monte denominato Tombea situato ed ubicato nei territori e fra i monti e confini degli uomini e delle comunit\u00e0 di dette terre di Magasa, Armo, Persone, Turano e Moerna della soprascritta Valle di Vestino da una parte, ed i monti e confini della comunit\u00e0 ed universit\u00e0 della detta terra di Storo dall\u2019altra, poich\u00e9 a mattina ed a settentrione confinano gli uomini e le persone della Valle di Vestino, ed a mezzogiorno ed a sera confinano gli uomini e persone della detta terra di Storo, la quale lite era la seguente\". \nEntrambi i procuratori portarono a sostegno delle loro affermazioni testimoni che sostenevano, basandosi sulle antiche tradizioni e consuetudini, che il territorio spettava da tempi immemori a questa o a quell'altra comunit\u00e0, ma nessun documento scritto fu prodotto a loro favore che permettesse di dimostrare con certezza la propriet\u00e0. Infatti Benvenuto detto \u201cGreco\u201d dichiar\u00f2 che il monte di Tombea, situato ed insistente fra i suddetti confini e con tutte le sue competenti adiacenze e confinanze, spettava di diritto agli uomini della terra di Storo, e \"che lui stesso e gli uomini della comunit\u00e0 di Storo, cos\u00ec come i loro predecessori, gi\u00e0 da 10, 20, 30, 50, 80 e 100 anni ed oltre, da non esservi alcuna memoria in contrario, con ogni genere di armenti detti uomini pascolarono sul monte denominato Tombea come territorio di loro libera propriet\u00e0, senza alcuna molestia, disturbo o contraddizione da parte degli uomini e persone delle comunit\u00e0 ed universalit\u00e0 delle predette terre di Magasa, Armo, Persone, Turano e Moerna\".\nAltres\u00ec Giovannino del fu Domenico della terra di Turano prontamente ribatt\u00e8 negando la ricostruzione narrata da Benvenuto detto \u201cGreco\u201d e asser\u00ec che il monte Tombea nella sua totalit\u00e0, con tutte le sue adiacenze e confinanze, spettava di diritto esclusivamente agli uomini delle comunit\u00e0 di Magasa, Armo, Persone, Turano e Moerna ed in nessun altro modo agli uomini di Storo. Vista la divergenza tra le parti, la soluzione migliore per definire la controversia parve a tutti i presenti l'arbitramento. Con questo tipo di contratto le due parti litiganti devolvevano la risoluzione della contesa al giudizio di una o pi\u00f9 persone scelte liberamente. Quindi i due \"sindaci\" nominarono alcuni pacificatori chiamati pure arbitri, definitori o probiviri.\nBenvenuto detto \u201cGreco\u201d scelse, nomin\u00f2 e completamente si affid\u00f2 a Giacomo figlio del fu Giovannino della terra di Agrone della Pieve di Bono, Giovanni detto P\u00eczolo, residente nella contrada di Condino, al figlio del fu Guglielmo detto \u201cPantera\u201d di Locca della Valle di Ledro della diocesi di Trento ed un tempo residente nella terra di Por, il notaio Giacomo della terra di Comighello della Pieve del Bleggio, ed il notaio Giovanni del fu notaio Domenico di Condino. Giovannino fu Domenico scelse, nomin\u00f2 e completamente si affid\u00f2 a Picino del fu ser Silvestro detto \u201cToso\u201d della terra di Por, Franceschino fu ser Giovannino della detta terra di Agrone, Giovanni fu ser Manfredino della terra di Fontanedo della Pieve di Bono e Giovanni figlio di Pizino detto \u201cRegia\u201d fu Zanino della contrada di S\u00e0ssolo della Pieve di Condino.\nGli arbitri furono investiti dell'autorit\u00e0 \"di ascoltare le parti, decidere, definire, giudicare, sentenziare e promulgare, ovvero di disporre e giudicare con relative disposizioni, sentenze e di imporre di non opporsi e ricorrere su quanto deciso e sentenziato in alcuna sede di giudizio, con documenti scritti o senza in qualsiasi sede giuridica, sempre ed in ogni luogo, sia con le pareti avverse presenti o assenti su quanto richiesto e successivamente solennemente deliberato. Ragion per cui le suddette parti in causa convennero di obbedire ed in toto osservare quanto sar\u00e0 prescritto nelle loro sentenze di qualunque contenuto ed in qualunque sede giudiziale\". \nFu stabilito che in caso di non osservanza dell'accordo l'applicazione di una ammenda di 200 ducati da versare met\u00e0 alla camera fiscale del principe vescovo di Trento e l\u2019altra met\u00e0 al nobile Pietro Lodron \"signore generale di dette terre di Magasa, Armo, Persone, Moerna e Turano della Valle di Vestino\". Inoltre le parti contraenti si impegnarono di rifondere tutti i danni causati e le spese sostenute con relativi interessi in caso di condanna in sede giudiziale garantendo la quantit\u00e0 di denaro stimata con un'ipoteca di tutti i beni personali in loro possesso, presenti e futuri, e quelli della rispettive comunit\u00e0. \nAl termine Benvenuto detto \u201cGreco\u201d e Giovannino fu Domenico giurarono con tocco di mano sulle sacre scritture di osservare tutte le suddette deliberazioni e chiesero al notaio di stilare un pubblico documento da consegnare ad entrambe le singole parti contendenti.\nFungevano da giudici di appello il nobile Pietro del fu Paride di Lodrone, \"quale signore generale degli uomini e persone delle comunit\u00e0 ed universit\u00e0 delle terre di Magasa, Armo, Persone, Moerna e Turano della Valle di Vestino e l\u2019onorabile signor Matteo, notaio e cittadino di Trento ed assessore del nobile Erasmo di Thun in Val di Non, vicario generale nelle Giudicarie per conto del principe vescovo di Trento Giorgio nonch\u00e9 generale signore e pastore degli uomini e della comunit\u00e0 di Storo\".\n1511, la grande divisione di pascoli e boschi dei monti Camiolo, Tombea, Dos di Sas e della costa di Ve.\nLo studio compiuto da don Mario Trebeschi , ex parroco di Limone del Garda, di una sgualcita e a tratti illeggibile pergamena conservata presso l\u2019Archivio Parrocchiale di Magasa, port\u00f2 a conoscenza dell\u2019intensivo sfruttamento dei pascoli d\u2019alpeggio, dei boschi, delle acque torrentizie in Val Vestino che fu spesso causa di interminabili e astiose liti fra le sei comunit\u00e0. In special modo nelle zone contese dei monti Tombea e Camiolo; ognuna di esse rivendicava, pi\u00f9 o meno fortemente, antichi diritti di possesso o transito, con il risultato che il normale e corretto uso veniva compromesso da continui sconfinamenti di mandrie e tagli abusivi di legname. Pertanto agli inizi del Cinquecento, onde evitare guai peggiori, si arriv\u00f2 in due fasi successive con l\u2019arbitrariato autorevole dei conti Lodron ad una spartizione di questi luoghi tra le varie ville o \u201ccommunelli\u201d. Infatti questi giocarono un ruolo attivo nella vicenda, persuadendo energicamente le comunit\u00e0 alla definitiva risoluzione del problema con la sottoscrizione di un accordo che fosse il pi\u00f9 equilibrato possibile, tanto da soddisfare completamente ed in maniera definitiva le esigenti richieste delle numerose parti in causa. Il 5 luglio del 1502 il notaio Delaido Cadenelli della Valle di Scalve redigeva a Turano sotto il portico adibito a cucina della casa di un tale Giovanni, un atto di composizione tra Armo e Magasa per lo sfruttamento consensuale della confinante valle di Cablone (nel documento Camlone, situata sotto il monte Cortina). Erano presenti i deputati di Armo: Bartolomeo, figlio di Faustino, e Stefenello, figlio di Lorenzo; per Magasa: Antoniolo, figlio di Giovanni Zeni, e Viano, figlio di Giovanni Bertolina. Fungevano da giudici d\u2019appello i conti Francesco, Bernardino e Paride, figli del sopra menzionato Giorgio, passati alla storia delle cronache locali di quei tempi, come uomini dotati di una ferocia sanguinaria. Il 31 ottobre del 1511 nella canonica della chiesa di San Giovanni Battista di Turano, Bartolomeo, figlio del defunto Stefanino Bertanini di Villavetro , notaio pubblico per autorit\u00e0 imperiale, stipulava il documento della pi\u00f9 grande divisione terriera mai avvenuta in Valle, oltre un terzo del suo territorio ne era interessato. Un primo accordo era gi\u00e0 stato stipulato il 5 settembre del 1509 dal notaio Girolamo Morani su imbreviature del notaio Giovan Pietro Samuelli di Liano, ma in seguito all\u2019intervento di alcune variazioni si era preferito, su invito dei conti Bernardino e Paride, revisionare completamente il tutto e procedere cos\u00ec ad una nuova spartizione. Alla presenza del conte Bartolomeo, figlio del defunto Bernardino, venivano radunati come testimoni il parroco Bernardino, figlio del defunto Tommaso Bertolini, Francesco, figlio di Bernardino Piccini, tutti e due di Gargnano, il bergamasco Bettino, figlio del defunto Luca de Medici di San Pellegrino, tre procuratori per ogni Comune, ad eccezione di quello di Bollone che non faceva parte della contesa (per Magasa presenziavano Zeno figlio del defunto Giovanni Zeni, Pietro Andrei, Viano Bertolini), e si procedeva solennemente alla divisione dei beni spettanti ad ogni singolo paese. A Magasa veniva attribuita la propriet\u00e0 del monte Tombea fino ai prati di Fondo comprendendo l\u2019area di pertinenza della malga Alvezza e l\u2019esclusiva di tutti i diritti di transito; una parte di territorio boscoso sulla Cima Gusaur e sul dosso delle Apene a Camiolo, in compenso pagava 400 lire planet alle altre comunit\u00e0 come ricompensa dei danni patiti per la privazione dei sopraddetti passaggi montani. Alcune clausole stabilivano espressamente che il ponte di Nangone (Vangone o Nang\u00f9 nella parlata locale) doveva essere di uso comune e che lungo il greto del torrente Toscolano si poteva pascolare liberamente il bestiame e usarne l\u2019acqua per alimentare i meccanismi idraulici degli opifici. Al contrario il pascolo e il taglio abusivo di piante veniva punito severamente con una multa di 10 soldi per ogni infrazione commessa. \nAlla fine dopo aver riletto il capitolato, tutti i contraenti dichiaravano di aver piena conoscenza delle parti di beni avute in loro possesso, di riconoscere che la divisione attuata era imparziale e di osservare rispettosamente gli statuti, gli ordini, le provvisioni e i decreti dei conti Lodron, signori della comunit\u00e0 di Lodrone e di quelle di Val Vestino. Poi i rappresentanti di Armo, Magasa, Moerna, Persone e Turano giuravano, avanti il conte Bartolomeo Lodron, toccando i santi vangeli, di non contraffarre e contravvenire la presente divisione terriera e, con il loro atto, si sottoponevano al giudizio del foro ecclesiastico e ai sacri canoni di Calcedonia.\nArchitetture religiose.\nLa chiesa di San Matteo.\nLa cappella di San Matteo di Persone viene citata nel 1537 nell'ambito della pieve di Tignale. Tale cappella dipender\u00e0 da Turano fra il 1564 e il 1726. Imprecisata la data di edificazione della chiesa. Le quattro campane, fuse a Trento, furono collocate sulla torre nel 1909 e fu ridipinta nel 1951. \nLa curazia di Persone fu istituita il 7 febbraio 1729. Nel 1822 pass\u00f2 nel Decanato di Condino rimanendovi fino al 1936. Con decreto vescovile del 10 settembre 1986 ed in base al Concordato del 1984, veniva stabilita l'estinzione della curazia di Persone conglobata nella parrocchia di Turano, che assumeva il titolo \"Martirio di S. Giovanni Battista\" in luogo di S. Giovanni Battista Decollato.\nLe santelle religiose.\nUn tempo la profonda religiosit\u00e0 popolare delle genti di questa valle si esprimeva spesso con l'erezione di opere sacre e l'apposizione di \"segni\" che avevano lo scopo di garantire un quotidiano \"filo diretto\" con il Creatore. C'era sempre qualche buon motivo per ringraziarlo per invocarne la benevolenza. Cosi, lungo le stradine di campagna e le mulattiere di montagna \u00e8 facile imbattersi in vecchi manufatti ormai spesso offuscati, dalla patina del tempo: croci, tabernacoli, capitelli, lapidi in ricordo di eventi tragici, piccoli dipinti votivi realizzati per grazie ricevute. Presso di essi il viandante sostava qualche attimo in rispettosa preghiera: anche il passante pi\u00f9 frettoloso, vi gettava almeno uno sguardo, elevando un pensiero al Cielo.\nI tre capitelli o santelle siti nelle vicinanze dell'abitato, lungo le antiche mulattiere che collegavano il villaggio con gli altri abitati della Val Vestino furono presumibilmente edificati tra il 1700 e il 1800, per volont\u00e0 di pii benefattori. I manufatti si presentano con volta a sesto d'arco e le strutture verticali sono in muratura portante. Le coperture sono a due falde simmetriche con il manto in coppi e furono recentemente ristrutturate in quanto versavano in stato di abbandono con gli affreschi sbiaditi e esposti alle intemperie.\nLa prima santella \u00e8 posizionata lungo l'antico percorso, oggi strada provinciale, che congiunge Persone a Moerna ed \u00e8 dedicata al culto di Sant'Anna a protezione della famiglia, \u00e8 la pi\u00f9 antica e si presume sia stata costruita nel 1700. Gli affreschi che l'adornano raffigurano alla sua destra San Rocco protettore dalla peste nera e a destra San Sebastiano, santo pure invocato contro la pestilenza. La devozione a San Rocco e a San Sebastiano deriva dal fatto che la peste nera colp\u00ec duramente la popolazione fino al 1630 quando praticamente scomparve definitivamente dal bresciano ma rimase attiva in Europa, in Russia, fino al 1770. Nella zona della Riviera del Garda e del Trentino, l\u2019epidemia pestilenziale, fu documentata gi\u00e0 a partire dal 1300 e poi a seguire nel 1428, 1433,1496, 1530, 1567 e nel 1576. La stessa popolazione del villaggio di Droane, secondo la tradizione, fu annientata nel XVI secolo.\nAlla periferia dell'abitato di Persone, sulla strada per il fondovalle che un tempo conduceva a Turano, \u00e8 situato il capitello oggi dedicato alla devozione di San Giuseppe col Bambino, patrono dei padri di famiglia e degli artigiani. Una terza santella era presente fino a pochi decenni fa ai lati della provinciale per Moerna, poco distante dall'abitato, quando fu demolita per l'allargamento della sede stradale.\nQueste santelle, si presume, furono anche posizionate nella campagna dove vi era il luogo di passaggio di particolari cerimonie religiose chiamate rogazioni, che documentate gi\u00e0 negli statuti comunali del vicino comune di Magasa del 1589, si celebravano in determinati giorni dell'anno e consistevano in antico in una processione di tutta la popolazione a Cadria. Con questo rito la popolazione di Persone chiedeva la protezione divina contro i danni dovuti al maltempo: grandine, pioggia, la siccit\u00e0 ma anche contro le calamit\u00e0 naturali, la violenza della guerra o appunto il flagello di malattie contagiose come la peste nera. Le santelle, inoltre, rappresentavano nell'immaginario popolare un baluardo contro la presenza di malefici, demoni, streghe e stregoni. L'ultima santella si trova in Val di B\u00fcs, alla periferia del villaggio lungo l'antica mulattiera che la congiungeva con le praterie di Messane e il valico di Bocca di Valle. Essa \u00e8 dedicata a santa Maria e custodisce nella nicchia una statuetta della madre di Ges\u00f9 Cristo e quella di una devota genuflessa in preghiera.\nLe santelle in generale hanno quindi il significato di un ringraziamento. Una preghiera di aiuto e benevolenza per tutti quegli uomini che dopo aver lasciato le loro case, le loro famiglie affrontando le fatiche o le insidie della guerra sono rientrati a casa sani e salvi, saldi nella loro fede ma anche come ex voto per uno scampato pericolo, come una carestia o una pestilenza."}
{"id": "2141819", "revid": "599013", "url": "https://it.wikipedia.org/wiki?curid=2141819", "title": "La favola della rondine e del mare", "text": "La favola della rondine e del mare appartiene al genere letterario egizio e anche se i testi giunti a noi sono stati scritti in un periodo pi\u00f9 recente, quindi gi\u00e0 in demotico, le figure che illustrano favole di animali rintracciate su alcuni ostraka appartenenti al Nuovo Regno, fanno ritenere che il genere delle favole sugli animali possa essere molto antico. \n\u00c8 da notare come il genere fiabesco animale sia stato diffuso non solo sul Mediterraneo, ma soprattutto nel continente asiatico e anche nella letteratura araba.\nStoria.\nLa favola \u00e8 inserita assieme a una serie di epistole su giare di terracotta appartenenti al I secolo e al II secolo d.C. Gli esperti le definiscono antologie utilizzate soprattutto nelle strutture scolastiche di quel tempo e di un periodo anche pi\u00f9 antico, dato che ebbero grande successo intorno alla XX dinastia egizia (1100 a.C.). \nL'origine della favola \u00e8 straniera e difatti il mittente \u00e8 un principe arabo.\nTrama.\nI personaggi principali sono la rondine ed il mare in una condizione di personificazione.\nLa rondine chiese al mare di accudire i suoi piccoli. Un giorno, il mare incollerito travolse con le sue onde i piccoli della rondine. Quest'ultima assalita da sgomento e rabbia preannunzi\u00f2 la sua vendetta al mare, consistente in un suo lento prosciugamento. &lt;br&gt;\nSecondo alcuni esperti, l'attivit\u00e0 straordinaria della rondine potrebbe anche essere un'allegoria sulla importanza della determinazione e della costanza nell'ambito di un'operazione volonterosa."}
{"id": "2141820", "revid": "219110", "url": "https://it.wikipedia.org/wiki?curid=2141820", "title": "Orto botanico di Cagliari", "text": "L'orto botanico di Cagliari, appartenente all'Universit\u00e0 di Cagliari, \u00e8 situato in via Sant'Ignazio da Laconi nel quartiere Stampace.\nStoria.\nIl primo tentativo di creazione di un orto botanico a Cagliari risale all'impianto realizzato tra il 1752 ed il 1769 in un quartiere ad est del capoluogo sardo, \"Su Campu de Su Rei\" (in italiano il \"campo del Re\") nell'attuale quartiere Villanova, in un luogo che successivamente aveva mantenuto a lungo la denominazione di \u201cSa Butanica\u201d (la botanica).\nNel 1820 nella valle di Palabanda, tra l'anfiteatro romano e la villa di Tigellio, fu individuato il terreno dove oggi sorge l'attuale orto botanico; questo fu realizzato, su progetto del professor Giovanni Meloni Baylle, che si interess\u00f2 anche dell'acquisto dei terreni idonei, con l'aiuto del ministro Giovanni Lanza.\nI lavori di sterro e di allestimento dell'area, che era abbandonata ed adibita a discarica, iniziarono nel 1864, e durarono circa due anni. Fu inaugurato infatti il 15 novembre 1866 dal noto botanico Patrizio Gennari.\nAttorno al 1874 l'Orto poteva gi\u00e0 mettere in commercio 193 piante diverse.\nNel 1885 l'Orto ha iniziato a ospitare un \"Index seminum\" per la catalogazione e lo scambio dei semi.\nAi primi anni del Novecento, l'istituzione scientifica raggiunse il suo pieno sviluppo, contando 400 piante acclimatate, \u00abprovenienti dalle Indie occidentali e America australe (116), America boreale (64), Africa australe e Madagascar (66), Africa boreale, Arabia e Isole Atlantiche (30), Indie orientali, Cina e Giappone (92), Australia, Malaja e Isole Oceania (62)\u00bb.\nDal 1926 al 1929 la direzione dell'Orto Botanico fu affidata alla studiosa sassarese Eva Mameli Calvino; la quale conosceva da tempo l'ambiente naturale di questo orto infatti, gi\u00e0 nel 1906, aveva pubblicato i risultati delle sue ricerche, eseguite nel giardino, sul genere Fumaria.\nDurante la seconda guerra mondiale l'orto, che era sede di un battaglione di cavalleria, nei primi mesi del 1943 fu bombardato . La biblioteca e l'erbario si salvarono, essendo stati prudenzialmente trasferiti in una chiesa sconsacrata a Ghilarza (OR).\nTerminato il conflitto, occorsero molti anni di duro lavoro per ripristinare la funzionalit\u00e0 dell'istituzione.\nAgli inizi degli anni ottanta, era per\u00f2 ancora rilevabile la povert\u00e0 di specie presenti.\nResti archeologici.\nAll'interno dell'Orto si trovano vestigia del periodo preromano e romano, fra queste: il pozzo romano, detto \"libarium\", dove si abbeveravano gli attori che si esibivano nel vicino anfiteatro; la grotta Gennari, un Calidarium; una cisterna romana ed un tratto dell'acquedotto romano che, da Villamassargia, portava l'acqua in citt\u00e0. L'orto \u00e8 stato recentemente risitemato.\nOggi l'orto, che si organizza fondamentalmente su una superficie di 5\u00a0ha, presenta specie arboree e arbustive tipiche delle fasce vegetazionali della Sardegna e mediterranea, compresi superbi esemplari di \"Ceratonia siliqua\", \"Pinus halepensis\", \"Olea europea\", \"Rhamnus alaternus\", \"Pistacia lentiscus\", \"Quercus ilex\", \"Arbutus unedo\", \"Erica scoparia\", \"Quercus coccifera\", \"Juniperus\" spp., \"Buxus balearica\" e \"Buxus sempervirens\", giganteschi \"Ficus magnolioides\", un palmeto con numerose specie di differenti generi, bellissimi esemplari di cipressi e di Sterculie, una collezione di circa 1.000 piante succulente, aree rocciose popolate da \"Agave\", \"Yucca\", \"Aloe\", \"Cereus\", \"Euphorbia\", \"Opuntia\", \"Dracaena draco\", mentre nelle varie vasche trovano posto esemplari di \"Nymphaea\", \"Nelumbo\" e di papiri."}
{"id": "2141825", "revid": "88740", "url": "https://it.wikipedia.org/wiki?curid=2141825", "title": "Bollone", "text": "Bollone (\"Bol\u00f9\" in dialetto bresciano) \u00e8 una frazione del comune di Valvestino, nella omonima valle in provincia di Brescia.\nOrigine del nome.\nSono molte le ipotesi avanzate dai ricercatori al riguardo dell'origine del toponimo che deriverebbe, per alcuni, da una parola di origine celtica non pi\u00f9 decifrabile mentre per altri dal celtico \"\"beola\", betulla, con riferimento agli alberi di tale specie che ancora al giorno d'oggi sono presenti in parte sul suo territorio o da \"bou-\"\", \"\"bouo-\" che significa vacca, bue. Un'altra interpretazione fa invece risalire il toponimo al termine di derivazione latina \"bula\", pozza d'acqua, con riferimento ad una sorgente risorgiva.\nSecondo Natale Bottazzi l'origine del toponimo \u00e8 altres\u00ec da ricercarsi in un gentilizio barbarico, il che significherebbe \"terreno di Bollone\" dal nome dell'antico proprietario. Il suffisso che in origine era \"anus\" ovvero \"acus\" si \u00e8 ridotto alla vocale u. Sempre per lo stesso autore, deriverebbe dal medesimo nome o da nome simile a quello che diede origine a Bollone i villaggi di Bogliaco a Gargnano, Bolano a La Spezia, Bollate a Milano, Bollengo a Torino, Pollone un comune a 622\u00a0m di altezza in provincia di Biella. Stessa derivazione hanno i toponimi di Bollone, quartiere-localit\u00e0 di Treviglio, Bollone localit\u00e0 di Verolengo sempre in Piemonte e Bollone localit\u00e0 montana di Teglio in Valtellina sita a 1490 metri di altezza.\nUn'ultima ipotesi, avanzata pure per il toponimo del comune di Vobarno, rimanda alla radice celtica \"B\u00f6\"\" \"By\", nel senso di legno o capanna, col significato quindi di riparo in legno. Il toponimo \"Bolone\" \u00e8 attestato per la prima volta nella bolla pontificia di papa Urbano III del 7 marzo 1186. Nel 1240 l'abitato \u00e8 invece menzionato come \"Bolono\".\nNel comune di Magasa presso malga Bait, \u00e8 attestato il toponimo Acqua dei Bol\u00f9 riferito a un rio. Nel 1913 il glottologo Carlo Battisti riport\u00f2 nella sua ricerca sul dialetto della Val Vestino che gli abitanti del luogo venivano soprannomonati: \"G\u00f2s\", gozzo, per la sua malformazione dovuta alla pellagra.\nStoria.\nBollone trova la sua origine probabilmente in epoca pre-romana come piccolo insediamento di popolazioni \u201creto-celtiche\u201d: Stoni o Galli Cenomani.\nFu comunit\u00e0 indipendente fino al 1928, anno in cui fu aggregato a quello di Valvestino. Dal censimento del 1921 risultava avere 235 abitanti ed era amministrato da un podest\u00e0.\nIl centro \u00e8 nominato per la prima volta in un documento del 1186 ed \u00e8 il paese natale di Bonifacino, ghibellino e vassallo dell'imperatore, che nel XIII secolo fortific\u00f2 l'abitato minacciato dalle incursioni dei guelfi bresciani.\nSituato sul confine meridionale della Val Vestino, Bollone nei secoli passati, vista la sua posizione strategica tra il Principato vescovile di Trento e la Repubblica di Venezia, fu luogo di passaggio di banditi e truppe. Nell'ottobre del 1754 il bandito Giovanni Maria Ceschi detto Schiopettino di Vestone, lo zio don Francesco Cuchi e la sua banda di trenta uomini assaliva, in seguito ad un contestato appalto di una partita di legna, l'abitato imponendo con violenza e insulti la consegna da parte dei \"Giurati\" del Comune di 2.738 tron e di tre mule per il trasporto della refurtiva. Nell'aprile del 1796 a seguito della guerra della Prima coalizione, il villaggio fu presidiato da reparti austriaci della Brigata del generale austriaco Josef Philipp Vukassovich che avevano il compito di collegamento e supporto degli avamposti istituiti nella Riviera di Sal\u00f2 a Gardola e alla Costa per controllare i movimenti delle truppe rivoluzionarie francesi.\nLa comunit\u00e0 di Bollone unitamente a quelle di Moerna e Magasa, nel novembre del 1844 contribu\u00ec con una colletta al sostentamento delle 29 famiglie di Por, frazione di Pieve di Bono, che il giorno 12 ebbero le case distrutte da un furioso incendio.\nNel corso della prima guerra di indipendenza il villaggio nel mese di luglio fu occupato dalla Compagnia del maggiore Borra dei Corpi volontari lombardi stabilendo cos\u00ec un collegamento tra i reparti dislocati alla Costa di Gargnano e Capovalle. In quell'occasione vi sost\u00f2 il patriota milanese Leone Palladini diretto alla Costa di Gargnano. Lo stesso capitano Carlo Pisacane ebbe l'ordine dal generale Giacomo Durando nel mese di giugno, poi revocato, di marciare da Tremosine con la sua 5\u00aa Compagnia cacciatori e raggiungere Bollone per rinforzare lo schieramento minacciato da un'invasione austriaca nella Val Vestino.\nIl 7 luglio 1866, durante la terza guerra di indipendenza, Giuseppe Garibaldi dal quartier generale della Rocca d'Anfo ordinava a Enrico Guastalla di \"far vedere la camicia rossa\" a Bollone, Moerna e a Magasa per mezzo della 9\u00aa compagnia del 2\u00ba Reggimento Volontari Italiani.\nBollone fino alla met\u00e0 del secolo scorso era noto per la professionalit\u00e0 dei suoi carbonai che operarono sia in Italia che all'estero.\nIl contrabbando del 1800.\nIl contrabbando delle merci per evitare i dazi di importazione fu un problema secolare per quegli stati confinanti con la Val Vestino. Gi\u00e0 nel 1615 il provveditore veneto di Sal\u00f2, Marco Barbarigo, riferiva che \"non si ha potuto usare tanta diligenza che non se sia passato sempre qualcuno per quei sentieri scavezzando i monti per la Val di Vestino et con proprij barchetti traghettando il lago d'Idro et anco per terra, entrando nella Val di Sabbio nel bresciano andarsene al suo viaggio\". In tal modo allertava il Consiglio dei Dieci sulla permeabilit\u00e0 dei confini di stato nelle zone montane con la stessa Repubblica di Venezia che poteva ovviamente diventare particolarmente pericolosa nel casi di passaggi di banditi, contrabbandieri o per persone che violavano le misure sanitarie eccezionali, la nota \"quarantena\", che veniva applicata ai viaggiatori provenienti da luoghi dove erano scoppiate . \nVerso il 1882 il Regno d'Italia complet\u00f2 la cinturazione dei confini di Stato della Val Vestino con la costruzione dei tre citati Caselli di Dogana presidiati dai militi della Regia Guardia di Finanza. Le cronache narrano che presso il Casello di Dogana di Gargnano, della Pato\u00e0la, il professor Bartolomeo Venturini era solito nascondere il tabacco nel cappello per sfuggire ai controlli e alla tassazione.\nNel 1886 una relazione dell'amministrazione delle gabelle del Regio ministero delle Finanze affermava che il contrabbando era favorito dall'aggravamento delle tasse di produzione del Regno, dei dazi di confine e del prezzo dei tabacchi. La frontiera dell'austria-ungheria, presidiata da pochi agenti era particolarmente estesa e costoro non erano in grado di contenere \"la fiumana di contrabbando irrompente con sfrontata audacia su tutti i punti di questa estesissima linea\". Cos\u00ec furono instituite nuove Brigate di Finanza tra cui a Idro e Gargnano considerati \"punti esposti\".\nBollone come Moerna, ma in generale tutti gli abitati di Valle e dell'Alto Garda Trentino e Bresciano, terre prossime alla linea di confine, diventarono cos\u00ec un crocevia strategico per il contrabbando di merci tra il territorio della Riviera di Sal\u00f2 e il Trentino attraverso la zona montuosa del monte Vesta, del monte Stino e dei monti della Puria. Lo storico toscolanese Claudio Fossati (1838-1895) scriveva nel 1894 che il contrabbando dei valvestinesi era l'unico stimolo a violare le leggi in quanto era fomentato dalle ingiuste tariffe doganali, dai facili guadagni e dalla povert\u00e0 degli abitanti.\nNel 1894 \u00e8 documentato il contrasto al fenomeno: l'Intendenza di Brescia comunicava che il brigadiere Rambelli Giovanni in servizio al Casello di Gargnano ottenne il sequestro di chilogrammi 93 di zucchero e chilogrammi 1.500 di tabacco di contrabbando e fu premiato con lire 25. La guardia Bacchilega Luigi in servizio alla sezione di Dogana di Bocca di Paolone ottenne il sequestro di chilogrammi 47 di zucchero con l'arresto di un contrabbandiere e l'identificazione di un'altra persona, fu premiato con lire 15. Lo stesso Bacchilega Luigi e la guardia Carta Giuseppe ottennero il sequestro di chilogrammi 70 di zuccherocon l'arresto di un contrabbandiere e furono premiati con lire 30 per la prima operazione e con lire 20 per la seconda. Nello stesso anno il comandante della Regia Guardia di Finanza del Circolo di Sal\u00f2 ispezion\u00f2 la sede di Gargnano, il Casello di Gargnano e la sezione di Hano.\nDonato Fossati (1870-1949), il nipote, raccolse la testimonianza di Giacomo Zucchetti detto \"Astrologo\" di Gaino, un ex milite sessantenne della Regia Guardia di Finanza, pure soprannominato per la sua appartenenza al Corpo, \"Spad\u00ec\", in servizio nella zona di confine tra il finire dell'Ottocento e l'inizio del Novecento, il quale affermava che \"i contrabbandieri due volte la settimana in poche ore, sorpassata la montagna di Vesta allora linea di confine coll'Austria e calati a Bollone, ritornavano carichi di tabacco, di zucchero e specialmente di alcool, che rivendevano ai produttori d'acqua di cedro specialmente\" della Riviera di Sal\u00f2.. Al contrario per importare merci di contrabbando dal basso lago di Garda, i contrabbandieri di Val Vestino si avvalevano dell'approdo isolato della \"Casa degli Spiriti\" a Toscolano Maderno. Qui sbarcate le merci e caricatele a basto di mulo, salivano per il ripido sentiero di Cecina inoltrandosi furtivamente oltre la linea doganale eludendo cos\u00ec la vigilanza della Regia Guardia di Finanza. Noto \u00e8 pure il caso a fine secolo, del brigadiere del Casello di Gargnano che recandosi, senza armi e in abiti civili, a Bollone per compiere le indagini sul traffico illecito di confine, cre\u00f2 un caso diplomatico tra i due Paesi.\nNel 1903 una forte scossa di terremoto fu avvertita al Casello di Gargnano passata la mezzanotte del 30 al 31 maggio producendo dei danni lievi alla struttura senza pregiudicarne l'operativit\u00e0 mentre riferirono i militari che pass\u00f2 inosservata la scossa principale delle 8 e trenta del 29 maggio.\nMonumenti e luoghi di interesse.\nLa pratica delle carbonaie.\nSulle montagne dell'ex Comune sono presenti numerose e antiche aie carbonili simbolo di una professione ormai scomparsa da decenni. Quella della carbonaia, pojat in dialetto locale, era una tecnica molto usata in passato in gran parte del territorio alpino, subalpino e appenninico, per trasformare la legna, preferibilmente di faggio, ma anche di abete, carpino, larice, frassino, castagno, cerro, pino e pino mugo, in carbone vegetale. I valvestinesi erano considerati degli esperti carbonai, carbon\u00e8r cos\u00ec venivano chiamati, come risulta anche dagli scritti di Cesare Battisti. I primi documenti relativi a questa professione risalgono al XVII secolo, quando uomini di Val Vestino richiedevano alle autorit\u00e0 della Serenissima i permessi sanitari per potersi recare a Firenze e a Venezia. Essi esercitarono il loro lavoro non solo in Italia ma anche nei territori dell'ex impero austro-ungarico, in special modo in Bosnia Erzegovina, e negli Stati Uniti d'America di fine Ottocento a Syracuse-Solvay.\nNonostante questa tecnica abbia subito piccoli cambiamenti nel corso dei secoli, la carbonaia ha sempre mantenuto una forma di montagnola conica, formata da un camino centrale e altri cunicoli di sfogo laterali, usati con lo scopo di regolare il tiraggio dell'aria. Il procedimento di produzione del carbone sfrutta una combustione imperfetta del legno, che avviene in condizioni di scarsa ossigenazione per 13 o 14 giorni.\nQueste piccole aie, dette localmente ajal, jal o gial, erano disseminate nei boschi a distanze abbastanza regolari e collegate da fitte reti di sentieri. Dovevano trovarsi lontane da correnti d'aria ed essere costituite da un terreno sabbioso e permeabile. Molto spesso, visto il terreno scosceso dei boschi, erano sostenute da muri a secco in pietra e nei pressi il carbonaio vi costruiva una capanna di legno per riparo a s\u00e9 e alla famiglia. In queste piazzole si ritrovano ancor oggi dei piccoli pezzi di legna ancora carbonizzata. Esse venivano ripulite accuratamente durante la preparazione del legname.\nA cottura ultimata si iniziava la fase della scarbonizzazione che richiedeva 1-2 giorni di lavoro. Per prima cosa si doveva raffreddare il carbone con numerose palate di terra. Si procedeva quindi all'estrazione spegnendo con l'acqua eventuali braci rimaste accese. La qualit\u00e0 del carbone ottenuto variava a seconda della bravura ed esperienza del carbonaio, ma anche dal legname usato. Il carbone di ottima qualit\u00e0 doveva \"cantare bene\", cio\u00e8 fare un bel rumore. Infine il carbone, quando era ben raffreddato, veniva insaccato e trasportato dai mulattieri verso la Riviera del Garda per essere venduto ai committenti. Di questo carbone si faceva uso sia domestico che industriale e la pratica cadde in disuso in Valle poco dopo la seconda guerra mondiale soppiantato dall'uso dell'energia elettrica, del gasolio e suoi derivati .\nArchitetture religiose.\nLa chiesa di San Michele Arcangelo.\nLa chiesa fu riedificata nel 1875 e possiede oggetti di valore artistico. Fu riconsacrata il 14 agosto 1960 dal vescovo ausiliare di Trento mons. Oreste Rauzi. Dal 1863 al 1870 fu curato di Bollone don Pietro Porta."}
{"id": "2141830", "revid": "1924342", "url": "https://it.wikipedia.org/wiki?curid=2141830", "title": "Feliz Navidad (singolo Jos\u00e9 Feliciano)", "text": "Feliz Navidad \u00e8 una canzone pop-natalizia, scritta e cantata da Jos\u00e9 Feliciano nel 1970.\nSecondo la \"Sociedad Americana de Compositores, Autores y Editores\", la canzone occupa il 15\u00ba posto tra le canzoni natalizie pi\u00f9 popolari al mondo. Nel 2010 \u00e8 stata inserita nella lista Grammy Hall of Fame, ovvero la selezione delle canzoni pi\u00f9 significative e importanti nella storia americana\nDescrizione.\nLa canzone \u00e8 un augurio di un \u201cFelice Natale\u201d e di un \u201cFelice Anno Nuovo\u201d, espresso dalle formule spagnole \"\u00a1Feliz Navidad!\" e \"\u00a1Pr\u00f3spero A\u00f1o y Felicidad!\". Gli auguri di un \u201cBuon Natale\u201d vengono poi espressi, nella parte finale della canzone, anche in inglese.\nLa melodia \u00e8 allegra e spagnoleggiante.\nCover.\nLa canzone \u00e8 diventata un brano quasi tradizionale ed \u00e8 stata interpretata anche da altri cantanti, tra i quali: Michael Bubl\u00e9, i Boney M (\"Christmas album\", 1981), C\u00e9line Dion, Chicago, The Cheetah Girls, Al Bano e Romina Power (\"Weihnachten bei uns zu haus\", 1990), David Hasselhoff, Demis Roussos (\"Christmas with Demis Roussos\", 1991), Butch Helemano (\"A reggae Christmas\", 1992), Glenn Medeiros (\"The Glenn Medeiros Christmas Album\", 1993), i Tre Tenori (\"Christmas\", 2000), Matteo Brancaleoni, Kevin McHale (\"Glee\"), Tarja Turunen, Il Volo, Laura Pausini (2016), Raffaella Carr\u00e0 (\"Ogni volta che \u00e8 Natale\", 2018)."}
{"id": "2141831", "revid": "1305772", "url": "https://it.wikipedia.org/wiki?curid=2141831", "title": "Feliz Navidad", "text": "Feliz Navidad \u00e8 l'augurio di un \u201cfelice Natale\u201d nei Paesi di lingua spagnola.\nPu\u00f2 inoltre riferirsi a:"}
{"id": "2141832", "revid": "76963", "url": "https://it.wikipedia.org/wiki?curid=2141832", "title": "Blake Bashoff", "text": "Biografia e carriera.\nHa cominciato a recitare all'inizio degli anni novanta, all'et\u00e0 di 10 anni, lavorando in spot commerciali, e successivamente per produzioni cinematografiche e in ambito teatrale. Dopo aver conseguito il diploma di scuola secondaria, non \u00e8 andato al college ma si \u00e8 trasferito invece a Hollywood. Ha interpretato il ruolo di Moritz nel celebre musical di Broadway \"Spring Awakening\".\nTra i film e telefilm interpretati da Bashoff ancora ragazzino si annoverano \"Un furfante tra i boyscout\" (1995), a cui hanno preso parte altri giovanissimi attori quali Corey Carrier e Michael Galeota, \"Il grande bullo\" (1996), con Gregory Smith e Cody McMains (1996), \"Avventura nell'Oceano\" (1998), oltre che in serie televisive quali \"Giudice Amy\" e \"Lost\".\nRiconoscimenti.\nAncora ragazzino Bashoff ha conseguito un'importante vittoria nel 1997 per la categoria \"Young Artist Award\", relativamente al film \"Il grande bullo\"."}
{"id": "2141833", "revid": "170204", "url": "https://it.wikipedia.org/wiki?curid=2141833", "title": "Armo (Valvestino)", "text": "Armo (\"\u00c1rem\" in dialetto bresciano) \u00e8 una frazione del comune di Valvestino, nella omonima valle in provincia di Brescia.\nFu comune indipendente del Trentino fino al 1928, anno in cui fu aggregato a quello di Turano. Dal censimento del 1921 risultava avere 305 abitanti.\nOrigine del nome.\nDiverse sono le ipotesi avanzate sull'origine del nome e secondo il linguista Carlo Battisti che studi\u00f2 il dialetto della Val Vestino e di Armo agli inizi del XX secolo, il toponimo del villaggio \u00e8 di probabile origine retica, analogamente a quello di Dermulo, un antico comune della Val di Non oggi frazione di Predaia, che nel 1218, era chiamato \"Armulo\", mentre per lo storico Luigi Dalr\u00ec la voce deriverebbe da un antico idioma tedesco e sarebbe riconducibile al dominio longobardo con il significato di ala dell'esercito.\nAltri ricercatori invece sostengono che il nome Armo derivi dalla parola prelatina \"\"barma\" che indica una sommit\u00e0 rocciosa o una grotta, ovvero ipotizzano una derivazione dal nome personale celtico \"Aramo\" o dal germanico \"Armo\"\" col significato quindi di \"terreno di Aramo o Armo\", cos\u00ec come \u00e8 stato ipotizzato per il borgo di Armo in provincia di Imperia, per Armarolo una localit\u00e0 di Godiasco in provincia di Pavia o per la frazione di Armio di Maccagno con Pino e Veddasca in provincia di Varese. Anche secondo la ricerca di Arnaldo Gnagna nel suo \"Vocabolario topografico-toponomastico della provincia di Brescia\", edito nel 1939, l'abitato di Varmo in Friuli-Venezia Giulia avrebbe la stessa origine poich\u00e9 il toponimo potrebbe derivare dalla base indoeuropea \u201cwara\u201d o \u201cwor\u201d, che significa \"acqua\".\nUn'ultima ipotesi si rif\u00e0 alla parola latina \"armentum\" col significato di \"luogo ove salgono gli armenti\" al pascolo.\nIl ritrovamento di tombe definite \"etrusche\" alla fine del XIX secolo, i cui materiali sono in seguito andati dispersi, ha permesso di ipotizzare una origine retico-etrusca per l'insediamento. \nIl toponimo Armo, nella sua dizione dialettale di \u00c1rem, \u00e8 riscontrabile nel vicino comune di Magasa nella localit\u00e0 Val d'\u00c1rem, mentre \u00e8 attestato una prima volta, in una pergamena del 21 agosto del 1405 quando fu stipulato un compromesso tra le comunit\u00e0 di Magasa, Armo, Persone, Moerna e Turano della Val Vestino con quella di Storo per stabilire i rispettivi confini sul monte Tombea e una seconda volta, il 25 aprile del 1480 in una pergamena del comune di Tignale. Questo documento, rogato nella frazione di Piovere dal notaio Bartolomeo del fu Dolcibene da Muslone, consiste in una concessione annuale fatta dai rappresentanti della comunit\u00e0 a \"Pietro Baldassare da Moerna\" e ai soci Pietro di Grecino da Armo e Pietro Domenichino da Moerna per lo sfruttamento di un monte in Val Vestino nella Valle del Droanello. Nella stessa pergamena \u00e8 citato pure un certo Pietro da Armo, consigliere del comune di Tignale. Nel 1913 il glottologo Carlo Battisti riport\u00f2 nella sua ricerca sul dialetto della Val Vestino che gli abitanti del luogo venivano soprannominati: \"G\u00e0c\", gatti.\nStoria.\n1405, il compromesso arbitrale fra la comunit\u00e0 di Storo e quelle di Magasa, Armo, Persone, Moerna e Turano nella Val Vestino causa la lite per i rispettivi confini del monte Tombea.\nNel XV secolo \u00e8 documentata per la prima volta le lite scaturita fra le comunit\u00e0 di Val Vestino, esclusa quella di Bollone, con quella di Storo per lo sfruttamento, possesso e utilizzo dei pascoli d'alpeggio di malga Tombea. Il documento consistente in una pergamena, scritta in latino, conservata presso l'archivio storico del comune di Storo, fu copiato, tradotto e pubblicato dal ricercatore Franco Bianchini nel 2009 e riportato nelle sue parti essenziali da Michele Bella nel 2020. Al centro della discordia vi era la delimitazione del \"confine\" montano riconducibile con molta probabilit\u00e0 alla zona della conca pascoliva con la sua preziosa pozza d'abbeverata compresa tra il Dosso delle Saette e Cima Tombea, detta la Piana degli Stor, e pi\u00f9 a ovest la prateria verso la Valle delle Fontane e la Bocca di Cablone. In quei tempi, a quanto sembra, non era stato mai definito legalmente a chi appartenesse quel territorio, nessun cippo era stato collocato e la conoscenza dei luoghi era basata sull'usanza e le tradizione orale dei contadini sedimentatasi nel tempo. Le praterie delle comunit\u00e0 valvestinesi erano a quel tempo assai ridotte e le sole malghe Corva, Alvezza, Bait, Selvabella e Piombino non erano sufficienti a soddisfare i bisogni degli allevatori e queste \"erbe\" d'alta quota erano fondamentali per la sopravvivenza delle comunit\u00e0 rurali locali che necessitavano di ulteriori pascoli ove condurre in estate, dai primi di luglio a circa il 10 agosto, le proprie mandrie. Non si conoscono le cifre esatte dei capi di bestiame di quel secolo, ma una stima del 1946 rende noto che i malghesi potevano disporre per la sola monticazione del monte di circa 180 capi di mucche da latte e manze, terminato il periodo della malga il prativo veniva occupato dal bestiame minuto, capre e pecore, presente nell'alpeggio della Valle di Campei. \nLa controversia inizi\u00f2 venerd\u00ec 21 agosto del 1405 nella contrada Villa di Condino sulla piazza Pagne \"nei pressi della casa comunale presenti il maestro fabbro Glisente del fu maestro fabbro Guglielmo, Giovanni detto Mondinello figlio del fu Mondino, Antonio figlio di Giovanni detto Mazzucchino del fu Picino, tutti costoro della contrada S\u00e0ssolo della detta Pieve di Condino; Condinello figlio del fu Zanino detto Mazzola di detta contrada di sotto della soprascritta terra di Condino, ed Antonio detto Rosso, messo pubblico del fu Canale della villa di Por della Pieve di Bono, ora residente nella villa di Val\u00e8r della detta Pieve di Bono e predetta diocesi di Trento e molti altri testimoni convocati e richiesti\" si unirono in presenza dei due procuratori delle comunit\u00e0 in causa per discutere e cercare un compromesso arbitrale definitivo che ponesse termine alla lite dei confini montani. Il notaio Pietro del fu notaio Franceschino di Isera, cittadino di Trento e abitante nella villa di Stenico delle Valli Giudicarie, con la collaborazione del notaio Paolo, stil\u00f2 un documento su pergamena, identificando innanzi tutto presenti, valutando i loro mandati e i documenti prodotti dalle parti. \nLa comunit\u00e0 di Storo era rappresentata da Benvenuto detto \u201cGreco\u201d figlio del fu Bertolino della villa di Storo, \"legittimo ed abilitato sindico-procuratore e gestore degli interessi degli uomini e persone nonch\u00e9 della comunit\u00e0 ed universalit\u00e0 di detta villa di Storo, con documento pubblico redatto di mano e con segno notarile di Bartolomeo del fu notaio Paolo della contrada Lev\u00ec (o Lev\u00ecdo) della Pieve di Bono, pubblico notaio di licenza imperiale, agente e richiedente da una parte\"; mentre quella della Val Vestino da Giovannino del fu Domenico della terra di Turano della Valle di Vestino della diocesi di Trento, \"abilitato sindico-procuratore e gestore degli interessi degli uomini e persone nonch\u00e9 della comunit\u00e0 ed universalit\u00e0 delle ville di Magasa, Armo, Persone, Turano e Moerna di detta Valle di Vestino, con documento pubblico redatto di mano e con segno notarile di Franceschino del fu Giovannino fu Martino della terra di Navazzo del Comune di Gargano delle Riviera del Lago di Garda della diocesi di Brescia, agente in sua difesa dall\u2019altra parte\". La questione esposta era prettamente confinaria, costoro infatti dichiarano pubblicamente \"di voler giungere alla concordia e dovuta risoluzione e pacificazione della lite a lungo vertente fra i predetti uomini e persone e comunit\u00e0 delle terre di Magasa, Armo, Persone, Turano e Moerna della soprascritta Valle di Vestino ed al fine di evitare spese ed eliminare e mitigare danni, scandali, risse e discordie, per il bene della pace e della concordia, affinch\u00e9 perpetuamente e vicendevolmente regni fra le dette parti l\u2019amore, a proposito della lite e questione del monte denominato Tombea situato ed ubicato nei territori e fra i monti e confini degli uomini e delle comunit\u00e0 di dette terre di Magasa, Armo, Persone, Turano e Moerna della soprascritta Valle di Vestino da una parte, ed i monti e confini della comunit\u00e0 ed universit\u00e0 della detta terra di Storo dall\u2019altra, poich\u00e9 a mattina ed a settentrione confinano gli uomini e le persone della Valle di Vestino, ed a mezzogiorno ed a sera confinano gli uomini e persone della detta terra di Storo, la quale lite era la seguente\". \nEntrambi i procuratori portarono a sostegno delle loro affermazioni testimoni che sostenevano, basandosi sulle antiche tradizioni e consuetudini, che il territorio spettava da tempi immemori a questa o a quell'altra comunit\u00e0, ma nessun documento scritto fu prodotto a loro favore che permettesse di dimostrare con certezza la propriet\u00e0. Infatti Benvenuto detto \u201cGreco\u201d dichiar\u00f2 che il monte di Tombea, situato ed insistente fra i suddetti confini e con tutte le sue competenti adiacenze e confinanze, spettava di diritto agli uomini della terra di Storo, e \"che lui stesso e gli uomini della comunit\u00e0 di Storo, cos\u00ec come i loro predecessori, gi\u00e0 da 10, 20, 30, 50, 80 e 100 anni ed oltre, da non esservi alcuna memoria in contrario, con ogni genere di armenti detti uomini pascolarono sul monte denominato Tombea come territorio di loro libera propriet\u00e0, senza alcuna molestia, disturbo o contraddizione da parte degli uomini e persone delle comunit\u00e0 ed universalit\u00e0 delle predette terre di Magasa, Armo, Persone, Turano e Moerna\".\nAltres\u00ec Giovannino del fu Domenico della terra di Turano prontamente ribatt\u00e8 negando la ricostruzione narrata da Benvenuto detto \u201cGreco\u201d e asser\u00ec che il monte Tombea nella sua totalit\u00e0, con tutte le sue adiacenze e confinanze, spettava di diritto esclusivamente agli uomini delle comunit\u00e0 di Magasa, Armo, Persone, Turano e Moerna ed in nessun altro modo agli uomini di Storo. Vista la divergenza tra le parti, la soluzione migliore per definire la controversia parve a tutti i presenti l'arbitramento. Con questo tipo di contratto le due parti litiganti devolvevano la risoluzione della contesa al giudizio di una o pi\u00f9 persone scelte liberamente. Quindi i due \"sindaci\" nominarono alcuni pacificatori chiamati pure arbitri, definitori o probiviri.\nBenvenuto detto \u201cGreco\u201d scelse, nomin\u00f2 e completamente si affid\u00f2 a Giacomo figlio del fu Giovannino della terra di Agrone della Pieve di Bono, Giovanni detto P\u00eczolo, residente nella contrada di Condino, al figlio del fu Guglielmo detto \u201cPantera\u201d di Locca della Valle di Ledro della diocesi di Trento ed un tempo residente nella terra di Por, il notaio Giacomo della terra di Comighello della Pieve del Bleggio, ed il notaio Giovanni del fu notaio Domenico di Condino. Giovannino fu Domenico scelse, nomin\u00f2 e completamente si affid\u00f2 a Picino del fu ser Silvestro detto \u201cToso\u201d della terra di Por, Franceschino fu ser Giovannino della detta terra di Agrone, Giovanni fu ser Manfredino della terra di Fontanedo della Pieve di Bono e Giovanni figlio di Pizino detto \u201cRegia\u201d fu Zanino della contrada di S\u00e0ssolo della Pieve di Condino.\nGli arbitri furono investiti dell'autorit\u00e0 \"di ascoltare le parti, decidere, definire, giudicare, sentenziare e promulgare, ovvero di disporre e giudicare con relative disposizioni, sentenze e di imporre di non opporsi e ricorrere su quanto deciso e sentenziato in alcuna sede di giudizio, con documenti scritti o senza in qualsiasi sede giuridica, sempre ed in ogni luogo, sia con le pareti avverse presenti o assenti su quanto richiesto e successivamente solennemente deliberato. Ragion per cui le suddette parti in causa convennero di obbedire ed in toto osservare quanto sar\u00e0 prescritto nelle loro sentenze di qualunque contenuto ed in qualunque sede giudiziale\". \nFu stabilito che in caso di non osservanza dell'accordo l'applicazione di una ammenda di 200 ducati da versare met\u00e0 alla camera fiscale del principe vescovo di Trento e l\u2019altra met\u00e0 al nobile Pietro Lodron \"signore generale di dette terre di Magasa, Armo, Persone, Moerna e Turano della Valle di Vestino\". Inoltre le parti contraenti si impegnarono di rifondere tutti i danni causati e le spese sostenute con relativi interessi in caso di condanna in sede giudiziale garantendo la quantit\u00e0 di denaro stimata con un'ipoteca di tutti i beni personali in loro possesso, presenti e futuri, e quelli della rispettive comunit\u00e0. \nAl termine Benvenuto detto \u201cGreco\u201d e Giovannino fu Domenico giurarono con tocco di mano sulle sacre scritture di osservare tutte le suddette deliberazioni e chiesero al notaio di stilare un pubblico documento da consegnare ad entrambe le singole parti contendenti.\nFungevano da giudici di appello il nobile Pietro del fu Paride di Lodrone, \"quale signore generale degli uomini e persone delle comunit\u00e0 ed universit\u00e0 delle terre di Magasa, Armo, Persone, Moerna e Turano della Valle di Vestino e l\u2019onorabile signor Matteo, notaio e cittadino di Trento ed assessore del nobile Erasmo di Thun in Val di Non, vicario generale nelle Giudicarie per conto del principe vescovo di Trento Giorgio nonch\u00e9 generale signore e pastore degli uomini e della comunit\u00e0 di Storo\".\n1511, la grande divisione di pascoli e boschi dei monti Camiolo, Tombea, Dos di Sas e della costa di Ve.\nLo studio compiuto da don Mario Trebeschi , ex parroco di Limone del Garda, di una sgualcita e a tratti illeggibile pergamena conservata presso l\u2019Archivio Parrocchiale di Magasa, port\u00f2 a conoscenza dell\u2019intensivo sfruttamento dei pascoli d\u2019alpeggio, dei boschi, delle acque torrentizie in Val Vestino che fu spesso causa di interminabili e astiose liti fra le sei comunit\u00e0. In special modo nelle zone contese dei monti Tombea e Camiolo; ognuna di esse rivendicava, pi\u00f9 o meno fortemente, antichi diritti di possesso o transito, con il risultato che il normale e corretto uso veniva compromesso da continui sconfinamenti di mandrie e tagli abusivi di legname. Pertanto agli inizi del Cinquecento, onde evitare guai peggiori, si arriv\u00f2 in due fasi successive con l\u2019arbitrariato autorevole dei conti Lodron ad una spartizione di questi luoghi tra le varie ville o \u201ccommunelli\u201d. Infatti questi giocarono un ruolo attivo nella vicenda, persuadendo energicamente le comunit\u00e0 alla definitiva risoluzione del problema con la sottoscrizione di un accordo che fosse il pi\u00f9 equilibrato possibile, tanto da soddisfare completamente ed in maniera definitiva le esigenti richieste delle numerose parti in causa. Il 5 luglio del 1502 il notaio Delaido Cadenelli della Valle di Scalve redigeva a Turano sotto il portico adibito a cucina della casa di un tale Giovanni, un atto di composizione tra Armo e Magasa per lo sfruttamento consensuale della confinante valle di Cablone (nel documento Camlone, situata sotto il monte Cortina). Erano presenti i deputati di Armo: Bartolomeo, figlio di Faustino, e Stefenello, figlio di Lorenzo; per Magasa: Antoniolo, figlio di Giovanni Zeni, e Viano, figlio di Giovanni Bertolina. Fungevano da giudici d\u2019appello i conti Francesco, Bernardino e Paride, figli del sopra menzionato Giorgio, passati alla storia delle cronache locali di quei tempi, come uomini dotati di una ferocia sanguinaria. Il 31 ottobre del 1511 nella canonica della chiesa di San Giovanni Battista di Turano, Bartolomeo, figlio del defunto Stefanino Bertanini di Villavetro , notaio pubblico per autorit\u00e0 imperiale, stipulava il documento della pi\u00f9 grande divisione terriera mai avvenuta in Valle, oltre un terzo del suo territorio ne era interessato. Un primo accordo era gi\u00e0 stato stipulato il 5 settembre del 1509 dal notaio Girolamo Morani su imbreviature del notaio Giovan Pietro Samuelli di Liano, ma in seguito all\u2019intervento di alcune variazioni si era preferito, su invito dei conti Bernardino e Paride, revisionare completamente il tutto e procedere cos\u00ec ad una nuova spartizione. Alla presenza del conte Bartolomeo, figlio del defunto Bernardino, venivano radunati come testimoni il parroco Bernardino, figlio del defunto Tommaso Bertolini, Francesco, figlio di Bernardino Piccini, tutti e due di Gargnano, il bergamasco Bettino, figlio del defunto Luca de Medici di San Pellegrino, tre procuratori per ogni Comune, ad eccezione di quello di Bollone che non faceva parte della contesa (per Magasa presenziavano Zeno figlio del defunto Giovanni Zeni, Pietro Andrei, Viano Bertolini), e si procedeva solennemente alla divisione dei beni spettanti ad ogni singolo paese. A Magasa veniva attribuita la propriet\u00e0 del monte Tombea fino ai prati di Fondo comprendendo l\u2019area di pertinenza della malga Alvezza e l\u2019esclusiva di tutti i diritti di transito; una parte di territorio boscoso sulla Cima Gusaur e sul dosso delle Apene a Camiolo, in compenso pagava 400 lire planet alle altre comunit\u00e0 come ricompensa dei danni patiti per la privazione dei sopraddetti passaggi montani. Alcune clausole stabilivano espressamente che il ponte di Nangone (Vangone o Nang\u00f9 nella parlata locale) doveva essere di uso comune e che lungo il greto del torrente Toscolano si poteva pascolare liberamente il bestiame e usarne l\u2019acqua per alimentare i meccanismi idraulici degli opifici. Al contrario il pascolo e il taglio abusivo di piante veniva punito severamente con una multa di 10 soldi per ogni infrazione commessa. \nAlla fine dopo aver riletto il capitolato, tutti i contraenti dichiaravano di aver piena conoscenza delle parti di beni avute in loro possesso, di riconoscere che la divisione attuata era imparziale e di osservare rispettosamente gli statuti, gli ordini, le provvisioni e i decreti dei conti Lodron, signori della comunit\u00e0 di Lodrone e di quelle di Val Vestino. Poi i rappresentanti di Armo, Magasa, Moerna, Persone e Turano giuravano, avanti il conte Bartolomeo Lodron, toccando i santi vangeli, di non contraffarre e contravvenire la presente divisione terriera e, con il loro atto, si sottoponevano al giudizio del foro ecclesiastico e ai sacri canoni di Calcedonia.\nLa famiglia industriale degli Andreoli: da contadini a cartai.\nLa famiglia Andreoli, secondo lo storico madernese Donato Fossati, era originaria di Armo e, di professione allevatori di bestiame, si sarebbero poi trasferiti nel corso del XVI secolo nella Riviera di Sal\u00f2 facendo una lunga sosta a Navazzo di Gargnano in localit\u00e0 Campiglio e nella frazione di Santa Maria.\nDifatti gli Andreoli iniziarono qui le loro molteplici attivit\u00e0 occupandosi dell'allevamento del bestiame per poi vendere i prodotti del caseificio e con i guadagni ottenuti, nel 1580, acquistarono pascoli e boschi dei dintorni come la malga di Campiglio di Cima, con le annesse Campiglio di Mezzo e di Fondo site nel comune di Toscolano Maderno. A Campiglio di Cima, nel 1602, visto che vi abitavano stabilmente circa 36 persone, gli Andreoli edificarono una piccola cappella dedicata a Santa Maria della Neve.\nLa famiglia rappresentata dal capostipite Donato, trov\u00f2 nel corso del Settecento fortuna e ricchezza a Toscolano, ove si era stabilita, nella produzione della carta presso la cartiera di loro propriet\u00e0 a Maina Superiore nella Valle delle Cartiere lungo il corso del torrente Toscolano. Le cartiere di Toscolano iniziarono la loro attivit\u00e0 nel 1780 utilizzando gli stracci quale materia prima per la fabbricazione della carta. Questo opificio degli Andreoli pass\u00f2 successivamente di propriet\u00e0 alla famiglia dei Maffizzoli assieme ai Bianchi e infine fu acquisita dalla famiglia dei Fossati, gi\u00e0 proprietaria di quella in localit\u00e0 Garde.\nL'opera del cartaio Donato fu poi proseguita dai figli Giacomo (1753-1821), Giovanni e Pietro (1763-1847) e si protrasse fino ai primi decenni del Novecento.\nArchitetture religiose.\nLa chiesa parrocchiale.\nLa chiesa parrocchiale \u00e8 dedicata al culto dei santi Simone e Giuda che si festeggiano il 28 ottobre. La chiesa \u00e8 stata rimaneggiata pi\u00f9 volte e il presbiterio, che \u00e8 la parte pi\u00f9 antica dell'edificio, reca sull'avvolto la data del 1117. Fu consacrata da monsignor Giovanni Nepomuceno de Tschiderer, principe vescovo di Trento, il 12 agosto del 1837.\nLegata fortemente alle proprie tradizioni religiose, la popolazione di Armo non manc\u00f2 mai di venerare la propria chiesa e i propri santi ai quali era devota, cos\u00ec si rec\u00f2 l'11 gennaio 1712 in pellegrinaggio presso il santuario della Madonna di Valverde a Rezzato, luogo celebrato per l'apparizione mariana avvenuta nel 1399 e, l'anno precedente, nell'ottobre 1711.\nLe santelle religiose.\nUn tempo la profonda religiosit\u00e0 popolare delle genti di questa valle si esprimeva spesso con l'erezione di opere sacre e l'apposizione di \"segni\" che avevano lo scopo di garantire un quotidiano \"filo diretto\" con il Creatore. C'era sempre qualche buon motivo per ringraziarlo per invocarne la benevolenza. Cosi, lungo le stradine di campagna e le mulattiere di montagna \u00e8 facile imbattersi in vecchi manufatti ormai spesso offuscati, dalla patina del tempo: croci, tabernacoli, capitelli, lapidi in ricordo di eventi tragici, piccoli dipinti votivi realizzati per grazie ricevute. Presso di essi il viandante sostava qualche attimo in rispettosa preghiera: anche il passante pi\u00f9 frettoloso, vi gettava almeno uno sguardo, elevando un pensiero al Cielo.\nI quattro capitelli o santelle siti nella campagna circostante l'abitato, lungo le antiche mulattiere che collegavano il villaggio con gli altri abitati della Val Vestino e i suoi alpeggi furono presumibilmente edificati tra il 1600 e il 1800, per volont\u00e0 di pii benefattori. I manufatti si presentano con volta a sesto d'arco e le strutture verticali sono in muratura portante. Le coperture sono a due falde simmetriche con il manto in coppi e furono recentemente ristrutturate in quanto versavano in stato di abbandono, invase dalla vegetazione e con gli affreschi sbiaditi e esposti alle intemperie.\nLa prima santella \u00e8 posizionata lungo l'antico percorso che congiunge Armo a Persone ed \u00e8 dedicata al culto di San Rocco a protezione dalla peste nera, \u00e8 la pi\u00f9 antica e si presume sia stata costruita nel 1600. Strategico il suo collocamento, che permette un'ampia visione sulle chiese valvestinesi dedicate entrambi a San Rocco, quella di Moerna e di Turano. Elemento particolare che conferisce un'aura di complice devozione per il culto del Santo nelle singole comunit\u00e0. Gli affreschi che l'adornano raffigurano la Deposizione di Ges\u00f9 dalla croce con gli angeli, lo stesso San Rocco e San Luigi di Tolosa. La devozione a San Rocco deriva dal fatto che la peste nera colp\u00ec duramente la popolazione fino al 1630 quando praticamente scomparve definitivamente dal bresciano ma rimase attiva in Europa, in Russia, fino al 1770. Nella zona della Riviera del Garda e del Trentino, l\u2019epidemia pestilenziale, fu documentata gi\u00e0 a partire dal 1300 e poi a seguire nel 1428, 1433,1496, 1530, 1567 e nel 1576. La stessa popolazione del villaggio di Droane, secondo la tradizione, fu annientata nel XVI secolo.\nAlla periferia dell abitato di Armo, sulla strada per il Ponte Franato che poi prosegue per Messane, Vott a quindi al monte Denai nel comune di Magasa \u00e8 situato il capitello oggi dedicato alla devozione della Madonna col Bambino. In origine la santella, realizzata nel 1800, era dedicata alla Vergine del Rosario e presenta attualmente altri quattro affreschi oltre all'immagine di Santa Maria: San Vigilio patrono di Trento, che \u00e8 l'unica rappresentazione iconografica di questo santo in Valle, dopo Droane, localit\u00e0 del comune di Valvestino ove \u00e8 venerato come protettore, Santa Massenzia, San Claudiano e San Magoriano, rispettivamente considerati dalla tradizione cattolica madre e fratelli di San Vigilio. L'antica strada che porta a Turano, accoglie infine le ultime due santelle di Armo. \u00c8 la via definita locolmente appunto \"dei sant\u00e9i\". La prima cappella votiva che si incontra \u00e8 quella che rappresenta la Deposizione di Ges\u00f9 dalla croce. In origine la santella, fatta costruire ad inizio Novecento del secolo scorso da una famiglia di Armo a suffragio dell'anima di un familiare defunto, era dedicata alla Anime del Purgatorio. \u00c8 del 1903 la data di costruzione dell'altro capitello dedicato all'Assunzione di Maria al cielo e fu edificata dai coniugi Giovan Battista e Felicita Maffei, il cui nominativo \u00e8 riportato sul frontale del volto del manufatto, per voto e grazia ricevuta .\nQueste santelle, si presume, furono anche posizionate nella campagna dove vi era il luogo di passaggio di particolari cerimonie religiose chiamate rogazioni, che documentate gi\u00e0 negli statuti comunali del vicino comune di Magasa del 1589, si celebravano in determinati giorni dell'anno e consistevano in antico in una processione di tutta la popolazione a Cadria. Con questo rito la popolazione di Armo chiedeva la protezione divina contro i danni dovuti al maltempo: grandine, pioggia, la siccit\u00e0 ma anche contro le calamit\u00e0 naturali, la violenza della guerra o appunto il flagello di malattie contagiose come la peste nera. Le santelle, inoltre, rappresentavano nell'immaginario popolare un baluardo contro la presenza di malefici, demoni, streghe e stregoni.\nLe santelle in generale hanno quindi il significato di un ringraziamento. Una preghiera di aiuto e benevolenza per tutti quegli uomini che dopo aver lasciato le loro case, le loro famiglie affrontando le fatiche o le insidie della guerra sono rientrati a casa sani e salvi, saldi nella loro fede ma anche come ex voto per uno scampato pericolo, come una carestia o una pestilenza.\nArchitetture civili.\nI ruderi dell'ex mulino ad acqua della famiglia Grezzini.\nI ruderi del mulino si trovano sul greto del corso del torrente Armarolo nell'omonima vallata. Nei secoli trascorsi funzion\u00f2 al servizio della Comunit\u00e0 di Armo, alla quale apparteneva e veniva posto all'incanto pubblico di anno in anno, per la macina del frumento che veniva coltivato nella campagna circostante il paese. Era certamente attivo nel 1860, come risulta dai catasti della Provincia del Tirolo. Il movimento della ruota in legno era generato con la forza dell'acqua dello stesso torrente e ultimo mugnaio e proprietario fu Michele Grezzini della famiglia dei \"Gianandrei\", dei benestanti contadini, che lo mantenne in attivit\u00e0 fino agli inizi del secondo conflitto mondiale quando poi cadde in rovina a seguito del progressivo abbandono dell'agricolura.\nLa vecchia \"Calch\u00e8ra\" del mulino.\nIl semicerchio di sassi biancastri, in parte crollati, incassato nel terreno ed aperto su di un lato, \u00e8 quanto rimane di questa vecchia \"calch\u00e8ra\", cio\u00e8 una fornace per la produzione della calce costruita nei secoli scorsi in prossimit\u00e0 dei ruderi dell'ex mulino Grezzini sul torrente Armarolo lungo il sentiero che si inerpica verso localit\u00e0 Chenz\u00e9re di Magasa. Per la sua costruzione sono stati usati soprattutto blocchi di roccia calcarea, resistenti alle alte temperature (900 gradi) che si raggiungevano durante la \"cottura\" dei sassi. Ogni ciclo di produzione richiedeva molte tonnellate di sassi di calcare escavati nelle vicinanze, altrettante di fascine di legna per il fuoco e di acqua. In fondo, in corrispondenza del foro da cui sarebbe stata continuamente alimentata, veniva posta la legna. Sopra venivano poi accumulati i sassi calcarei per tutta l'altezza della calch\u00e8ra. Il tutto era infine ricoperto da uno strato di argilla o terra con fori di sfiato. La cottura durava circa una settimana ed era controllata notte e giorno: una volta conclusa, si attendeva per alcuni giorni, il raffreddamento del materiale. Scoperchiando la calch\u00e8ra, i sassi ormai trasformati in calce viva, venivano estratti con spessi guanti o con il badile. Il processo di lenta cottura in assenza di ossigeno, aveva trasformato il carbonato di calcio in ossido di calcio, estremamente caustico, la calce viva. Quest'ultima mescolata con l'acqua derivata in canale dal vicino rio, si sarebbe trasformata nella \"calce spenta\", che un tempo aveva molteplici utilizzi. Innanzi tutto mescolata alla sabbia come legante in edilizia, ma anche, aspersa sulle pareti di case e delle stalle, come imbiancante dalle propriet\u00e0 fortemente disinfettanti.\nLa pratica delle carbonaie.\nSulle montagne dell'ex Comune sono presenti numerose e antiche aie carbonili simbolo di una professione ormai scomparsa da decenni. Quella della carbonaia, pojat in dialetto locale, era una tecnica molto usata in passato in gran parte del territorio alpino, subalpino e appenninico, per trasformare la legna, preferibilmente di faggio, ma anche di abete, carpino, larice, frassino, castagno, cerro, pino e pino mugo, in carbone vegetale. I valvestinesi erano considerati degli esperti carbonai, carbon\u00e8r cos\u00ec venivano chiamati, come risulta anche dagli scritti di Cesare Battisti. I primi documenti relativi a questa professione risalgono al XVII secolo, quando uomini di Val Vestino richiedevano alle autorit\u00e0 della Serenissima i permessi sanitari per potersi recare a Firenze e a Venezia. Essi esercitarono il loro lavoro non solo in Italia ma anche nei territori dell'ex impero austro-ungarico, in special modo in Bosnia Erzegovina, e negli Stati Uniti d'America di fine Ottocento a Syracuse-Solvay.\nNonostante questa tecnica abbia subito piccoli cambiamenti nel corso dei secoli, la carbonaia ha sempre mantenuto una forma di montagnola conica, formata da un camino centrale e altri cunicoli di sfogo laterali, usati con lo scopo di regolare il tiraggio dell'aria. Il procedimento di produzione del carbone sfrutta una combustione imperfetta del legno, che avviene in condizioni di scarsa ossigenazione per 13 o 14 giorni.\nQueste piccole aie, dette localmente ajal, jal o gial, erano disseminate nei boschi a distanze abbastanza regolari e collegate da fitte reti di sentieri. Dovevano trovarsi lontane da correnti d'aria ed essere costituite da un terreno sabbioso e permeabile. Molto spesso, visto il terreno scosceso dei boschi, erano sostenute da muri a secco in pietra e nei pressi il carbonaio vi costruiva una capanna di legno per riparo a s\u00e9 e alla famiglia. In queste piazzole si ritrovano ancor oggi dei piccoli pezzi di legna ancora carbonizzata. Esse venivano ripulite accuratamente durante la preparazione del legname.\nA cottura ultimata si iniziava la fase della scarbonizzazione che richiedeva 1-2 giorni di lavoro. Per prima cosa si doveva raffreddare il carbone con numerose palate di terra. Si procedeva quindi all'estrazione spegnendo con l'acqua eventuali braci rimaste accese. La qualit\u00e0 del carbone ottenuto variava a seconda della bravura ed esperienza del carbonaio, ma anche dal legname usato. Il carbone di ottima qualit\u00e0 doveva \"cantare bene\", cio\u00e8 fare un bel rumore. Infine il carbone, quando era ben raffreddato, veniva insaccato e trasportato dai mulattieri verso la Riviera del Garda per essere venduto ai committenti. Di questo carbone si faceva uso sia domestico che industriale e la pratica cadde in disuso in Valle poco dopo la seconda guerra mondiale soppiantato dall'uso dell'energia elettrica, del gasolio e suoi derivati .\nManifestazioni.\nI mercatini dell'Impero.\nI \"Mercatini dell'Impero\" sono una manifestazione commerciale pubblica, che si svolge nella penultima domenica del mese di novembre, lungo le strade del villaggio, sotto gli antichi volti, ove viene esposto tutto ci\u00f2 che concerne il Natale.\nVi si trovano dei piccoli stand, nei quali vengono messe in vendita le decorazioni natalizie, i prodotti locali gastronomici o dell'artigianato, souvenir, piccoli oggetti regalo. Si effettua un servizio di ristorazione veloce che propone spesso il vin brul\u00e9, panini, salsicce, w\u00fcrstel caldi e strudel. La decorazione del luogo risulta suggestiva: si compone di una notevole illuminazione, fatta di luminarie, arredi floreali e spesso di fuochi di ceppi. Il paesaggio sonoro \u00e8 allietato da cori e musiche natalizie.\nLa manifestazione \u00e8 stata istituita nel 2014 e intitolata all'Impero asburgico per rinsaldare l'antico legame storico-culturale esistente tra la Val Vestino, il Tirolo e Vienna. Ospite dell'evento il 22 novembre 2015 \u00e8 stato il campione olimpico di Montr\u00e9al sui 400 e 800 piani del 1976, il cubano Alberto Juantorena.\nIn molte citt\u00e0 dell'Italia settentrionale, e in generale di tutto l'arco alpino, l'avvento viene solitamente introdotto con l'apertura del \"Mercatino di Natale\", in Germania meridionale e Austria spesso chiamato \"Christkindlmarkt\" (che letteralmente in tedesco significa \"il mercato del Bambino Ges\u00f9\")."}
{"id": "2141839", "revid": "37401", "url": "https://it.wikipedia.org/wiki?curid=2141839", "title": "Madonna", "text": ""}
{"id": "2141844", "revid": "380654", "url": "https://it.wikipedia.org/wiki?curid=2141844", "title": "Alicia Fox", "text": "Ha detenuto una volta il Divas Championship e una volta il 24/7 Championship.\nCarriera.\nGli inizi (2006\u20132008).\nLa Crawford firm\u00f2 un contratto di sviluppo con la World Wrestling Entertainment e venne in seguito assegnata alla federazione satellite dell'Ohio Valley Wrestling. Debutt\u00f2, con il vero nome Victoria Crawford, il 1\u00ba luglio 2006 come arbitro speciale in un match tra Shelly Martinez e ODB. Non sal\u00ec pi\u00f9 sul ring fino al 6 settembre, quando fece il suo debutto da lottatrice, sotto il nome di Tori, in una Battle Royal femminile, e venne eliminata da ODB. Il 20 ottobre o 20 novembre, conquist\u00f2 l'OVW Women's Championship in un houseshow, ma il cambio di titolo non venne ufficialmente riconosciuto ed il giorno successivo venne riconsegnato alla campionessa precedente Beth Phoenix. Nella primavera del 2007 partecip\u00f2 alla prima edizione del contest \"Miss OVW\", vinto da ODB: durante la competizione la Crawford aiut\u00f2 ODB nell'ottenere la vittoria. Nell'estate dello stesso anno partecip\u00f2 al \"DivaLympics\", che dur\u00f2 tutta la stagione. Continu\u00f2 ad apparire nella OVW fino al 21 febbraio 2008, quando la WWE ruppe i rapporti con la federazione. Victoria debutt\u00f2 il 7 settembre 2007 nella Florida Championship Wrestling, altra federazione-satellite della WWE, partecipando ad un \"best body contest\". Il suo esordio sul ring in questa federazione giunse il 25 settembre in un match vinto in coppia con Nattie Neidhart contro Nicole e Brianna Bella. Nella FCW combatt\u00e9 spesso contro le gemelle Bella in coppia con la Neidhart.\nWorld Wrestling Entertainment (2008\u20132019).\n\"Smackdown\" (2008).\nLa Crawford debutt\u00f2 in WWE nell'edizione di \"SmackDown!\" del 13 giugno 2008 in un segmento nel backstage, come \"heel\", nel quale la General Manager Vickie Guerrero la present\u00f2 come Alicia Fox, la wedding planner del suo matrimonio con Edge. Durante il matrimonio (kayfabe) tra Vickie ed Edge, avvenuto il 18 luglio, Triple H, in quel periodo in feud con Edge, mostr\u00f2 un video, ripreso con una telecamera nascosta, nel quale Edge baciava Alicia il giorno prima delle nozze. La Fox intervenne a The Great American Bash nel match, valevole per il WWE Championship, tra Triple H ed Edge per aiutare quest'ultimo, ma venne fermata da Vickie Guerrero. Al termine di questa storyline torn\u00f2 nella FCW.\nECW e manager di DJ Gabriel (2008-2009).\nDopo tre mesi di lontananza dagli show televisivi dell WWE, Alicia Fox fece la sua apparizione in \"ECW\" il 18 novembre come manager del wrestler DJ Gabriel, turnando \"face\".. Alicia ha lottato per la prima volta in uno show WWE nella puntata di \"ECW on Sci-fi\" del 5 gennaio 2009, perdendo contro Katie Lea Burchill. Nella puntata di \"ECW on Sci-fi\" del 12 gennaio, Alicia Fox e DJ Gabriel hanno sconfitto la coppia formata da Paul Burchill e Katie Lea Burchill. Nella puntata di \"ECW on Sci-fi\" del 2 marzo, Alicia \u00e8 stata sconfitta da Natalya. Nella puntata di \"Raw\" del 30 marzo Alicia Fox, Brie Bella, Eve Torres, Gail Kim, Kelly Kelly, Maria, Melina, Mickie James e Tiffany hanno sconfitto Beth Phoenix, Jillian Hall, Katie Lea, Layla, Maryse, Michelle McCool, Natalya, Nikki Bella e Rosa Mendes. Il 5 aprile, a WrestleMania XXV, Alicia ha preso parte a una Miss WrestleMania Battle Royal match, ma \u00e8 stata eliminata.\nSmackdown e alleanza con Michelle McCool (2009).\nAlicia durante il Supplemental Draft passa a \"Smackdown\". Nella puntata di \"Superstars\" del 30 aprime, Alicia debutta in coppia con Michelle McCool battendo Maria e Gail Kim, passando tra le file delle \"heel\". Nella puntata di \"Smackdown\" del 15 maggio, Alicia e Michelle sono state sconfitte da Gail Kim e Melina; con quest'ultima inizia poi una faida culminata dall'alleanza di Alicia con la McCool. Nella puntata di \"Smackdown\" del 29 maggio, Alicia \u00e8 stata sconfitta da Melina. Nella puntata di \"Smackdown\" del 5 giugno Alicia, Michelle McCool e Layla hanno sconfitto Melina, Eve Torres e Gail Kim. Nella puntata di \"Smackdown\" del 19 giugno, Alicia \u00e8 stata nuovamente sconfitta da Melina. Nella puntata di \"Smackdown\" del 26 giugno, Alicia e Michelle hanno sconfitto Gail Kim e Melina. Il 28 giugno, a The Bash, Alicia Fox ha aiutato Michelle McCool a vincere il WWE Women's Championship, distraendo Melina.\nRaw e opportunit\u00e0 titolate (2009-2010).\nAlicia Fox viene spostata da \"Smackdown\" a \"Raw\" nell'edizione di Raw dopo The Bash. Nella puntata di \"Raw\" del 29 giugno, avviene il suo debutto, dove in coppia con Maryse sono state sconfitte da Mickie James e Gail Kim. Nella puntata di \"Raw\" del 13 luglio Alicia, Maryse e Rosa Mendes hanno sconfitto Gail Kim, Kelly Kelly e Mickie James. Nella puntata di \"Raw\" del 20 luglio, Alicia e Rosa Mendes hanno sconfitto Gail Kim e Kelly Kelly. Nella puntata di \"Raw\" del 27 luglio Alicia, Rosa Mendes e Beth Phoenix sono state sconfitte da Mickie James, Kelly Kelly e Gail Kim. Nella puntata di \"Raw\" del 10 agosto, Alicia prende parte ad un Fatal four-way match per determinare la contendente n\u00b01 al WWE Divas Championship detenuto da Mickie James che includeva anche Beth Phoenix, Gail Kim e Kelly Kelly, ma il match \u00e8 stato vinto dalla Kim. Nella puntata di \"Raw\" del 24 agosto Alicia, Rosa Mendes e Beth Phoenix hanno sconfitto Gail Kim, Kelly Kelly e Mickie James. Nella puntata di \"Raw\" del 31 agosto, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Mickie James, ma \u00e8 stata eliminata. Nella puntata di \"Raw\" del 14 settembre, Alicia ha sconfitto Gail Kim in un n\u00b01 contender match. Il 4 ottobre, a Hell in a Cell, Alicia fallisce l'assalto al titolo venendo sconfitta da Mickie James. Nella puntata di \"Raw\" del 5 ottobre Alicia, Beth Phoenix, Jillian Hall, Layla, Michelle McCool, Natalya e Rosa Mendes sono state sconfitte da Eve Torres, Kelly Kelly, Mickie James, Maria, Melina e le Bella Twins (Brie Bella e Nikki Bella). Nella puntata di \"Raw\" del 12 ottobre Alicia, Rosa Mendes e Beth Phoenix sono state sconfitte da Kelly Kelly, Gail Kim e Maria Menounos. Nella puntata di \"Superstars\" del 29 ottobre, Alicia ha sconfitto Kelly Kelly. Nella puntata di \"Raw\" del 2 novembre, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Melina, vincendo la contesa eliminando per ultima Kelly Kelly. Nella puntata di \"Raw\" del 9 novembre, Alicia ha sconfitto Kelly Kelly. Nella puntata di \"Raw\" del 16 novembre, Alicia affronta la WWE Divas Championship Melina in un match titolato in un Lumberjill match, ma \u00e8 stata sconfitta. Il 22 novembre, alle Survivor Series, Alicia Fox fa parte del \"Team McCool\" (Alicia, Michelle McCool, Beth Phoenix, Layla e Jillian Hall) sfidando il \"Team James\" (Mickie James, Melina, Kelly Kelly, Eve Torres e Gail Kim), ma \u00e8 stata eliminata da Mickie; alla fine il \"Team James\" vince la contesa. Nella puntata di \"Raw\" del 14 dicembre Alicia, Beth Phoenix, Layla, Maryse, Michelle McCool, Natalya e Rosa Mendes sono state sconfitte da Kelly Kelly, Melina, Mickie James, Gail Kim, Maria e le Bella Twins. Nella puntata di \"Raw\" del 21 dicembre Alicia, Maryse e Jillian Hall sono state sconfitte da Gail Kim, Kelly Kelly e Melina. Nella puntata di \"Superstars\" del 31 dicembre, Alicia \u00e8 stata sconfitta da Melina. Nella puntata di \"Raw\" dell'11 gennaio 2010, Alicia Fox ha sconfitto Kelly Kelly nel primo turno per decretare la nuova WWE Divas Champion, titolo che \u00e8 stato reso vacante da Melina per infortunio. Nella puntata di \"Raw\" del 18 gennaio, Alicia e Maryse sono state sconfitte da Eve Torres e Gail Kim. Nella puntata di \"Raw\" del 25 gennaio, Alicia \u00e8 stata sconfitta da Gail Kim nella semifinale del torneo. Nella puntata di \"Superstars\" del 4 febbraio, Alicia e Katie Lea hanno sconfitto Eve Torres e Kelly Kelly. Nella puntata di \"Raw\" del 1\u00ba marzo, Alicia ha preso parte a un 6-Way Pillow Fight match, ma \u00e8 stato vinto da Eve Torres. Nella puntata di \"Raw\" dell'8 marzo Alicia, Maryse e Katie Lea sono state sconfitte da Eve Torres, Gail Kim e Kelly Kelly. Nella puntata di \"Smackdown\" del 26 marzo Alicia, Layla, Maryse, Michelle McCool e Vickie Guerrero hanno sconfitto Beth Phoenix in un 5-on-1 Handicap match. Il 28 marzo, a Wrestlemania XXVI Alicia Fox, Michelle McCool, Layla, Vickie Guerrero e Maryse hanno sconfitto Beth Phoenix, Kelly Kelly, Gail Kim, Eve Torres e Mickie James. Nella puntata di \"Raw\" del 29 marzo Alicia Fox, Michelle McCool, Layla, Vickie Guerrero e Maryse hanno sconfitto Beth Phoenix, Kelly Kelly, Gail Kim, Eve Torres e Mickie James. Nella puntata di \"Raw\" del 5 aprile, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Maryse, ma \u00e8 stata eliminata. Nella puntata di \"Raw\" del 17 maggio, Alicia Fox e Zack Ryder sono stati sconfitti da Gail Kim e Evan Bourne in un Mixed tag team match. Nella puntata di \"Raw\" del 24 maggio, Alicia e Maryse hanno sconfitto Eve Torres e Gail Kim. Nella puntata di \"Raw\" del 7 giugno, Alicia ha preso parte a una Divas Battle royal match, ma \u00e8 stata eliminata. Nella puntata di \"Superstars\" del 10 giugno, Alicia ha sconfitto Gail Kim. Nella puntata di \"Raw\" del 14 giugno, Alicia e Maryse sono state sconfitte da Eve Torres e Gail Kim.\nDivas Champion e Pro di NXT (2010-2011).\nIl 20 giugno, a Fatal 4-Way, Alicia Fox diventa per la prima volta WWE Divas Champion sconfiggendo Eve Torres, Gail Kim e Maryse in un Fatal four-way match. Nella puntata di \"Raw\" del 21 giugno, Alicia perde un Mixed tag team match insieme a Primo contro Eve Torres e The Great Khali. Nella puntata di \"Raw\" del 28 giugno, Alicia e Maryse hanno sconfitto Eve Torres e Gail Kim. Nella puntata di \"Raw\" del 5 luglio, Alicia difende il titolo contro Eve Torres, fingendo un infortunio; viene quindi confermato un rematch titolato. Nella puntata di \"Raw\" del 12 luglio, Alicia ha sconfitto Gail Kim. Il 18 giugno, a Money in the Bank, Alicia Fox ha difeso con successo il titolo contro Eve Torres. Nella puntata di \"Raw\" del 26 luglio, Alicia ha sconfitto Brie Bella. Nella puntata di \"Raw\" del 2 agosto Alicia, Jillian Hall e Tamina hanno sconfitto Eve Torres, Gail Kim e Natalya; a fine match, viene attaccata dalla rientrante Melina. Nella puntata di \"Raw\" del 9 agosto, Alicia \u00e8 stata sconfitta da Melina. Il 15 agosto, a SummerSlam, Alicia Fox perde il titolo contro Melina, dopo 56 giorni di regno. Nella puntata di \"Raw\" del 16 agosto Alicia, Jillian Hall e Maryse hanno sconfitto Eve Torres, Gail Kim e Melina. Diventa il pro della rookie Maxine della terza stagione di \"WWE NXT\". Nella puntata di \"Raw\" del 6 settembre, Alicia viene sconfitta da Melina in un title match, non riconquistando la cintura. Nella puntata di \"NXT\" del 7 settembre, Alicia e Maxine sono state sconfitte da Kelly Kelly e la sua rookie Naomi. Nella puntata di \"Raw\" del 20 settembre, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Michelle McCool, ma \u00e8 stata eliminata per ultima da Natalya. Nella puntata di \"Superstars\" del 30 settembre, Alicia e Jillian Hall sono state sconfitte dalle Bella Twins (Brie Bella e Nikki Bella). Nella puntata di \"Raw\" del 4 ottobre, Alicia \u00e8 stata sconfitta da Natalya. Nella puntata di \"NXT\" del 12 ottobre, Alicia ha sconfitto Naomi. Nella puntata di \"Superstars\" del 14 ottobre, Alicia \u00e8 stata sconfitta da Melina. Nella puntata di \"Raw\" del 18 ottobre, Alicia \u00e8 stata nuovamente sconfitta da Natalya. Nella puntata di \"Raw\" del 29 ottobre Alicia, Michelle McCool, Layla e Rosa Mendes sono state sconfitte da Melina, Kelly Kelly e le Bella Twins. Nella puntata di \"NXT\" del 2 novembre, Alicia \u00e8 stata sconfitta da Kelly Kelly. Nella puntata di \"Superstars\" del 4 novembre, Alicia \u00e8 stata sconfitta da Gail Kim. Nella puntata di \"Raw\" dell'8 novembre Alicia, Maryse e Tamina sono state sconfitte dalle Bella Twins e Eve Torres. Nella puntata di \"Superstars\" del 18 novembre, Alicia e Maryse sono state sconfitte da Melina e Gail Kim. Nella puntata di \"Raw\" del 22 novembre, Alicia \u00e8 stata sconfitta da Natalya. Nella puntata di \"Raw\" del 29 novembre Alicia, Maryse e Tamina sono state sconfitte da Gail Kim, Melina e Natalya. Nella puntata di \"NXT\" del 30 novembre Alicia, Maxine e Aksana sono state sconfitte da AJ Lee e le Bella Twins. Nella puntata di \"Superstars\" del 9 dicembre, Alicia \u00e8 stata sconfitta da Eve Torres. Nella puntata di \"Raw\" del 13 dicembre, Alicia ha preso parte a una Divas Battle royal match che avrebbe decretato la \"Diva of the Year\", ma \u00e8 stata eliminata da Natalya. Nella puntata di \"Raw\" del 20 dicembre, Alicia ha preso parte a un Triple threat match che includeva Melina e Eve Torres, ma \u00e8 stato vinto da Melina. Il 22 dicembre, a Tribute to the Troops Alicia, Layla, Melina e Michelle McCool sono state sconfitte da Kelly Kelly, Natalya e le Bella Twins. Nella puntata di \"Raw\" del 27 dicembre, Alicia e Melina hanno sconfitto Gail Kim e Eve Torres. Nella puntata di \"Raw\" del 3 gennaio 2011 Alicia, Melina e Maryse sono state sconfitte da Brie Bella, Eve Torres e Natalya. Nella puntata di \"Superstars\" del 13 gennaio, Alicia \u00e8 stata sconfitta da Gail Kim. Nella puntata di \"Raw\" del 24 gennaio Alicia, Maryse e Ted DiBiase hanno sconfitto Daniel Bryan e le Bella Twins. Nella puntata di \"Superstars\" del 10 febbraio, Alicia \u00e8 stata sconfitta da Natalya. Nella puntata di \"Raw\" del 28 febbraio, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Eve Torres, ma \u00e8 stata eliminata. Nella puntata di \"Superstars\" del 17 marzo Alicia, Melina e le Bella Twins sono state sconfitte da Eve Torres, Natalya, Gail Kim e Tamina. Nella puntata di \"Superstars\" del 28 aprile, Alicia e Melina sono state sconfitte da Gail Kim e Natalya.\nAlleanza con Kelly Kelly e apparizioni ad \"NXT\" (2011\u20132012).\nAlicia ritorna a \"Smackdown\" nella puntata del 3 maggio, dove viene sconfitta da Layla; dopo il match viene attaccata dalla nuova diva Kharma e rimane infortunata. Nella puntata di \"Smackdown\" del 27 maggio, Alicia e Tamina hanno sconfitto AJ Lee e Kaitlyn. Nella puntata di \"Raw\" del 13 giugno Alicia, Maryse, Melina, Rosa Mendes, Tamina e le Bella Twins (Brie Bella e Nikki Bella) sono state sconfitte da AJ, Beth Phoenix, Eve Torres, Gail Kim, Kaitlyn, Kelly Kelly e Natalya. Nella puntata di \"Smackdown\" del 3 giugno, Alicia e Tamina hanno nuovamente sconfitto AJ e Kaitlyn. Nella puntata di \"Smackdown\" del 17 giugno Alicia, Tamina e Rosa Mendes hanno sconfitto AJ Lee, Kaitlyn e Natalya. Nella puntata di \"Superstars\" del 23 giugno Alicia, Rosa Mendes e Tamina sono state sconfitte da AJ, Kaitlyn e Natalya. Nella puntata di \"Superstars\" del 30 giugno, Alicia ha sconfitto Kaitlyn. Nella puntata di \"Superstars\" del 7 luglio, Alicia ha sconfitto Natalya. Nella puntata di \"Raw\" del 18 luglio Alicia, Maryse, Melina, Rosa Mendes, Tamina e le Bella Twins sono state sconfitte da AJ, Beth Phoenix, Eve Torres, Gail Kim, Kaitlyn, Kelly Kelly e Natalya. Nella puntata di \"Superstars\" del 21 luglio, Alicia ha sconfitto nuovamente Natalya. Nella puntata di \"Smackdown\" del 29 luglio Alicia, Tamina e Rosa Mendes hanno sconfitto AJ Lee, Kaitlyn e Natalya. Nella puntata di \"Raw\" del 1\u00ba agosto, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Kelly Kelly, ma \u00e8 stata eliminata da Eve Torres. Nella puntata di \"Superstars\" del 4 agosto, Alicia ha sconfitto Kaitlyn. Nella puntata di \"Superstars\" dell'11 agosto, Alicia ha sconfitto Tamina.\nNella puntata di \"Smackdown\" del 19 agosto, Alicia e Natalya sono state sconfitte da Kelly Kelly e AJ; dopo il match viene attaccata da Natalya e turna \"face\". Nella puntata di \"Smackdown\" del 30 agosto, Alicia e Kelly Kelly sono state sconfitte da Beth Phoenix e Natalya. Nella puntata di \"Superstars\" dell'8 settembre, Alicia ha sconfitto Tamina. Nella puntata di \"Smackdown\" del 7 ottobre, Alicia \u00e8 stata sconfitta da Beth Phoenix. Nella puntata di \"Raw\" del 24 ottobre, Alicia ha sconfitto Natalya. Nella puntata di \"Raw\" del 31 ottobre, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Beth Phoenix, ma \u00e8 stata eliminata da Natalya. Nella puntata di \"Smackdown\" del 4 novembre, Alicia ha sconfitto Natalya. Nella puntata di \"Smackdown\" dell'11 novembre, Alicia ha sconfitto Tamina. Nella puntata di \"Raw\" del 28 novembre, Alicia e Kelly Kelly hanno sconfitto le Bella Twins. Nella puntata di \"Smackdown\" del 29 novembre, Alicia ha preso parte a un Mistletoe on a Pole match, ma \u00e8 stato vinto da Brie Bella. Nella puntata di \"NXT\" del 30 novembre, Alicia ha sconfitto Maxine. Nella puntata di \"Smackdown\" del 16 dicembre, Alicia ha sconfitto Natalya. Il 17 dicembre, a Tribute to the Troops Alicia, Eve Torres, Kelly Kelly e Maria Menounos hanno sconfitto Beth Phoenix, Natalya e le Bella Twins. Nella puntata di \"Raw\" del 19 dicembre, Alicia Fox ha sconfitto Beth Phoenix in un non-title match. Nella puntata di \"Smackdown\" del 30 dicembre, Alicia e Kaitlyn hanno sconfitto Natalya e Tamina. Nella puntata di \"NXT\" dell'11 gennaio 2012, Alicia ha sconfitto Maxine. Nella puntata di \"Raw\" del 16 gennaio, Alicia e Kelly Kelly hanno sconfitto le Bella Twins. Il gennaio, alla Royal Rumble Alicia, Kelly Kelly, Eve Torres e Tamina Snuka sono state sconfitte da Beth Phoenix, Natalya e le Bella Twins. Nella puntata di \"NXT\" del 1\u00ba febbraio, Alicia ha sconfitto nuovamente Maxine. Nella puntata di \"Superstars\" del 2 febbraio, Alicia e Kelly Kelly hanno sconfitto le Bella Twins per la seconda volta. Nella puntata di \"Raw\" del 6 febbraio Alicia, Eve Torres, Kelly Kelly e Tamina hanno sconfitto Beth Phoenix, Natalya e le Bella Twins. Nella puntata di \"Smackdown\" del 10 febbraio, Alicia \u00e8 stata sconfitta da Beth Phoenix. Nella puntata di \"Smackdown\" del 17 febbraio a Smackdown, Alicia e Tamina Snuka hanno sconfitto Beth Phoenix e Natalya. Nella puntata di \"Superstars\" del 1\u00ba marzo, Alicia \u00e8 stata sconfitta da Beth Phoenix.\nNella puntata di \"Raw\" del 26 febbraio, Alicia e Kelly Kelly hanno uno screzio con Eve Torres nel backstage. Nella puntata di \"Raw\" del 5 marzo, Alicia \u00e8 stata sconfitta da Eve Torres. Nella puntata di \"Smackdown\" del 10 aprile Alicia, Natalya e The Great Khali hanno sconfitto Drew McIntyre e le Bella Twins. Nella puntata di \"Smackdown\" del 27 aprile, Alicia \u00e8 stata sconfitta da Nikki Bella. Nella puntata di \"Superstars\" del 10 maggio, Alicia \u00e8 stata sconfitta da Natalya. Nella puntata di \"Raw\" del 14 maggio, Alicia \u00e8 stata sconfitta da Beth Phoenix. Nella puntata di \"NXT\" del 23 maggio, Alicia \u00e8 stata sconfitta da Maxine. Nella puntata di \"Superstars\" del 31 maggio, Alicia \u00e8 stata nuovamente sconfitta da Beth Phoenix. Nella puntata di \"Smackdown\" del 15 giugno, Alicia \u00e8 stata sconfitta da Beth Phoenix per la terza volta. Nella puntata di \"Raw\" del 25 giugno, Alicia ha preso parte a una Divas Battle royal match, ma \u00e8 stata eliminata. Nella puntata di \"Superstars\" del 12 luglio, Alicia e Kaitlyn hanno sconfitto Beth Phoenix e Natalya. Nella puntata di \"Raw\" del 20 agosto, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Layla, ma \u00e8 stata eliminata da Tamina Snuka. Nella puntata di \"Smackdown\" del 24 agosto, Alicia \u00e8 stata sconfitta da Layla. Nella puntata di \"Raw\" del 19 settembre Alicia, Beth Phoenix e Natalya sono state sconfitte da Kaitlyn, Eve Torres e Layla. Nella puntata di \"Superstars\" del 13 settembre, Alicia \u00e8 stata sconfitta da Natalya. Nella puntata di \"NXT\" del 19 settembre, Alicia \u00e8 stata sconfitta da Paige. Nella puntata di \"Raw\" del 24 settembre, Alicia e Layla sono state sconfitte da Eve Torres e Beth Phoenix. Nella puntata di \"Smackdown\" del 5 ottobre, Alicia \u00e8 stata sconfitta da Layla. Nella puntata di \"NXT\" del 10 ottobre, Alicia e Kaitlyn sono state sconfitte da Paige e Audrey Marie. Nella puntata di \"NXT\" del 24 ottobre, Alicia e Layla hanno sconfitto Paige e Audrey Marie. Nella puntata di \"Smackdown\" del 16 novembre Alicia, Aksana e Eve Torres sono state sconfitte da Kaitlyn, Layla e Natalya. Nella puntata di \"NXT\" del 21 novembre, Alicia \u00e8 stata sconfitta da Paige. Nella puntata di \"Raw\" del 26 novembre, Alicia \u00e8 stata sconfitta da Tamina Snuka. Nella puntata di \"Raw\" del 10 dicembre, Alicia \u00e8 stata sconfitta da Eve Torres. Il 16 dicembre, a , Alicia ha preso parte al \"Santa's Helper\" No.1 Contender's Diva Battle Royal match dove la vincitrice avrebbe sfidato la WWE Divas Champion Eve Torres quella stessa sera, ma \u00e8 stata eliminata. Nella puntata di \"Raw\" del 18 dicembre Alicia, Kaitlyn, Layla e Natalya hanno sconfitto Aksana, Eve Torres, Rosa Mendes e Tamina Snuka.\nTrue Divas e Foxsana (2013-2014).\nNel nuovo anno, Alicia turna \"heel\". Nella puntata di \"Saturday Morning Slam\" del 19 gennaio 2013, Alicia \u00e8 stata sconfitta da Natalya. Nella puntata di \"Raw\" del 21 gennaio, Alicia \u00e8 stata sconfitta da Kaitlyn. Nella puntata di \"NXT\" del 23 gennaio, Alicia \u00e8 stata sconfitta da Sasha Banks. Nella puntata di \"Superstars\" del 22 febbraio, Alicia e Natalya sono state sconfitte dalle The Funkadactyls (Cameron e Naomi). Nella puntata di \"NXT\" del 6 marzo Alicia, Aksana e Audrey Marie sono state sconfitte da Sasha Banks e le Funkadactyls. Nella puntata di \"Main Event\" del 20 marzo, Alicia e Aksana sono state sconfitte da Natalya e Layla. Nella puntata di \"NXT\" del 12 giugno, Alicia ha preso parte al torneo per decretare le finaliste che si sarebbero sfidate per l'inaugurale NXT Women's Championship; al primo turno la Fox ha sconfitto Bayley. Nella puntata di \"Raw\" del 1\u00ba luglio, Alicia \u00e8 stata sconfitta da Kaitlyn. Nella puntata di \"NXT\" del 3 luglio, Alicia \u00e8 stata sconfitta da Paige nella semifinale del torneo. Nella puntata di \"Smackdown\" del 5 luglio, Alicia ha sconfitto Kaitlyn. Nella puntata di \"Raw\" dell'8 luglio, Alicia e AJ Lee hanno sconfitto Kaitlyn e Layla per squalifica. Nella puntata di \"Main Event\" del 17 luglio, Alicia e Aksana sono state sconfitte da Layla e Natalya. Nella puntata di \"Superstars\" del 26 luglio, Alicia \u00e8 stata sconfitta da Layla. Nella puntata di \"NXT\" del 4 settembre, Alicia e Aksana sono state sconfitte da Bayley e Charlotte Flair.\nAlicia insieme alla Divas Champion AJ Lee, Aksana, Layla, Tamina Snuka, Kaitlyn, Summer Rae e Rosa Mendes, le \"True Divas\", iniziano una faida con Natalya, le Funkadactyls, Eva Marie, JoJo e le Bella Twins (Brie Bella e Nikki Bella), le \"Total Divas\". Nella puntata di \"Raw\" del 9 settembre Alicia, Aksana e Layla sono state sconfitte da Brie Bella, Naomi e Natalya. Nella puntata di \"Smackdown\" del 13 settembre Alicia, Aksana e Layla hanno sconfitto Brie Bella, Naomi e Natalya per squalifica. Nella puntata di \"Raw\" del 16 settembre Alicia, Aksana e Layla sono state sconfitte da Brie Bella e le Funkadactyls. Nella puntata di \"Raw\" del 23 settembre Alicia, AJ Lee, Aksana, Layla e Tamina Snuka sono state sconfitte dalle Bella Twins, Natalya e le Funkadactyls. Nella puntata di \"Raw\" del 30 settembre, Alicia \u00e8 stata sconfitta da Brie Bella. Nella puntata di \"Raw\" del 7 ottobre Alicia, Aksana e Rosa Mendes sono state sconfitte da Natalya, Eva Marie e JoJo. Nella puntata di \"Main Event\" del 23 ottobre, Alicia e Aksana sono state sconfitte dalle Funkadactyls. Nella puntata di \"Smackdown\" del 1\u00ba novembre Alicia, AJ Lee e Tamina Snuka sono state sconfitte da Natalya e le Bella Twins. Nella puntata di \"Main Event\" del 6 novembre, Alicia \u00e8 stata sconfitta da Nikki Bella. Nella puntata di \"Superstars\" dell'8 novembre , Alicia \u00e8 stata sconfitta da Naomi. Nella puntata di \"Superstars\" del 14 novembre, Alicia e Aksana sono state sconfitte nuovamente dalle Funkadactyls. Il 24 novembre, alle Survivor Series, Alicia ha preso parte a un 7 vs 7 Divas traditional Survivor Series tag team elimination match facendo parte del \"Team True Divas\" (AJ Lee, Tamina Snuka, Aksana, Kaitlyn, Summer Rae, Rosa Mendes e Alicia Fox) contro il \"Team Total Divas\" (Natalya, Bella Twins, Funkadactyls, Eva Marie e JoJo), ma \u00e8 stata eliminata da Naomi; le \"Total Divas\" hanno poi vinto. Nella puntata di \"Raw\" del 25 novembre, si svolge il re-match, dove questa volta Alicia \u00e8 eliminata da Eva Marie, e sempre con le \"Total Divas\" vittoriose. Nella puntata di \"Main Event\" dell'11 dicembre, Alicia \u00e8 stata sconfitta da Natalya. Nella puntata di \"Raw\" del 16 dicembre Alicia, AJ Lee e Tamina Snuka hanno sconfitto le Bella Twins e Natalya. Nella puntata di \"Raw\" del 23 dicembre Alicia, Aksana, Kaitlyn, Summer Rae, Tamina Snuka e Vickie Guerrero sono state sconfitte dalle Bella Twins, Natalya, Eva Marie e le Funkadactyls. Il 28 dicembre, a Tribute to the Troops, Alicia ha preso a una Divas Battle royal match, ma \u00e8 stata eliminata da Natalya. Nella puntata di \"Raw\" del 30 dicembre Alicia, Aksana, Kaitlyn, Summer Rae e Rosa Mendes hanno sconfitto le Bella Twins, Eva Marie e le Funkadactyls. Nella puntata di \"Main Event\" del 1\u00ba gennaio 2014, Alicia e Rosa Mendes sono state sconfitte dalle Funkadactyls.\nNella puntata di \"Raw\" del 6 gennaio, le Foxsana (Alicia Fox e Aksana) hanno sconfitto le Bella Twins. Nella puntata di \"Main Event\" del 22 gennaio, le \"Foxsana\" sono state sconfitte dalle Bella Twins. Nella puntata di \"Superstars\" del 24 gennaio, Alicia \u00e8 stata sconfitta da Brie Bella. Nella puntata di \"Raw\" del 27 gennaio le \"Foxsana\", AJ Lee e Tamina Snuka sono state sconfitte dalle Bella Twins e le Funkadactyls. Nella puntata di \"NXT\" del 5 febbraio, Alicia \u00e8 stata sconfitta da Emma. Nella puntata di \"Raw\" del 10 febbraio, le \"Foxsana\" e AJ Lee sono state sconfitte dalle Bella Twins e Cameron. Nella puntata di \"NXT\" del 12 febbraio Alicia, Summer Rae e Sasha Banks sono state sconfitte da Natalya, Emma e Bayley. Nella puntata di \"Main Event\" del 26 febbraio, le \"Foxsana\" hanno sconfitto Eva Marie e Natalya. Nella puntata di \"Raw\" del 3 marzo, le \"Foxsana\" sono state sconfitte dalle Bella Twins. Nella puntata di \"Main Event\" del 4 marzo, Alicia \u00e8 stata sconfitta da Nikki Bella. Nella puntata di \"Main Event\" del 18 marzo, Alicia e Layla sono state sconfitte dalle Funkadactyls. Nella puntata di \"Superstars\" del 21 marzo, Alicia \u00e8 stata sconfitta da Natalya. Nella puntata di \"Main Event\" del 25 marzo Alicia, Aksana, Tamina Snuka, Layla e Summer Rae hanno sconfitto le Funkadactyls, Natalya, Eva Marie e Emma. Il 6 aprile, a WrestleMania XXX, Alicia Fox ha preso parte a un 14-Divas Invitational match per il WWE Divas Championship detenuto da AJ Lee, la quale \u00e8 riuscita a difenderlo.\nFaida con Paige (2014).\nNella puntata di \"Raw\" del 14 aprile, Alicia \u00e8 stata sconfitta dalla nuova WWE Divas Champion Paige. Nella puntata di \"Main Event\" del 15 aprile, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Paige, ma \u00e8 stata eliminata da Nikki Bella. Nella puntata di \"Main Event\" del 29 aprile, Alicia \u00e8 stata sconfitta da Paige. Nella puntata di \"Main Event\" del 6 maggio, le \"Foxsana\" e Tamina Snuka sono state sconfitte da Natalya e le Funkadactyls (Cameron e Naomi). Nella puntata di \"NXT\" dell'8 maggio, Alicia \u00e8 stata sconfitta da Alexa Bliss nel primo turno del torneo per decretare la nuova NXT Women's Champion. Nella puntata di \"Superstars\" del 9 maggio, Alicia \u00e8 stata sconfitta da Paige. Nella puntata di \"Raw\" del 12 maggio, Alicia \u00e8 stata nuovamente sconfitta da Paige; dopo il match debutta con un nuovo personaggio, quello della pazzoide che sclera alla fine di ogni match. Nella puntata di \"Main Event\" del 13 maggio, Alicia \u00e8 stata sconfitta da Emma. Nella puntata di \"Raw\" del 19 maggio, Alicia ha sconfitto clamorosamente la WWE Divas Champion Paige, ponendo fine alla sua striscia di imbattibilit\u00e0, e guadagnandosi una title shot al pay-per-view Payback. Nella puntata di \"Raw\" del 26 maggio, Alicia \u00e8 stata sconfitta da Emma. Il 1\u00ba giugno, a Payback, Alicia \u00e8 stata sconfitta da Paige, fallendo la conquista della cintura. Nella puntata di \"Raw\" del 2 giugno, le \"Foxsana\" hanno sconfitto Nikki Bella in un Handicap match. Nella puntata di \"Smackdown\" del 6 giugno, Alicia \u00e8 stata sconfitta da Natalya. Nella puntata di \"Raw\" del 9 giugno, Alicia \u00e8 stata sconfitta da Paige; a fine match attacca Aksana finendo la collaborazione. Nella puntata di \"Smackdown\" del 13 giugno, Alicia ha sconfitto Aksana nel suo ultimo match in WWE. Nella puntata di \"Superstars\" del 20 giugno, Alicia \u00e8 stata sconfitta da Nikki Bella. Nella puntata di \"Raw\" del 23 giugno, Alicia \u00e8 stata sconfitta da Naomi. Nella puntata di \"Main Event\" del 1\u00ba luglio, Alicia e Nikki Bella sono state sconfitte dalle Funkadactlys; durante il match la Fox ha abbandonato Nikki. Nella puntata di \"Raw\" del 14 luglio, Alicia e Cameron hanno sconfitto Nikki Bella in un Handicap match. Nella puntata di \"Raw\" del 21 luglio Alicia, Cameron, Eva Marie e Rosa Mendes hanno sconfitto Nikki in un 5-on-1 Handicap match. Nella puntata di \"Raw\" del 28 luglio, Alicia e Cameron sono state sconfitte da Natalya e Naomi. Nella puntata di \"Superstars\" del 14 agosto, Alicia \u00e8 stata sconfitta da Emma. Nella puntata di \"Superstars\" del 21 agosto, Alicia \u00e8 stata sconfitta nuovamente da Emma. Nella puntata di \"Superstars\" del 4 settembre, Alicia ha sconfitto Emma. Nella puntata di \"Superstars\" del 25 settembre, Alicia \u00e8 stata sconfitta da Naomi. Nella puntata di \"Raw\" del 29 settembre, Alicia ha sconfitto la WWE Divas Champion AJ Lee, cominciando un'alleanza con Paige. Nella puntata di \"Raw\" del 6 ottobre, Alicia e Paige hanno sconfitto AJ Lee e Emma. Nella puntata di \"Smackdown\" del 10 ottobre, Alicia \u00e8 stata sconfitta da AJ Lee. Nella puntata di \"Raw\" del 13 ottobre, Alicia e Paige sono state sconfitte da AJ Lee e Layla, la quale ha abbandonato AJ durante il match. Nella puntata di \"Raw\" del 20 ottobre, Alicia ha sconfitto AJ Lee in un non-title match. Nella puntata di \"Smackdown\" del 24 ottobre, Alicia \u00e8 stata sconfitta da AJ Lee. Nella puntata di \"Raw\" del 27 ottobre, Alicia \u00e8 stata sconfitta da AJ Lee; a fine match viene attaccata da Paige finendo la loro collaborazione e turnando \"face\". Nella puntata di \"Smackdown\" del 31 ottobre, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da AJ Lee, ma si \u00e8 auto-eliminata insieme a Paige. Nella puntata di \"Raw\" del 10 novembre, Alicia \u00e8 stata sconfitta da Paige. Nella puntata di \"Main Event\" dell'11 novembre, Alicia ha sconfitto Cameron. Nella puntata di \"Main Event\" del 18 novembre, Alicia ha sconfitto Paige. Nella puntata di \"Superstars\" del 20 novembre, Alicia \u00e8 stata sconfitta da Paige. Il 23 novembre, alle Survivor Serier, il \"Team Fox\" (Alicia, Natalya, Naomi e Emma) ha sconfitto il \"Team Paige\" (Paige, Cameron, Summer Rae e Layla) in un 4 vs 4 Divas traditional Survivor Series tag team elimination match, con un netto 4-0. Nella puntata di \"Smackdown\" dell'11 dicembre, Alicia \u00e8 stata sconfitta da Nikki Bella. Nella puntata di \"Raw\" del 15 dicembre, Akucua e Natalya hanno sconfitto le Bella Twins. Il 17 dicembre, a Tribute to the Troops, Alicia ha preso a una Divas Battle royal match, ma \u00e8 stata eliminata. Nella puntata di \"Raw\" del 22 dicembre Alicia, Naomi e Emma hanno sconfitto Cameron, Summer Rae e Paige. Nella puntata di \"Smackdown\" del 26 dicembre, Alicia \u00e8 stata sconfitta da Naomi.\nNella puntata di \"Raw\" del 5 gennaio 2015, Alicia effettua un turn \"heel\", attaccando Naomi nel backstage; in seguito, affronta in coppia con The Miz e Damien Mizdow i rivali Naomi e gli Usos, ottenendo una vittoria. Nella puntata di \"Smackdown\" del 9 gennaio, Alicia ha sconfitto Naomi. Nella puntata di \"Raw\" del 12 gennaio, Alicia ha sconfitto nuovamente Naomi, che lottava con un braccio legato alla schiena. Nella puntata di \"Smackdown\" del 16 gennaio Alicia, The Miz e Damien Mizdow hanno sconfitto Naomi e gli Usos. Nella puntata di \"Raw\" del 19 gennaio, Alicia e Summer Rae sono state sconfitte da Natalya e Paige. Nella puntata di \"Raw\" del 2 febbraio, Alicia \u00e8 stata sconfitta da Paige. Nella puntata di \"Smackdown\" del 5 febbraio, Alicia \u00e8 stata sconfitta nuovamente da Paige. Alicia fa il suo ritorno nella puntata di \"Main Event\" del 21 marzo, dove \u00e8 stata sconfitta da Naomi. Nella puntata di \"Main Event\" del 28 marzo, Alicia \u00e8 stata sconfitta nuovamente da Naomi. Nella puntata di \"Smackdown\" del 9 aprile, Alicia \u00e8 stata sconfitta da Natalya; a fine match, entrambe vengono attaccate da Cameron che era la referee del loro scontro. Nella puntata di \"Raw\" del 13 aprile, Alicia ha preso parte a una Divas Battle royal match che avrebbe decretato la prima sfidante al WWE Divas Championship detenuto da Nikki Bella, ma \u00e8 stata eliminata da Paige. Nella puntata di \"Smackdown\" del 16 aprile, Alicia ha preso parte a un Triple threat match che includeva anche Cameron e Natalya, ma \u00e8 stato vinto da Cameron. Nella puntata di \"Main Event\" del 24 aprile, Alicia \u00e8 stata sconfitta da Brie Bella. Nella puntata di \"Main Event\" del 15 maggio, Alicia e Natalya sono state sconfitte da Naomi e Tamina Snuka. Nella puntata di \"Superstars\" del 22 maggio, Alicia ha sconfitto Summer Rae. Nella puntata di \"Main Event\" del 22 maggio, Alicia ha sconfitto nuovamente Summer Rae. Nella puntata di \"Main Event\" del 5 giugno, Alicia \u00e8 stata sconfitta da Paige. Nella puntata di \"Smackdown\" dell'11 giugno, Alicia \u00e8 stata nuovamente sconfitta da Paige.\nTeam Bella e Total Divas (2015-2016).\nNella puntata di \"Smackdown\" del 18 giugno, Alicia aiuta Brie Bella a battere Paige, alleandosi con le Bella Twins. Nella puntata di \"Raw\" del 22 giugno, Alicia accompagna le Bella Twins nel loro match vinto contro Naomi e Tamina. Nella puntata di \"Smackdown\" del 25 giugno, accompagnata dalle The Bella Twins, Alicia ha sconfitto Naomi. Nella puntata di \"Raw\" del 29 giugno, Alicia \u00e8 stata sconfitta da Paige. Nella puntata di \"Smackdown\" del 2 luglio, Alicia ha aiutato Brie Bella a battere Naomi. Nella puntata di \"Smackdown\" del 9 luglio, Alicia e Brie Bella hanno sconfitto Naomi e Tamina con il \"Sissor Kick\" da parte della Fox e l'interferenza di Nikki Bella. Nella puntata di \"Raw\" del 13 luglio, il \"Team Bella\" (Alicia Fox, Brie Bella e Nikki Bella) si trova sul ring e viene interrotto da Stephanie McMahon, la quale dice che \u00e8 tempo di rivoluzione nella Divas Division, introducendo Becky Lynch e Charlotte Flair che si alleano con Paige, mentre Sasha Banks si allea con Naomi e Tamina, portando ad una rissa i tre team. Nella puntata di \"Raw\" del 27 luglio, Alicia e Nikki Bella sono state sconfitte da Becky Lynch e Charlotte; durante il match, la Fox riporta una commozione cerebrale, come riportato dal sito ufficiale della WWE. Dopo essersi ripresa, ritorna a lottare in coppia con le Bellas nella puntata di \"Raw\" del 10 agosto, dove hanno sconfitto il \"Team B.A.D\" (Naomi, Tamina e Sasha Banks). Nella puntata di \"Main Event\" del 22 agosto, Alicia \u00e8 stata sconfitta da Charlotte. Il 23 agosto, a Summerslam, il \"Team Bella\" (Alicia Fox, Brie Bella e Nikki Bella) \u00e8 stato sconfitto dal \"Team PCB\" (Paige, Charlotte e Becky Lynch), dopo aver eliminato il \"Team B.A.D\" in un 3-Way Elimination Tag Team match. Nella puntata di \"Raw\" del 24 agosto, il \"Team Bella\" ha sconfitto il \"Team PCB\". Nella puntata di \"Raw\" del 31 agosto, Alicia \u00e8 stata sconfitta da Becky Lynch in un Beat the Clock challenge match, non riuscendosi a qualificare. Nella puntata di \"Main Event\" del 26 settembre, il \"Team Bella\" \u00e8 stato sconfitto dal \"Team B.A.D\". Nella puntata di \"Raw\" del 28 settembre, il \"Team Bella\" ha sconfitto il \"Team PCB\". Nella puntata di \"Smackdown\" del 1\u00ba ottobre, il \"Team Bella\" \u00e8 stato sconfitto nuovamente dal \"Team B.A.D\". Il 3 ottobre, al WWE Live from Madison Square Garden, il \"Team Bella\" ha sconfitto il \"Team PCB\". Nella puntata di \"Raw\" del 5 ottobre, il \"Team Bella\" \u00e8 stato sconfitto dal \"Team B.A.D\" per la terza volta. Nella puntata di \"Smackdown\" dell'8 ottobre, il \"Team Bella\" \u00e8 stato sconfitto da Charlotte, Becky Lynch e Natalya. Nella puntata di \"Raw\" del 12 ottobre, Alicia e Brie Bella hanno sconfitto Charlotte e Becky Lynch. Nella puntata di \"Smackdown\" del 15 ottobre, Alicia \u00e8 stata sconfitta da Charlotte. Nella puntata di \"Raw\" del 19 ottobre, Alicia e Nikki hanno sconfitto Naomi e Sasha Banks. Nella puntata di \"Raw\" del 26 ottobre, il \"Team Bella\" ha sconfitto il \"Team PCB\". Nella puntata di \"Main Event\" del 21 novembre, Alicia \u00e8 stata sconfitta da Naomi. Nella puntata di \"Main Event\" del 5 dicembre, Alicia \u00e8 stata sconfitta da Sasha Banks. Nella puntata di \"Raw\" del 7 dicembre, Alicia e Brie Bella sono state sconfitte da Naomi e Sasha Banks. Nella puntata di \"Raw\" del 14 dicembre, Alicia e Brie Bella sono state sconfitte da Charlotte e Becky Lynch. Il 23 dicembre, a Tribute to the Troops Alicia, Brie Bella, Becky Lynch e Charlotte sono state sconfitte dal \"Team B.A.D.\" e Paige. Nella puntata di \"Smackdown\" del 31 dicembre, Alicia e Brie Bella hanno sconfitto Naomi e Tamina. Nella puntata di \"Main Event\" del 16 gennaio 2016, Alicia ha sconfitto Tamina. Nella puntata di \"Smackdown\" del 21 gennaio, Alicia \u00e8 stata sconfitta da Becky Lynch. Nella puntata di \"Raw\" del 25 gennaio, Alicia e Brie Bella sono state sconfitte da Natalya e Paige.\nA febbraio, Alicia e Brie Bella turnano \"face\" quando Brie diventa la nuova n\u00b01 contender al WWE Divas Championship detenuto da Charlotte, ma fallisce all'assalto. Nella puntata di \"Smackdown\" del 4 febbraio, Alicia \u00e8 stata sconfitta da Charlotte. Nella puntata di \"Raw\" dell'8 febbraio, Alicia \u00e8 stata sconfitta nuovamente da Charlotte. Nella puntata di \"Main Event\" del 12 febbraio, Alicia \u00e8 stata sconfitta da Natalya. Nella puntata di \"Superstars\" del 19 febbraio, Alicia \u00e8 stata sconfitta per la seconda volta da Natalya. Nella puntata di \"Superstars\" del 26 febbraio, Alicia \u00e8 stata sconfitta da Summer Rae. Nella puntata di \"Raw\" del 14 marzo, Alicia e Brie Bella sono state sconfitte da Naomi e Tamina. In seguito, Alicia e Brie Bella si alleano con Natalya, Eva Marie e Paige iniziando una faida contro Naomi, Tamina, Summer Rae, Emma e Lana, culminando un match a WrestleMania 31. Il 3 aprile, nel \"Kick-off\" di WrestleMania 31, il \"Team Total Divas\" (Alicia, Brie Bella, Paige, Eva Marie e Natalya) ha sconfitto il \"Team B.A.D &amp; Blonde\" (Emma, Lana, Naomi, Tamina e Summer Rae). Nella puntata di \"Main Event\" del 22 aprile, Alicia \u00e8 stata sconfitta da Summer Rae.\nFaida con Nia Jax (2016).\nPer un lungo periodo di tempo Alicia resta inattiva, tornando nella puntata di \"Main Event\" del 15 luglio, dov'\u00e8 stata sconfitta da Becky Lynch. Con la Draft Lottery avvenuta nella puntata di \"SmackDown\" del 19 luglio, Alicia \u00e8 stata trasferita nel roster di \"Raw\". Nella puntata di \"Superstars\" del 22 luglio, Alicia \u00e8 stata sconfitta da Summer Rae. Nella puntata di \"Raw\" del 15 agosto, avviene il suo primo match, dove Alicia viene sconfitta dalla WWE Raw Women's Champion Charlotte Flair. Nella puntata di \"Raw\" del 12 settembre, Alicia ha affrontato Nia Jax ma il match \u00e8 terminato in un no-contest. Il 25 settembre, nel \"Kick-off\" di Clash of Champions, Alicia \u00e8 stata sconfitta da Nia Jax. Nella puntata di \"Superstars\" del 21 ottobre, Alicia \u00e8 stata sconfitta da Nia Jax per la seconda volta, terminando la loro faida. Nella puntata di \"Superstars\" del 4 novembre, Alicia ha sconfitto Dana Brooke. Nella puntata di \"Raw\" del 7 novembre Alicia, Bayley e Sasha Banks hanno sconfitto la WWE Raw Women's Champion Charlotte Flair, Dana Brooke e Nia Jax. Nella puntata di \"Raw\" del 14 novembre, Alicia e Nia Jax sono state sconfitte da Charlotte e Sasha Banks. Il 20 novembre, a Survivor Series, Alicia ha preso parte al 5-on-5 Traditional Survivor Series Women's Elimination match come parte del \"Team Raw\" contro il \"Team SmackDown\", eliminando Carmella ma \u00e8 stata battuta da Alexa Bliss, mentre il \"Team Raw\" ha vinto l'incontro.\nManager di Noam Dar (2016-2017).\nNella puntata di \"Raw\" del 5 dicembre, Alicia ha contestualmente effettuato un turn \"heel\" affrontando Bayley, venendo per\u00f2 sconfitta; Alicia ha motivato il suo turn heel poich\u00e9 convinta che Bayley avesse un interesse per Cedric Alexander. Nella puntata di \"Raw\" del 12 dicembre, Alicia \u00e8 stata sconfitta per la seconda volta da Bayley. Nella puntata di \"205 Live\" del 10 gennaio 2017, Cedric Alexander \u00e8 stato sconfitto da Noam Dar a causa di Alicia Fox; infatti, a seguito di questo, Alexander ha concluso la sua collaborazione con Alicia. Nella puntata di \"Main Event\" del 19 gennaio, Alicia ha sconfitto Dana Brooke. Nella puntata di \"Main Event\" del 26 gennaio, Alicia ha nuovamente sconfitto Dana Brooke. Successivamente si \u00e8 alleata con Noam Dar, limitando le sue apparizioni esclusivamente alla divisione dei pesi leggeri di \"Raw\". Nella puntata di \"Main Event\" del 31 marzo, Alicia \u00e8 stata sconfitta da Dana Brooke. Nella puntata di \"205 Live\" del 18 aprile, Alicia ha interrotto la sua collaborazione con Noam Dar. Nella puntata di \"Raw\" del 24 aprile, Alicia \u00e8 stata sconfitta da Dana Brooke. Nella puntata di \"Raw\" del 1\u00ba maggio Alicia, Alexa Bliss, Emma e Nia Jax hanno sconfitto Bayley, Dana Brooke, Mickie James e Sasha Banks. Nella puntata di \"205 Live\" del 2 maggio, Alicia si \u00e8 riconciliata con Noam Dar. Nella puntata di \"Raw\" dell'8 maggio, Alicia \u00e8 stata sconfitta da Sasha Banks. Nella puntata di \"Raw\" del 15 maggio, Alicia ha sconfitto Sasha Banks. Nella puntata di \"Raw\" del 22 maggio, Alicia \u00e8 stata sconfitta da Sasha Banks. Il 4 giugno, ad Extreme Rules, Alicia e Noam Dar sono stati sconfitti da Sasha Banks e Rich Swann in un Mixed Tag Team match. Nella puntata di \"205 Live\" dell'11 luglio, dopo che Noam Dar \u00e8 stato sconfitto da Cedric Alexander in un \"I Quit\" match, Alicia \u00e8 stata scaricata da Dar, interrompendo dunque la loro collaborazione.\nTeam Captain e infortunio (2017-2018).\nNella puntata di \"Raw\" del 7 agosto, Alicia ha preso parte ad un Triple Threat match assieme a Emma e Sasha Banks per determinare una delle due sfidanti che si sarebbero affrontate per determinare la contendente n\u00b01 al WWE Raw Women's Championship di Alexa Bliss per SummerSlam, ma il match \u00e8 stato vinto dalla Banks. Nella puntata di \"Main Event\" del 2 settembre, Alicia \u00e8 stata sconfitta da Dana Brooke. Nella puntata di \"Raw\" del 2 ottobre, Alicia e Emma sono state sconfitte da Bayley e Sasha Banks. Nella puntata di \"Raw\" del 9 ottobre, Alicia ha affrontato Bayley, Dana Brooke, Emma e Sasha Banks in un Fatal 5-Way Elimination match con in palio la possibilit\u00e0 di affrontare Asuka a , ma \u00e8 stata la terza ad essere eliminata, ad opera della Banks, mentre Emma si \u00e8 aggiudicata la contesa.\nNella puntata di \"Raw\" del 16 ottobre, Alicia \u00e8 stata sconfitta da Sasha Banks; nel backstage, in seguito, la Fox ha brutalmente attaccato la Banks. Il 22 ottobre, nel \"Kick-off\" di , Alicia \u00e8 stata sconfitta da Sasha Banks. Nella puntata di \"Raw\" del 23 ottobre, Alicia ha sconfitto Bayley e Sasha Banks in un Triple Threat match, diventando il capitano del suo team per Survivor Series. Nella puntata di \"Raw\" del 6 novembre, Alicia e Nia Jax sono state sconfitte da Bayley e Sasha Banks. Il 19 novembre, a Survivor Series, Alicia ha preso parte al 5-on-5 Traditional Survivor Series Women's Elimination match contro il \"Team SmackDown\" ma \u00e8 stata eliminata da Naomi; ciononostante, il \"Team Raw\" ha vinto l'incontro. Nella puntata di \"Raw\" del 20 novembre, Alicia ha partecipato ad un Fatal 4-Way match che includeva anche Bayley, Mickie James e Sasha Banks per determinare la contendente n\u00b01 al WWE Raw Women's Championship, ma il match \u00e8 terminato in un no-contest a causa dell'intervento della rientrante Paige e delle debuttanti Mandy Rose e Sonya Deville. Nella puntata di \"Raw\" del 4 dicembre, Alicia \u00e8 stata sconfitta da Asuka; nel post match, inoltre, la Fox \u00e8 stata brutalmente attaccata da Paige, Mandy Rose e Sonya Deville. Nella puntata di \"Raw\" del 18 dicembre, Alicia \u00e8 stata nuovamente sconfitta da Asuka. Nella puntata di \"Main Event\" del 12 gennaio 2018, Alicia ha sconfitto Dana Brooke. Nella puntata speciale di \"Raw 25th Anniversary\" del 22 gennaio Alicia, Mandy Rose, Nia Jax e Sonya Deville sono state sconfitte da Asuka, Bayley, Mickie James e Sasha Banks. In seguito, Alicia ha subito un infortunio alla schiena che la costringer\u00e0 a rimanere fuori dalle scene, costringendole a saltare la prima Women's Royal Rumble Match e di ritirarsi dal \"Mixed Match Challenge\".\nAlleanza con Alexa Bliss &amp; Mickie James e \"Mahalicia\" (2018-2019).\nAlicia \u00e8 tornata poi nella puntata di \"Raw\" del 16 luglio dove, insieme a Dana Brooke, ha sconfitto Bayley e Sasha Banks per squalifica. Nella puntata di \"Raw\" del 30 luglio Alicia, accompagnata da Alexa Bliss, ha sconfitto Natalya, accompagnata da Ronda Rousey, che Alicia ha brutalmente attaccato nel post match. Nella puntata del 6 agosto a \"Raw\", Alicia \u00e8 stata sconfitta da Ronda Rousey, nel main event della serata, il primo in carriera della Fox. Nella puntata di \"Raw\" del 27 agosto, Alicia \u00e8 stata sconfitta da Natalya. Nella puntata di \"Raw\" del 17 settembre, Alicia e Alexa Bliss sono state sconfitte da Ember Moon e la rientrante Nia Jax. Nella puntata di \"Raw\" del 24 settembre, Alicia \u00e8 stata sconfitta da Nia Jax. Il 25 settembre, Alicia prende parte alla seconda edizione del \"Mixed Match Challenge\", facendo coppia con Jinder Mahal, perdendo il primo match contro Mickie James e Bobby Lashley. Nella puntata di \"Raw\" del 1\u00ba ottobre, Alicia \u00e8 stata sconfitta da Bayley. Il 2 ottobre, al \"Mixed Match Challenge\", i Mahalicia (Alicia e Jinder Mahal) sono stati sconfitti da Bayley e Finn B\u00e1lor. Nella puntata di \"Raw\" dell'8 ottobre, Alicia e Jinder Mahal sono stati nuovamente sconfitti da Bayley e Finn Balor. Il 28 ottobre, ad Evolution, Alicia Fox sostituisce Alexa Bliss, infortunata, nel suo match in coppia con Mickie James, venendo sconfitte dalle Hall of Famer Trish Stratus e Lita, dopo un alterco nel backstage nella puntata precedente di \"Raw\". Nella puntata di \"Raw\" del 29 ottobre Alicia, Mickie James e la Riott Squad (Ruby Riott, Liv Morgan e Sarah Logan) sono state sconfitte da Bayley, Sasha Banks, Natalya, Lita e Trish Stratus. Il 30 ottobre, al \"Mixed Match Challenge\", i \"Mahalicia\" sono stati sconfitti da Ember Moon e Braun Strowman. Nella puntata di \"Main Event\" del 16 novembre, Alicia \u00e8 stata sconfitta da Dana Brooke. Il 20 novembre, al \"Mixed Match Challenge\", i \"Mahalicia\" hanno sconfitto Natalya e Bobby Roode, qualificandosi per i play-off. Nella puntata di \"Main Event\" del 23 novembre, Alicia \u00e8 stata sconfitta da Ember Moon. Nella puntata di \"Raw\" del 26 novembre, Alicia \u00e8 stata nuovamente sconfitta da Ember Moon; nella stessa sera Alicia, Dana Brooke e Mickie James attaccano Bayley e Sasha Banks alle spalle durante un segmento sul ring con Alexa Bliss, rivelatasi poi un'imboscata. Il 27 novembre, al \"Mixed Match Challenge\", i \"Mahalicia\" hanno sconfitto Ember Moon e il suo nuovo partner Curt Hawkins, avanzando in semifinale. Nella puntata di \"Raw\" del 3 dicembre Alicia, Mickie James e Dana Brooke, si ripresentano sul ring con l'intento di attaccare nuovamente Bayley e Sasha Banks, ma vengono fermate da Alexa Bliss che annuncia un Tag Team match tra Fox e James, con Dana a bordo ring, contro Banks e Bayley, dove a prevalere sono queste ultime. Nella puntata di \"Raw\" del 10 dicembre, Alicia \u00e8 stata sconfitta da Bayley. L'11 dicembre, al \"Mixed Match Challenge\", i \"Mahalicia\" hanno sconfitto Bayley e Apollo Crews, che ha sostituito Finn Balor per infortunio, avanzando nella finale che si terr\u00e0 a '. Il 16 dicembre, a ', i \"Mahalicia\" sono stati sconfitti dai \"Fabulous Truth\" (Carmella e R-Truth) nella finale del \"Mixed Match Challenge\". Nella puntata di \"Raw\" del 17 dicembre, Alicia ha partecipato ad un 8-Women Gauntlet match per decretare la contendente n\u00b01 al WWE Raw Women's Championship ed affrontare la campionessa femminile Ronda Rousey la settimana successiva, ma \u00e8 stata eliminata per prima da Bayley. Nella puntata di \"Raw\" del 24 dicembre Alicia, Dana Brooke e Mickie James sono state sconfitte da Bayley, Ember Moon e Sasha Banks. Nella puntata di \"Raw\" del 7 gennaio 2019, i \"Mahalicia\" sono stati sconfitti da Ember Moon e Apollo Crews. Nella puntata di \"Main Event\" del 18 gennaio, Alicia e Mickie James hanno sconfitto Dana Brooke e Ember Moon. Il 27 gennaio, alla Royal Rumble, Alicia entra con il numero 18; elimina Maria Kanellis e dopo circa 7 minuti viene eliminata da Ruby Riott. Nella puntata di \"Raw\" del 4 febbraio, Alicia in coppia con Nikki Cross perde il match di coppia di qualificazione per i WWE Women's Tag Team Championship contro Bayley e Sasha Banks. Successivamente, rimane inattiva per diverse settimane, per essersi presentata in un live-event non del tutto lucida.\nCompetizione singola, ritiro e apparizioni sporadiche (2019\u2013presente).\nIn seguito al trasferimento di Mickie James e Jinder Mahal al roster di \"SmackDown\" durante lo \"Shake-up\", Alicia rimane da sola. Effettua il suo ritorno nella puntata di \"Raw\" del 22 aprile, dove \u00e8 stata sconfitta dalla Raw e SmackDown Women's Champion Becky Lynch. Nella puntata di \"Main Event\" del 3 maggio, Alicia e Tamina sono state sconfitte dalle IIconics (Billie Kay e Peyton Royce). Dopo un periodo di pausa dal ring dovuto a problemi legati all'alcolismo, Alicia Fox ritorna nella puntata speciale di \"Raw Reunion\" del 22 luglio, dove compare nel backstage insieme ad altre leggende quali Torrie Wilson, Santino Marella e Kaitlyn. Il 17 ottobre 2019, il profilo di Alicia Fox sul sito della WWE viene spostato nella sezione Alumni, confermando quasi il suo ritiro sul ring. \u00c8 stato annunciato che Alicia Fox torner\u00e0 in occasione di \"Raw Legends Night\" del 4 gennaio 2021 insieme a Melina, Mickie James, Beth Phoenix, Ivory e altre superstar.\nil 31 gennaio, alla Royal Rumble, Alicia \u00e8 tornata in occasione dell'omonimo incontro entrando con il numero 21, vincendo per la prima volta il 24/7 Championship schienando R-Truth, successivamente viene eliminata da Mandy Rose. Due secondi dopo Alicia viene schienata da R-Truth fuori dal ring perdendo cos\u00ec il titolo.\nil 30 gennaio 2022, partecipa nuovamente al Woman\u2019s Royal Rumble match entrando con il numero 21. Successivamente viene eliminata da Nikki Bella.\nVita privata.\n\u00c8 stata modella per kindindustries.com e ha avuto una relazione di circa due anni con il collega Wade Barrett."}
{"id": "2141849", "revid": "188323", "url": "https://it.wikipedia.org/wiki?curid=2141849", "title": "Bacino (tecnologia)", "text": ""}
{"id": "2141855", "revid": "124807656", "url": "https://it.wikipedia.org/wiki?curid=2141855", "title": "Interferenza di Max Headroom", "text": "L'interferenza di Max Headroom (in inglese Max Headroom broadcast signal intrusion incident) fu un atto di intrusione nel segnale di broadcasting, accaduto a Chicago la sera del 22 novembre 1987, quando un uomo, con indosso una maschera del personaggio di Max Headroom, riusc\u00ec a interrompere i programmi di due emittenti televisive per la durata di due ore. Sia il pirata che i suoi eventuali complici non sono mai stati identificati n\u00e9 catturati. Fu il pi\u00f9 grande attacco di pirateria televisiva della storia.\nI fatti.\nWGN-TV 9.\nLa prima intrusione ebbe luogo durante il programma \"News at Nine\" dell'emittente WGN-TV. Durante gli highlights che riguardavano la squadra dei Chicago Bears, il segnale televisivo fu interrotto da un video in cui compariva una sagoma umana con la maschera di Max Headroom. La sagoma, seduta o in piedi di fronte alla telecamera, aveva alle spalle un pannello metallico in movimento che riproduceva quello dello spot pubblicitario della New Coke. Non c'era audio, ma soltanto un ronzio. L'intrusione fu bloccata dopo 20 secondi, quando la WGN spense la modulazione del loro studio di collegamento presso il trasmettitore del John Hancock Center. Il conduttore Dan Roan, che in quel momento stava commentando i risultati della partita, si mostr\u00f2 visibilmente confuso e, con una nota di sarcasmo, si rivolse agli spettatori dicendo: \u00abIf you're wondering what's happened, so am I\u00bb \"(\"Se vi state domandando che cosa sia successo, sappiate che me lo sto chiedendo anch'io.\")\".\nWTTW 11.\nNella stessa sera, intorno alle 23:15, durante la trasmissione della serie televisiva \"Doctor Who\", l'emittente televisiva WTTW viene colpita dall'intrusione con le stesse modalit\u00e0 della precedente. In questo caso \u00e8 presente l'audio che permette di ascoltare una voce distorta. Il personaggio con la maschera di Max Headroom riappare ed esclama: \u00abThat does it. He's a freakin' nerd\u00bb, \u00abYeah, I think I'm better than Chuck Swirsky. Freakin' liberal\u00bb. Il personaggio continua il suo monologo con frasi sconnesse, tra le quali \u00abCatch the wave\u00bb, mentre tiene in mano una lattina di Pepsi-Cola, chiaro riferimento allo spot della Coca-Cola di quegli anni e di cui Max Headroom era testimonial. L'uomo continua con altre frasi come \u00abYour love is fading\u00bb, canticchiando il tema della serie \"Clutch Cargo\" ed affermando anche: \u00abI just made a giant masterpiece for all the greatest world newspaper nerds\u00bb, dove WGN stava per \"World's Greatest Newspaper\", appartenente al Chicago Tribune della Tribune Company. Il personaggio poi tiene in mano un guanto dicendo che il fratello sta indossando l'altro, infine, dicendo che era \"sporco\", lo toglie e lo getta via.\nL'inquadratura mostra successivamente la parte bassa del busto e le natiche del personaggio. Un complice che indossa un vestito da donna lo frusta e mentre il personaggio dice: \u00abThey're coming to get me!\u00bb, il complice risponde: \u00abBend over, bitch!\u00bb. Il personaggio, ansimando, dice: \u00abDo it!\u00bb. A quel punto la trasmissione viene oscurata, dopo circa 90 secondi dal suo inizio.\nLa reazione.\nL'emittente televisiva WTTW era impossibilitata a fermare l'intrusione del segnale pirata poich\u00e9 quella sera non aveva tecnici in servizio. Inoltre l'emittente, diversamente dalla WGN-TV, non aveva la possibilit\u00e0 di spegnere il proprio trasmettitore in zona poich\u00e9 non ne aveva il controllo remoto. L'accaduto il giorno seguente si guadagn\u00f2 tutti i titoli principali dei mezzi di comunicazione, tra gli altri fu riportata dalla \"CBS Evening News\".\nLa WTTW e la WGN-TV, insieme alla HBO, sono al momento le uniche emittenti statunitensi ad essere state vittima di un'intrusione del genere. Nonostante non si siano difatti verificate altri tipi di interferenze nelle emittenti americane, simili disturbi furono rilevati anche nelle emittenti australiane e ceche.\nDopo l'incidente, la rete WMAQ-TV-5 mise una clip del secondo attacco in mezzo a una loro trasmissione per far spaventare scherzosamente gli spettatori.\nNella cultura di massa.\nL'11 maggio 2017, il cantante dei Muse Matthew Bellamy ha caricato un video su Instagram con il \"making of\" del singolo \"Dig Down\", in uscita il 18 maggio 2017, in cui si vede il batterista Dominic Howard vestito in giacca e cravatta come Max Headroom mentre viene frustato; sullo sfondo \u00e8 presente il pannello metallico che veniva fatto ruotare nel video originale. In seguito, la pagina Facebook ufficiale della band ha pubblicato fotografie promozionali dei restanti membri del gruppo vestiti allo stesso modo e nello stesso contesto.\nTeorie sui responsabili.\nNel 2010, su Reddit, un utente anonimo in un post ha dichiarato di conoscere di persona gli autori del gesto, fornendo anche una dettagliata teoria riguardo alle dinamiche dell'incidente e della sua preparazione, ma non facendo alcun nome per non farli finire in guai giudiziari. Nel 2018, per\u00f2, lo stesso utente ha affermato che coloro che credeva i responsabili sono stati ufficialmente scagionati."}
{"id": "2141860", "revid": "83531", "url": "https://it.wikipedia.org/wiki?curid=2141860", "title": "Kruge/Gersdorf", "text": "Kruge/Gersdorf \u00e8 una frazione del comune tedesco di Falkenberg, nel \"Land\" del Brandeburgo.\nStoria.\nIl 31 dicembre 2001 il comune di Kruge/Gersdorf venne soppresso e aggregato al comune di Falkenberg.\nGeografia antropica.\nAlla frazione appartengono le localit\u00e0 di Kruge, Gersdorf, Ackermannshof e Neugersdorf."}
{"id": "2141874", "revid": "767487", "url": "https://it.wikipedia.org/wiki?curid=2141874", "title": "Starfall", "text": "Starfall \u00e8 il terzo album in studio della band svedese Dragonland, pubblicato nel 2004 dalla Century Media."}
{"id": "2141876", "revid": "287204", "url": "https://it.wikipedia.org/wiki?curid=2141876", "title": "Iblis", "text": ""}
{"id": "2141878", "revid": "170204", "url": "https://it.wikipedia.org/wiki?curid=2141878", "title": "Droane", "text": "Droane (pronunciato Dro\u00e0ne) \u00e8 una frazione del comune di Valvestino, nella omonima valle in provincia di Brescia.\nDroane \u00e8 per alcuni il pi\u00f9 antico insediamento della Val Vestino e fu una comunit\u00e0 fino al XVI secolo, periodo in cui la popolazione, secondo una tradizione locale, fu decimata dalla peste nera.\nSituato nella valle del Droanello dista dal capoluogo Turano circa 6\u00a0km e \u00e8 servita da una strada forestale, manca l'elettricit\u00e0. La popolazione consta di quattro abitanti dediti in parte all'allevamento del bestiame.\nOrigine del nome.\nL'origine del toponimo \u00e8 incerta e secondo Gian Pietro Brogiolo, professore ordinario di Archeologia medievale all'Universit\u00e0 di Padova, deriverebbe dalla parola di origine pre-indoeuropea \"dru\" o \"dro\" che significa \"pendio\" o \"luogo scosceso\".\nPer altri invece la provenienza \u00e8 sempre da ricercarsi nel nome \"dru\" ma di origine celtica che significa fertile, forte o quercia indicando cos\u00ec un luogo vocato all'agricoltura o caratterizzato dalla crescita di questo arbusto, detto anche rovere. Un'ultima ipotesi propende invece a fare derivare l'origine dal nome personale gallico Drinius, Drinia, Dronus o Dronium indicando in tal modo il nome del proprietario del villaggio.\nIl toponimo di Droane \u00e8 citato per la prima volta nella nominata bolla di papa Urbano III del 7 marzo 1186. Di origine celtica \u00e8 pure il toponimo del fondo agricolo di Corsenich (prediale \"cor\" (da cortis) pi\u00f9 desinenza \"senich\" celtica) che indicherebbe il nome dell'antico proprietario del luogo.\nStoria.\nIl ritrovamento nel corso degli anni settanta di resti paleoantropologici con alcuni scheletri umani in una delle numerose grotte della zona testimoniano la frequentazione preistorica della zona.\nDroane trova la sua origine probabilmente in epoca pre-romana come piccolo insediamento di popolazioni \u201creto-celtiche\u201d: Stoni o Galli Cenomani.\nNel XVII secolo vi trov\u00f2 rifugio nella grotta detta Covolo del Martelletto il noto bandito Giovanni Beatrice, detto Zanzan\u00f9, di Gargnano braccato dai soldati veneti e cacciatori di taglie per aver commesso innumerevoli crimini, da allora il riparo fu soprannominato Cuel del Zanzan\u00f9. Qui, nel 1606, furono uccisi i banditi Eliseo Baruffaldo e Giovan Pietro Sette detto Pellizzaro, complici del Zanzan\u00f9, da alcuni cacciatori di taglie e da alcuni nemici del Beatrice che il Provveditore generale in Terraferma, Benedetto Moro, in tutta segretezza, aveva inviato sulle loro tracce. I due vennero catturati e poi uccisi sul posto l'11 novembre 1606 in un agguato notturno teso nella Vallata del Droanello, a Lignago e al Covolo del Martelletto, e le loro teste mozzate vennero esposte nella piazza di Sal\u00f2 per il loro riconoscimento.\nNel luglio del 1866 fu attraversato dai garibaldini del 2\u00ba Reggimento Volontari Italiani e allo stesso modo nel maggio del 1915 dai fanti italiani del 7\u00ba Reggimento bersaglieri.\nNel gennaio del 1992 il villaggio fu pericolosamente lambito da un incendio boschivo.\nContesa per il possesso del villaggio di Droane.\nIl centro di Droane, insieme a tutta la Val Vestino, era posto al confine tra il principato vescovile di Trento e il territorio della repubblica di Venezia. Nel corso del XIII e XIV secolo fece parte dei possedimenti della famiglia Lodron. Agli inizi del XV secolo, senza che sia possibile determinare in che modo fosse avvenuto il passaggio, era in possesso del comune di Tignale.\nApprofittando della disputa sul possesso di Droane sorta tra i comuni di Tignale e Gargnano in seguito ad una delimitazione di confini siglata nel 1401, i Lodron si intromisero con il proposito di recuperare l'antico feudo, stabilendo inoltre una continuit\u00e0 territoriale nei propri domini, che all'epoca comprendevano anche il vicino feudo gardesano di Muslone.\nNel 1446 alcuni abitanti del comune di Gargnano avevano tentato di occupare con la forza Droane e anche il conte Giorgio Lodron, insieme al fratello Pietro, avevano tentato di impadronirsene. I procedimenti giudiziari intentati davanti al provveditore di Riva del Garda si protrassero per due anni.. Il senato veneziano rinvi\u00f2 la questione ai rettori di Brescia, ma solo dopo altri undici anni, nel 1469 la disputa si concluse con la siglatura di un accordo.\nI Lodron tuttavia non rispettarono l'accordo e qualche anno dopo tentarono nuovamente di impadronirsi in armi di Droane. Ne deriv\u00f2 un altro processo, nel quale fu ribadita nel 1482 l'attribuzione di Droane al comune di Tignale e condannati circa 200 imputati al pagamento di una multa.\nLa sentenza tuttavia non venne effettivamente applicata e i conti Lodron mantennero di fatto il possesso della montagna e degli edifici per la raffinazione della pece esistenti a Droane che veniva commerciata con la Repubblica di Venezia e usata nel suo Arsenale per il calafataggio delle navi. Per tutto il XVI secolo si ebbero continue lagnanze del comune di Tignale presso il Senato e la magistratura di Venezia.\nLe spese sostenute nella contesa con Tignale generarono un'ulteriore disputa in merito alla loro spartizione tra le comunit\u00e0 di Magasa, Persone, Turano, Armo e Moerna\nAlla fine del XVI secolo la disputa si concluse, principalmente per un'epidemia di peste che secondo la tradizione avrebbe decimato la popolazione di Droane: il paese fu abbandonato e gli edifici caddero in rovina. Il 30 maggio del 1589 il conte Sebastiano Paride Lodron riconobbe ufficialmente i confini tra il comune di Tignale e gli altri comuni della Val Vestino, fissati in un accordo stipulato il 12 e il 13 marzo di quello stesso anno.\nCon il trattato di Rovereto del 31 agosto 1752, stipulato fra l'Austria e la Repubblica di Venezia, il territorio di Droane veniva riassegnato al comune di Turano (Valvestino) e alla contea di Lodrone.\nIl vecchio confine di Stato di Lignago. Il Casello di Dogana di Gargnano detto della Pato\u00e0la e le sue due sezioni.\nIl territorio della Val Vestino divenne italiano ufficialmente il 10 settembre 1919 con il trattato di pace di Saint Germain: verso il 1934 fu posizionata per volont\u00e0 dell'allora segretario comunale di Turano, Tosetti, una targa lapidea all'inizio della Valle del Droanello presso l'ex strada provinciale che correva lungo il greto del torrente Toscolano, nella localit\u00e0 Lignago. Essa indicava il vecchio confine esistente tra il Regno d'Italia e l'Impero d'Austria-Ungheria dal 1802 fino al termine della Grande Guerra, nel 1918. Questa lapide fu poi ricollocata con la costruzione dell'invaso artificiale nel 1962 nella posizione attuale, sempre in localit\u00e0 Lignago, presso il terzo ponte del lago di Valvestino, detto della Giovanetti prende il nome dalla ditta che lo costru\u00ec, mentre a poca distanza da questa l'edificio della vecchia caserma della Pato\u00e0la della Regia Guardia di Finanza \u00e8 oggi sommerso dalle acque della diga. Questo era stato costruito nel XIX\u00b0 secolo, quando ancora il lago non c\u2019era, serviva a controllare il transito delle merci attraverso il confine. Fu poi dismesso dopo la fine della guerra e delle ostilit\u00e0, esattamente nel 1919.\nUn casello di Dogana esisteva originariamente al Ponte Cola, gi\u00e0 a partire dal 1859 a seguito della cessione da parte dell'Austria, sconfitta, della Lombardia al Regno d'Italia, precisamente sul Dosso di Vincer\u00ec, ove sorge l'attuale diga del lago di Valvestino. Infatti il 30 dicembre 1859 il re Vittorio Emanuele II istitu\u00ec nelle provincie della Lombardia gli uffici di dogana a Gargnano, Sal\u00f2, Limone del Garda, Anfo, Ponte Caffaro, Bagolino e Hano (Capovalle), quest'ultimo dipendente dalla sezione di Maderno e dall'Intendenza di Finanza di Brescia. Due mesi dopo, con la circolare del 20 febbraio 1860 n.1098-117 della Regia Prefettura delle Finanze inviata alle Intendenze di Finanza del Regno si emanavano le prime disposizioni a riguardo della vigilanza sulla linea di confine di Stato e prevedeva che: \"Nella Provincia di Brescia e sotto la dipendenza di quell' Intendenza delle Finanze si stabilir\u00e0 un'altra Sezione della Guardia di finanza che avr\u00e0 il N. XIII ed il cui Comando risieder\u00e0 a Sal\u00f2, per la Dirigenza dei Commissariati di Sal\u00f2 e di Vestone, e inoltre di un Distretto di Capo indipendente a Tremosine incaricato della sorveglianza del territorio al disopra di Gargnano\".\nNel 1870 era gi\u00e0 attiva la sezione del Casello di Gargnano presso l'abitato di Hano, sul Dosso Comione, a controllo dell'accesso carrabile della Val Vestino verso Moerna e come ricevitore reggente di 8^ classe figurava Vincenzo Bertanzon Boscarini. Ma \u00e8 nel 1874 con il riordino delle dogane che il casello fu spostato pi\u00f9 a nord in localit\u00e0 Pato\u00e0la e chiamato nei documenti ufficiali Casello di Gargnano con due sezioni di Dogana: una a Bocca di Paolone e l'altra a Hano, Capovalle, in localit\u00e0 Comione. Secondo la legge doganale Italiana del 21 dicembre 1862, i tre caselli essendo classificati di II ordine classe 4^, avevano facolt\u00e0 di compiere operazioni di esportazione, circolazione e importazione limitata, e III classe per l'importanza delle operazioni eseguite, era previsto che al comando di ognuno vi fosse un sottufficiale, un brigadiere. I militari della Regia Guardia di Finanza dipendevano gerarchicamente dalla tenenza del Circolo di Sal\u00f2 per il Casello di Gargnano (Pato\u00e0la), la sezione di Bocca di Paolone e la caserma di monte Vesta, la sezione di Hano (Comione) dalla tenenza di Vesio di Tremosine, mentre le Dogane dalla sede della Direzione di Verona.\nLa caserma sul monte Vesta e quella di Bocca Paolone furono costruite nel 1882, quest'ultima fu ampliata nel 1902 ed era considerata una sezione della Dogana, come quella di Hano a Comione i cui lavori di rifacimento terminarono nel 1896, in quanto collocata in un luogo distante dalla linea doganale, classificato come un posto di osservazione per vigilare ed accettare l'entrata e l'uscita delle merci. Le casermette dette demaniali di monte Vesta con quelle di Coccaveglie a Treviso Bresciano e pi\u00f9 a sud del Passo dello Spino a Toscolano Maderno e della Costa di Gargnano completavano la cinturazione della Val Vestino con lo scopo principale del controllo dei traffici e dei pedoni sui passi montani. Le merci non potevano attraversare di notte la linea doganale, ossia mezz'ora prima del sorgere del sole e mezz'ora dopo il tramonto dello stesso. Era previsto dalle disposizioni legislative che la \"Via doganale\" fosse \"la strada che dalla valle Vestino mette nel regno costeggiando a diritta il fiume Toscolano: rasenta quindi la cascina Rosane e di scende al fiume Her, ove si dirama in due tronchi, uno dei quali costeggiando sempre il detto fiume conduce a Maderno e l'altro per la via dei monti discende a Gargnano\". Le pene per il contrabbando erano alquanto severe, prevedendo oltre all'arresto nei casi pi\u00f9 gravi, la confisca delle merci o il pagamento di un valore corrispondente, la perdita degli animali da soma o da traino, dei mezzi di trasporto sopra cui le merci fossero state scoperte. Temperava, per\u00f2, tale eccessivo rigore, il sistema delle transazioni, grazie alle quali era possibile concordare l'entit\u00e0 della sanzione applicabile, anche con cospicue riduzioni della pena edittale.\nA seguito del trattato commerciale tra il Regno e l'Austria Ungheria del 1878 e del 1887 furono consentite particolari agevolezze ad alcuni prodotti pastorali importati dalla Val Vestino qualora fossero accompagnati dal certificato d'origine. Era previsto che la Dogana di Casello della Pato\u00e0la nel comune di Gargnano, della sezione di Casello di Bocca di Paolone a Tignale o della sezione di Casello di Comione a Capovalle dovessero ammettere, come una riduzione del 50 per cento sul dazio: 25 quintali di formaggio, 65 di burro e 30 di carne fresca.\nNel 1892 le esenzioni fiscali fin l\u00ec praticate non furono bene accolte da alcuni politici del parlamento del Regno, che sottolinearono negli atti parlamentari: \"N\u00e9 vogliamo passare sotto silenzio i pensieri che hanno destato in noi le nuove clausole per la magnesia della Valle di Ledro e i prodotti pastorali di Val Vestino. Con queste clausole si aumenta, a favore dell'Austria, il numero, gi\u00e0 abbastanza ragguardevole, delle eccezioni, mediante le quali le due parti contraenti accordano favori ristretti ai prodotti di determinate provincie. Vivi e non sempre ingiusti sono i reclami sollevati in varie parti del Regno da questa parzialit\u00e0 di trattamento e sarebbe stato desiderabile che, come fu fatto nel 1878 rispetto ai vini comuni, si tentasse di estendere i patti dei quali si discorre a tutte le provincie. Non dubitiamo che il Governo italiano si sia adoperato a tal fine con intelligente sollecitudine, ma dobbiamo rammaricarci che non ha ottenuto l'intento\". Nello stesso anno, l'Intendenza di Finanza di Brescia rendeva noto che con decreto regio del 25 settembre, la sezione di Hano della Dogana di Gargnano veniva elevata a Dogana di II ordine e III classe.\nNel 1894 apprendiamo che l'importazione consisteva in: \"Carne fresca della Valle di Vestino importata per la Dogana di Casello, totale 196 q. Burro fresco della Valle Vestino importato per la Dogana di Casello, totale 2.048 q. Formaggio della Valle Vestino importato per la Dogana di Casello, totale 63.773 q.\".\nNel 1897 l'Annuario Genovese chiariva le nuove disposizioni riguardanti la fiscalit\u00e0 dei prodotti importati: \"Per effetto del trattato con l'Austria-Ungheria, il burro di Valle Vestino, importato per la dogana di Casello con certificati di origine, rilasciati dalle autorit\u00e0 competenti, \u00e8 ammesso al dazio di lire 6.25 il quintale se fresco, ed al dazio di lire 8,75 il quintale, se salato, fino alla concorrenza di 65 quintali per ogni anno.\nPer effetto del trattato con l'Austria-Ungheria, il \"brindsa\", specie di formaggio di pecora o di capra, di pasta poco consistente, e ammesso al dazio di lire 3 il quintale, fino alla concorrenza di 800 quintali al massimo per ogni anno, a condizione che l'origine di questo prodotto dell'Austria-Ungheria sia provata con certificati rilasciati dalle autorit\u00e0 competenti.\nPer effetto dello stesso trattato,il formaggio (escluso il \"brindza\") della Valle Vestino, importato per la dogana di Casello con certificati di origione rilasciati dalle autorit\u00e0 competenti, e am messo al dazio di lire 5.50 il quintale fino alla concorrenza di 25 quintali per ogni anno\".\nNel 1909 la a Direzione delle Dogane e imposte indirette del Regno precisava che i Caselli doganali della Val Vestino erano due, quello della Pato\u00e0la e l'altro quello del Dosso Comione a Capovalle e la via doganale era: \"La strada mulattiera, che dalla Val Vestino mette nel Regno per il ponte Her, ove si dirama in due tronchi che mettono l'uno al Casello, Maderno a Gargnano, e l'altro, seguendo le falde del monte Stino, ad Hano ed Idro, costituisce la via doganale di terra poi transito delle merci in entrata e uscita.\nAutorizzata all'attestazione dell'uscita in transito delle derrate coloniali, del petrolio ed altri generi di consumo, compreso il sale, trasportati per la dogana di Riva di Trento e destinati ai bisogni degli abitanti in Val Vestino\".\nTra i vari avvicendamenti di servizio presso il Casello Doganale si ricorda nel 1911 quello del brigadiere scelto Aiuto Stefano assegnato, a domanda, alla reggenza della Dogana di Stromboli che venne sostituito, a domanda, dal brigadiere Aurelio Calva della Dogana di Luino.\nIl contrabbando del 1800.\nIl contrabbando delle merci per evitare i dazi di importazione fu un problema secolare per quegli stati confinanti con la Val Vestino. Gi\u00e0 nel 1615 il provveditore veneto di Sal\u00f2, Marco Barbarigo, riferiva che \"non si ha potuto usare tanta diligenza che non se sia passato sempre qualcuno per quei sentieri scavezzando i monti per la Val di Vestino et con proprij barchetti traghettando il lago d'Idro et anco per terra, entrando nella Val di Sabbio nel bresciano andarsene al suo viaggio\". In tal modo allertava il Consiglio dei Dieci sulla permeabilit\u00e0 dei confini di stato nelle zone montane con la stessa Repubblica di Venezia che poteva ovviamente diventare particolarmente pericolosa nel casi di passaggi di banditi, contrabbandieri o per persone che violavano le misure sanitarie eccezionali, la nota \"quarantena\", che veniva applicata ai viaggiatori provenienti da luoghi dove erano scoppiate . \nVerso il 1882 il Regno d'Italia complet\u00f2 la cinturazione dei confini di Stato della Val Vestino con la costruzione dei tre citati Caselli di Dogana presidiati dai militi della Regia Guardia di Finanza. Le cronache narrano che presso il Casello di Dogana di Gargnano, della Pato\u00e0la, il professor Bartolomeo Venturini era solito nascondere il tabacco nel cappello per sfuggire ai controlli e alla tassazione.\nNel 1886 una relazione dell'amministrazione delle gabelle del Regio ministero delle Finanze affermava che il contrabbando era favorito dall'aggravamento delle tasse di produzione del Regno, dei dazi di confine e del prezzo dei tabacchi. La frontiera dell'Austria-Ungheria, presidiata da pochi agenti era particolarmente estesa e costoro non erano in grado di contenere \"la fiumana di contrabbando irrompente con sfrontata audacia su tutti i punti di questa estesissima linea\". Cos\u00ec furono instituite nuove Brigate di Finanza tra cui a Idro e Gargnano considerati \"punti esposti\".\nBollone come Moerna, ma in generale tutti gli abitati di Valle e dell'Alto Garda Trentino e Bresciano, terre prossime alla linea di confine, diventarono cos\u00ec un crocevia strategico per il contrabbando di merci tra il territorio della Riviera di Sal\u00f2 e il Trentino attraverso la zona montuosa del monte Vesta, del monte Stino e dei monti della Puria. Lo storico toscolanese Claudio Fossati (1838-1895) scriveva nel 1894 che il contrabbando dei valvestinesi era l'unico stimolo a violare le leggi in quanto era fomentato dalle ingiuste tariffe doganali, dai facili guadagni e dalla povert\u00e0 degli abitanti.\nNel 1894 \u00e8 documentato il contrasto al fenomeno: l'Intendenza di Brescia comunicava che il brigadiere Rambelli Giovanni in servizio al Casello di Gargnano ottenne il sequestro di chilogrammi 93 di zucchero e chilogrammi 1.500 di tabacco di contrabbando e fu premiato con lire 25. La guardia Bacchilega Luigi in servizio alla sezione di Dogana di Bocca di Paolone ottenne il sequestro di chilogrammi 47 di zucchero con l'arresto di un contrabbandiere e l'identificazione di un'altra persona, fu premiato con lire 15. Lo stesso Bacchilega Luigi e la guardia Carta Giuseppe ottennero il sequestro di chilogrammi 70 di zuccherocon l'arresto di un contrabbandiere e furono premiati con lire 30 per la pima operazione e con lire 20 per la seconda. Nello stesso anno il comandante della Regia Guardia di Finanza del Circolo di Sal\u00f2 ispezion\u00f2 la sede di Gargnano, il Casello di Gargnano e la sezione di Hano.\nDonato Fossati (1870-1949), il nipote, raccolse la testimonianza di Giacomo Zucchetti detto \"Astrologo\" di Gaino, un ex milite sessantenne della Regia Guardia di Finanza, pure soprannominato per la sua appartenenza al Corpo, \"Spad\u00ec\", in servizio nella zona di confine tra il finire dell'Ottocento e l'inizio del Novecento, il quale affermava che \"i contrabbandieri due volte la settimana in poche ore, sorpassata la montagna di Vesta allora linea di confine coll'Austria e calati a Bollone, ritornavano carichi di tabacco, di zucchero e specialmente di alcool, che rivendevano ai produttori d'acqua di cedro specialmente\" della Riviera di Sal\u00f2.. Al contrario per importare merci di contrabbando dal basso lago di Garda, i contrabbandieri di Val Vestino si avvalevano dell'approdo isolato della \"Casa degli Spiriti\" a Toscolano Maderno. Qui sbarcate le merci e caricatele a basto di mulo, salivano per il ripido sentiero di Cecina inoltrandosi furtivamente oltre la linea doganale eludendo cos\u00ec la vigilanza della Regia Guardia di Finanza. Noto \u00e8 pure il caso a fine secolo, del brigadiere del Casello di Gargnano che recandosi, senza armi e in abiti civili, a Bollone per compiere le indagini sul traffico illecito di confine, cre\u00f2 un caso diplomatico tra i due Paesi.\nNel 1903 una forte scossa di terremoto fu avvertita al Casello di Gargnano passata la mezzanotte del 30 al 31 maggio producendo dei danni lievi alla struttura senza pregiudicarne l'operativit\u00e0 mentre riferirono i militari che pass\u00f2 inosservata la scossa principale delle 8 e trenta del 29 maggio.\nI primi giorni della Grande Guerra. L'avanzata dei bersaglieri italiani.\nCima Gusaur e Cima Manga in Val Vestino facevano parte fin dall'inizio della Grande Guerra dell' Impero Austro-Ungarico e furono conquistate dai bersaglieri italiani del 7\u00b0 Reggimento nel primo giorno del conflitto, il 24 maggio 1915, sotto la pioggia. In vista dell\u2019entrata in guerra del Regno di Italia contro l\u2019Impero austro-ungarico, il Reggimento fu mobilitato sull\u2019Alto Garda occidentale, inquadrato nella 6\u00aa Divisione di fanteria del III Corpo d\u2019Armata ed era composto dai Battaglioni 8\u00b0, 10\u00b0 e 11\u00b0 bis con l'ordine di raggiungere in territorio ostile la prima linea Cima Gusaur-Cadria e poi quella Bocca di Cablone-Cima Tombea-Monte Caplone a nord.\nIl 20 maggio i tre Battaglioni del Reggimento partendo dalla caserma \"Magnolini\" di Gargnano raggiunsero Liano e Costa di Gargnano, Gardola a Tignale e Passo Puria a Tremosine in attesa dell\u2019ordine di avanzata verso la Val Vestino. Il 24 maggio i bersaglieri avanzarono a Droane e verso Bocca alla Croce sul monte Camiolo, Cima Gusaur e l'abitato di Cadria, disponendosi sulla linea che da monte Puria va a Dosso da Crus passando per Monte Caplone, Bocca alla Croce e Cima Gusaur.\nLo stesso 24 maggio, da Cadria, il comandante, il colonnello Gianni Metello, segnal\u00f2 al Comando del Sottosettore delle Giudicarie che non si trovavano traccia, n\u00e9 si sapeva, di lavori realizzati in Valle dal nemico, le cui truppe si erano ritirate su posizioni tattiche al di l\u00e0 di Val di Ledro. Evidenziava che nella zona, priva di risorse, con soltanto vecchi, donne e fanciulli, si soffriva la fame. Il giorno seguente raggiunsero il monte Caplone ed il monte Tombea senza incontrare resistenza. \nIl 27 maggio occuparono pi\u00f9 a nord Cima spessa e Dosso dell\u2019Orso, da dove potevano controllare la Val d\u2019Ampola, e il 2 giugno Costone Santa Croce, Casetta Zecchini, monte Tremalzo e Bocchetta di Val Marza. Il 15 giugno si disposero tra Santa Croce, Casetta Zecchini, Corno Marogna e Passo Gattum; il 1\u00b0 luglio tra Malga Tremalzo, Corno Marogna, Bocchetta di Val Marza, Corno spesso, Malga Alta Val Schinchea e Costone Santa Croce. Il 22 ottobre il 10\u00b0 Battaglione entr\u00f2 in Bezzecca, Pieve di Ledro e Locca, mentre l\u201911\u00b0 bis si dispose sul monte Tremalzo. Nel 1916 furono gli ultimi giorni di presenza dei bersaglieri sul fronte della Val di Ledro: tra il 7 e il 9 novembre i battaglioni arretrarono a Storo e di l\u00e0 a Vobarno per proseguire poi in treno verso Cervignano del Friuli e le nuove destinazioni.\nMonumenti e luoghi di interesse.\nArchitetture religiose.\nLa chiesa di san Vigilio.\nIl santo patrono della frazione \u00e8 san Vigilio che secondo la tradizione evangelizz\u00f2 queste zone. \u00c8 festeggiato il 26 giugno con una distribuzione del pane secondo gli antichi dettami di un lascito testamentario. La chiesa \u00e8 nominata per la prima volta nella bolla di papa Urbano III del 7 marzo 1186 e fu visitata da delegati del vescovo di Trento nel 1750. Essendo pericolante fu ricostruita nel 1877 nei pressi dell'antica.\nLa chiesetta di san Michele Arcangelo.\nSi trovava sul dosso prospiciente la Valle del san Michele in localit\u00e0 Pavar\u00ec, secondo la tradizione, a poche decine di metri dai ruderi da quello che era l'antico paese di Droane caduto in rovina nei secoli passati a causa della peste ed era dedicata al culto di san Michele arcangelo. Sepolto da uno strato di terra, conserva ancora l'antico pavimento e il pietrame rimasto fu sistemato nel 1880 quando in corso d'opera fu rinvenuta una croce d'oro dalla dimensioni di dieci centimetri, forse di origine longobarda, che venne portata a Bollone dal suo curato don Bartolomeo Iseppi (1830-1897). Incerto \u00e8 pure l'anno di costruzione in quanto non esiste documentazione di sorta e non \u00e8 mai citata negli atti visitali della diocesi di Trento; quindi si pu\u00f2 verosimilmente ipotizzare che il piccolo edificio religioso fosse un capitello o una sancetta votiva.\nSiti naturali.\nIl C\u00f9el Zanzan\u00f9.\nIl C\u00f9el Zanzan\u00f9 situato in localit\u00e0 Martelletto nella parte meridionale Valle del Droanello fu un noto rifugio di briganti del 1600. Da Droane \u00e8 raggiungibile con un agibile sentiero e dista 40 minuti di camminata.\nNatura.\nLa pozza d'abbeverata del \"Pavar\u00ec di Sopra\".\nLa pozza presente presso il fondo del Pavar\u00ec di propriet\u00e0 oggi dell'ERSAF-Lombardia, un tempo della famiglia Pace di Magasa, detta comunemente \"lav\u00e0c del Pavar\u00ec\", ha un ruolo fondamentale per il mantenimento dell' attivit\u00e0 pascoliva della fauna selvatica e del bestiame dell\u2019area legata all'alpeggio, ma anche per la tutela della biodiversit\u00e0 degli habitat e delle specie, rettili e anfibi in particolare, che attraverso questi specchi d\u2019acqua possono trovare un luogo ideale per la loro riproduzione come la Biscia dal collare (Natrix helvetica) o i girini di Rana montana e Rospo comune.\nLa tradizione locale riporta che, data la mancanza nella zona di sorgenti e corsi d'acqua, la pozza esistesse da secoli e la tecnica per realizzarla consistesse in uno scavo manuale nell'area di impluvio del pendio della montagna per facilitare il successivo riempimento con la raccolta naturale dell'acqua piovana, di percolazione o dello scioglimento della neve.\nIl problema principale incontrato dai contadini consisteva nell'impermeabilizzazione del fondo: spesso il semplice calpestio del bestiame, con conseguenze compattazione del suolo, non era sufficiente a garantire la tenuta dell'acqua a causa del basso contenuto in argilla del terreno presente, per cui era necessario distribuire sul fondo uno strato di buon terreno argilloso reperito nelle immediate vicinanze, come in questo caso. Spesso non essendo possibile causa la diversit\u00e0 del terreno, sul fondo veniva compattato uno spesso strato di terra e fogliame di faggio, in grado di costituire un feltro efficace a trattenere l'acqua. Per garantire un sufficiente apporto di acqua necessario al riempimento della pozza, o per incrementarlo, spesso era necessario realizzare piccole canalizzazioni superficiali, scavate lungo il versante adiacente per intercettarne anche una modesta quantit\u00e0. La manutenzione periodica, di norma annuale, consisteva principalmente nell'asporto del terreno scivolato all'interno per il continuo calpestio del bestiame in abbeverata e dell'insoglio della fauna selvatica. Si provvedeva inoltre alla ripulitura della vegetazione acquatica per mantenere la funzionalit\u00e0 della pozza evitando che vi si accrescesse eccessivamente all'interno accelerandone il naturale processo di interramento.\nIn queste fasi veniva posta particolare attenzione in quanto si correva il rischio di rompere la continuit\u00e0 dello strato impermeabile e comprometterne la funzionalit\u00e0; si preferiva ad esempio non rimuovere eventuali massi presenti sul fondo.\nLa pozza caduta in disuso da decenni fu rimaneggiata dall'ERSAF Lombardia nel 2004-2007 con il \"progetto Life natura riqualificazione della biocenosi in Valvestino e Corno della Marogna\" .\nLa pratica delle carbonaie.\nNel territorio di Droane sono presenti numerose e antiche aie carbonili simbolo di una professione ormai scomparsa da decenni. Quella della carbonaia, pojat in dialetto locale, era una tecnica molto usata in passato in gran parte del territorio alpino, subalpino e appenninico, per trasformare la legna, preferibilmente di faggio, ma anche di abete, carpino, larice, frassino, castagno, cerro, pino e pino mugo, in carbone vegetale. I valvestinesi erano considerati degli esperti carbonai, carbon\u00e8r cos\u00ec venivano chiamati, come risulta anche dagli scritti di Cesare Battisti. I primi documenti relativi a questa professione risalgono al XVII secolo, quando uomini di Val Vestino richiedevano alle autorit\u00e0 della Serenissima i permessi sanitari per potersi recare a Firenze e a Venezia. Essi esercitarono il loro lavoro non solo in Italia ma anche nei territori dell'ex impero austro-ungarico, in special modo in Bosnia Erzegovina, e negli Stati Uniti d'America di fine Ottocento a Syracuse-Solvay.\nNonostante questa tecnica abbia subito piccoli cambiamenti nel corso dei secoli, la carbonaia ha sempre mantenuto una forma di montagnola conica, formata da un camino centrale e altri cunicoli di sfogo laterali, usati con lo scopo di regolare il tiraggio dell'aria. Il procedimento di produzione del carbone sfrutta una combustione imperfetta del legno, che avviene in condizioni di scarsa ossigenazione per 13 o 14 giorni.\nQueste piccole aie, dette localmente ajal, jal o gial, erano disseminate nei boschi a distanze abbastanza regolari e collegate da fitte reti di sentieri. Dovevano trovarsi lontane da correnti d'aria ed essere costituite da un terreno sabbioso e permeabile. Molto spesso, visto il terreno scosceso dei boschi, erano sostenute da muri a secco in pietra e nei pressi il carbonaio vi costruiva una capanna di legno per riparo a s\u00e9 e alla famiglia. In queste piazzole si ritrovano ancor oggi dei piccoli pezzi di legna ancora carbonizzata. Esse venivano ripulite accuratamente durante la preparazione del legname.\nA cottura ultimata si iniziava la fase della scarbonizzazione che richiedeva 1-2 giorni di lavoro. Per prima cosa si doveva raffreddare il carbone con numerose palate di terra. Si procedeva quindi all'estrazione spegnendo con l'acqua eventuali braci rimaste accese. La qualit\u00e0 del carbone ottenuto variava a seconda della bravura ed esperienza del carbonaio, ma anche dal legname usato. Il carbone di ottima qualit\u00e0 doveva \"cantare bene\", cio\u00e8 fare un bel rumore. Infine il carbone, quando era ben raffreddato, veniva insaccato e trasportato dai mulattieri verso la Riviera del Garda per essere venduto ai committenti. Di questo carbone si faceva uso sia domestico che industriale e la pratica cadde in disuso in Valle poco dopo la seconda guerra mondiale soppiantato dall'uso dell'energia elettrica, del gasolio e suoi derivati ."}
{"id": "2141884", "revid": "17654", "url": "https://it.wikipedia.org/wiki?curid=2141884", "title": "Max Headroom broadcast signal intrusion incident", "text": ""}
{"id": "2141899", "revid": "599013", "url": "https://it.wikipedia.org/wiki?curid=2141899", "title": "La favola del leone, dell'uomo e del topo", "text": "La favola del leone, dell'uomo e del topo appartiene al genere letterario egizio e anche se i testi giunti a noi sono stati scritti in un periodo pi\u00f9 recente, quindi gi\u00e0 in demotico, le figure che illustrano favole di animali rintracciate su alcuni ostraka appartenenti al Nuovo Regno, fanno ritenere che il genere delle favole sugli animali possa essere molto antico. \n\u00c8 da notare come il genere fiabesco animale sia stato diffuso non solo sul Mediterraneo, ma soprattutto nel continente asiatico e anche nella letteratura araba.\nStoria.\nQueste favole di animali sono comprese all'interno della raccolta denominata \"Il Mito dell'Occhio del Sole\", appartenente ad un'epoca, post-tolemaica, vicina al II secolo d.C.. La raccolta \u00e8 scritta su papiro ed \u00e8 oggi conservata nel Rijksmuseum van Oudheden di Leida. Le favole vengono raccontate allo scopo di placare la dea Occhio del Sole, raffigurata zoomorfa come \"Gatta etiopica\" ma identificabile con Tefnut, Bastet e altre forme sincretiche.\nTrama.\nLa prima parte della favola \u00e8 un excursus delle intrusione dell'uomo nel mondo nella natura e della fauna. Il leone si stupisce dapprima e si adira in un secondo tempo, nel constatare lo stato di schiavit\u00f9 o di asservimento o di sfruttamento che i suoi fratelli animali, come il leopardo spelacchiato e scorticato, il cavallo e l'asino imbrigliati, il toro e la vacca scornati, l'orso sdentato e privo di unghie, e un secondo leone intrappolato, hanno subito contro la loro volont\u00e0.\nQuando il leone incontra un topolino, accoglie la sua implorazione a non mangiarlo, ascoltando con ilarit\u00e0 le promesse di sostegno dichiarate dal topolino. Un giorno, ironia della sorte, anche il leone protagonista resta intrappolato in una rete ed in seguito incatenato con cinghie di cuoio. Sar\u00e0 proprio il topolino a salvarlo rosicchiando i lacci e consentendo al leone di ritornare libero."}
{"id": "2141900", "revid": "287204", "url": "https://it.wikipedia.org/wiki?curid=2141900", "title": "Enhanced Cartridge Interface", "text": "L'Enhanced Cartridge Interface o brevemente ECI \u00e8 un'evoluzione della porta Parallel Bus Interface che si trova sugli home computer della famiglia Atari 8-bit. Rispetto alla porta PBI aggiunge ulteriori 14-pin.\nL'interfaccia ECI \u00e8 presente sui computer della linea XE e permette a dispositivi esterni di accedere direttamente alle linee del bus di sistema.\nL'interfaccia ECI \u00e8 presente sul modello 65XE (versione europea), sul 130XE e sul modello 800XE.\nAtari non ha mai messo in commercio dispositivi che utilizzano questa interfaccia per collegarsi alla sua linea di home computer."}
{"id": "2141905", "revid": "486946", "url": "https://it.wikipedia.org/wiki?curid=2141905", "title": "Paravia Bruno Mondadori", "text": ""}
{"id": "2141910", "revid": "729019", "url": "https://it.wikipedia.org/wiki?curid=2141910", "title": "Base aerea di Bien Hoa", "text": "La base aerea di Bien Hoa \u00e8 un aeroporto militare situato nel centro-sud della penisola vietnamita a circa 30\u00a0km da Ho Chi Minh nella provincia di Dong Nai utilizzato dall'aeronautica militare vietnamita.\nLa base venne costruita inizialmente dall'aeronautica militare francese sul finire della dominazione coloniale in Indocina. Dal 1\u00ba giugno 1955 divenne la principale base della Khong Quan Viet Nam, la forza aerea sudvietnamita. Dal dicembre 1961 le forze americane in Vietnam iniziarono una serie di lavori di ammodernamento della base per accogliere mezzi delle forze aeree statunitensi.\nLa guerra del Vietnam.\nDurante la guerra del Vietnam la base \u00e8 stata usata sia dalla Khong Quan Viet Nam (VNAF) (1955-1975), sia dagli Stati Uniti (1961-1973), come base principale per l'esercito, l'aeronautica militare, la marina e i Marines.\nDopo la guerra.\nIl 935\u00ba Squadrone dell'aeronautica militare vietnamita \u00e8 basato a Bien Hoa.\nNell'aprile 2019 \u00e8 stato annunciato che l'Agenzia degli Stati Uniti per lo Sviluppo Internazionale avrebbe iniziato un programma decennale di decontaminazione e pulizia dell'area dall'altissima concentrazione di diossina causata dall'uso della base come centro di stoccaggio dell'Agente Arancio durante la guerra."}
{"id": "2141913", "revid": "1494169", "url": "https://it.wikipedia.org/wiki?curid=2141913", "title": "Captain Midnight", "text": ""}
{"id": "2141914", "revid": "110157", "url": "https://it.wikipedia.org/wiki?curid=2141914", "title": "Leaked in London", "text": "Leaked in London \u00e8 un EP live registrato dai Fall Out Boy a Londra, il 29 gennaio 2007. L'EP era scaricabile gratuitamente dal sito della band di Chicago dal 6 febbraio al 13 febbraio 2007, attraverso il software CDPass, che consentiva il download solo inserendo nel computer una copia dell'album dei Fall Out Boy Infinity on High."}
{"id": "2141921", "revid": "1718925", "url": "https://it.wikipedia.org/wiki?curid=2141921", "title": "TM SMR", "text": "Le TM SMR sono in realt\u00e0 le motociclette da motocross della TM Racing che dalla stessa ditta vengono preparate per il supermotard e la circolazione stradale.\nLo stesso accade per le versioni 4 tempi che dal 2003 sono le uniche ad essere prodotte 450 e 530 cm\u00b3 con il nome di \"TM SMR-F\", prodotte anche nella versione \"SMM\" (monobraccio) e nella versione \"SMX\" Prontopista (senza impianto elettrico ausiliario e scarico omologato per strada) e con cerchio anteriore da 16,5\".\nDescrizione.\nLe moto vengono omologate con un nuovo impianto elettrico in grado di fornire energia alle luci e al clacson, poi viene sostituito lo scarico non catalitico con uno che rispetti le norme antinquinamento, la ruota posteriore passa da 19 pollici a 17 e quella anteriore da 21 a 17, mentre l'impianto frenante viene maggiorato all'anteriore, cos\u00ec come la larghezza degli pneumatici.\nDal 2005 \u00e8 disponibile anche nella versione SMM, dove viene usato un monobraccio per il forcellone posteriore e cerchi in lega"}
{"id": "2141922", "revid": "20926509", "url": "https://it.wikipedia.org/wiki?curid=2141922", "title": "Marsupilami and Bonkers", "text": ""}
{"id": "2141923", "revid": "188323", "url": "https://it.wikipedia.org/wiki?curid=2141923", "title": "TM SMR 125", "text": ""}
{"id": "2141924", "revid": "188323", "url": "https://it.wikipedia.org/wiki?curid=2141924", "title": "TM SMM", "text": ""}
{"id": "2141925", "revid": "188323", "url": "https://it.wikipedia.org/wiki?curid=2141925", "title": "TM SMM 125", "text": ""}
{"id": "2141932", "revid": "20926586", "url": "https://it.wikipedia.org/wiki?curid=2141932", "title": "Battaglie degli Anglosassoni", "text": ""}
{"id": "2141937", "revid": "206949", "url": "https://it.wikipedia.org/wiki?curid=2141937", "title": "La7 Cartapi\u00f9", "text": ""}
{"id": "2141941", "revid": "767487", "url": "https://it.wikipedia.org/wiki?curid=2141941", "title": "Maxinquaye", "text": "Maxinquaye \u00e8 l'album d'esordio del musicista inglese Tricky, uscito nel 1995.\nIl titolo deriva dal nome della madre di Tricky, \"Maxine Quaye\", alla quale dedic\u00f2 l'intero album."}
{"id": "2141942", "revid": "110157", "url": "https://it.wikipedia.org/wiki?curid=2141942", "title": "Gruppo Coin", "text": "Gruppo Coin S.p.A. era una societ\u00e0 per azioni italiana che operava nel settore della vendita d'abbigliamento composto da importanti societ\u00e0 nel mercato italiano della vendita di abbigliamento al dettaglio, distributrici di marchi di prestigio e produttrici di proprie collezioni. Oltre all\u2019abbigliamento offriva accessori, profumeria ed articoli per la casa. Il Gruppo Coin S.p.A. controllava interamente la \"Coin S.r.l.\" con le insegne Coin, Coin Excelsior e Coincasa e la \"Excelsior Milano S.r.l.\" con l'omonima insegna ed era socio di riferimento dell'OVS S.p.A..\nStoria.\nDalla nascita agli anni novanta.\nVittorio Coin di Pianiga, un piccolo centro del veneziano, era un venditore di generi vari che nel 1916 ottenne anche la licenza di ambulante per la vendita di tessuti e mercerie. Grazie ai numerosi figli avvenne l'ampliamento dell'attivit\u00e0 imprenditoriale e, tra il 1930 e il 1931, venne abbandonato definitivamente il commercio ambulante e la famiglia si dedic\u00f2 al rafforzamento degli esercizi commerciali, introducendo anche dal 1934 nuovi prodotti di vendita come confezioni e abbigliamento. Nel 1939 i Coin costituirono la SACMA (Societ\u00e0 Anonima Commercio Manifatture e Affini) che nel 1941 rilevava tutti gli esercizi intestati a Vittorio facendo cos\u00ec cessare lo stato di ditta individuale. Nel 1950 fu modificata in societ\u00e0 per azioni con il nome di Coin S.p.A..\nDurante gli anni sessanta Coin sviluppa il modello di grande magazzino con vendita a reparti; si espandono i settori merceologici con l'introduzione di articoli casalinghi, sportivi, giocattoli, profumeria e pelletteria. Al fine di espandere ulteriormente la presenza del gruppo in periferia e nei piccoli centri, nel 1968 viene lanciata una nuova catena di magazzini chiamata le \"Coinette,\" dai quali nascono poi i negozi Oviesse, \"Organizzazione Vendite Speciali\", che offrono ai consumatori gli articoli invenduti dei magazzini Coin a prezzi di saldo. La divisione Oviesse, ridenominata OVS, diventa autonoma nel 1972. Nel 1980 viene creata la holding Selefin S.p.A. per la gestione delle varie societ\u00e0 operative e nel 1997 viene creato il Gruppo Coin, tra i pi\u00f9 importanti in Italia nelle vendite al dettaglio. L'anno successivo il gruppo acquisisce per 2,7 miliardi i 167 magazzini del ramo di azienda non alimentare della Standa e in gran parte verranno convertiti in OVS, una decina in Coin e i restanti venduti alla multinazionale francese Fnac o ad altri operatori della GDO, oppure dismessi. Nel 1999 si quota alla Borsa di Milano dalla quale verr\u00e0 revocata nel 2011.\nAnni 2000.\nNel maggio 2005 la famiglia vende il pacchetto di maggioranza al fondo di investimenti pan-europeo PAI Partners, tramite la \"societ\u00e0 veicolo\" Canaletto Investimenti S.p.A. e nell'ottobre 2008 il gruppo annuncia l'acquisizione del 100% del capitale sociale di \"Tre.bi Spa\", societ\u00e0 proprietaria della catena di negozi di abbigliamento \"Melablu\". L'operazione coinvolge i sessanta punti di vendita diretti a insegna Melablu perlopi\u00f9 localizzati in Lombardia, Piemonte e alcuni centri commerciali del Veneto e del sud Italia, e un giro d'affari per l'anno 2007 di circa 100 milioni di euro. Tutti i negozi verranno convertiti in OVS, Outlet Coin e Coin Factory Store. tranne un paio che verranno chiusi. Nel 2009 la presenza in Veneto dei negozi OVS \u00e8 ulteriormente rafforzata grazie all'acquisizione dei grandi magazzini \"DEM\", insegna veronese che conta una ventina di punti vendita tra Veneto, Friuli e Lombardia orientale. Nel dicembre 2009 il gruppo acquisisce la UPIM dalla concorrente La Rinascente e la maggioranza della rete di vendita passa gradualmente a insegna OVS e una decina di negozi a insegna Coin. Il resto dei negozi mantiene il marchio Upim e circa una decina di magazzini diventano Upim Pop. Il gruppo con l'acquisizione della Upim apre per la prima volta nelle citt\u00e0 di Lecco, Messina, Novara, Pavia, Ravenna, Reggio Calabria e Terni, mentre a Parma sostituisce la vecchia sede.\nAnni 2010.\nDa maggio 2011 il gruppo \u00e8 controllato dal fondo inglese BC Partners con sede a Londra e uffici a Milano, New York, Parigi e Amburgo, in coinvestimento con Investindustrial e Ontario Teachers Pension Plan e con il management che da settembre, in seguito al successo dell'OPA possiedono l'intero capitale sociale. Nel dicembre 2011, l\u2019offerta di OVS si completa con l\u2019acquisizione di IANA S.p.A., marchio specializzato nell\u2019abbigliamento per bambino. Nasce cos\u00ec OVS Kids. Nel luglio del 2012 si accorda con la societ\u00e0 Bernardi per l'acquisizione di 104 negozi. Il 1\u00ba agosto 2014 il ramo d'azienda OVS-UPIM viene scorporato dal Gruppo Coin, fortemente indebitato, conferendo le attivit\u00e0 alla nuova societ\u00e0 OVS S.p.A, quotata in Borsa. A queste attivit\u00e0 nel 2016 si aggiunge la COSI \u2013 Concept of Style Italy \u2013 S.p.A.. Nel 2016 il Gruppo Coin Food S.p.A con il marchio Eat\u2019s viene venduto alla Eat\u2019s Italia S.r.l..\nIl 1\u00ba gennaio 2017 alla newco Coin S.r.l., interamente controllata dal Gruppo Coin, \u00e8 stato conferito il ramo d'azienda commerciale sotto le insegne Coin, Coin Excelsior e Coincasa, mentre alla Excelsior Milano S.r.l., sempre con l'unico socio Gruppo Coin, \u00e8 stato conferito il ramo d'azienda di commercio al dettaglio sotto l'insegna Excelsior Milano, il grande multistore in Corso Vittorio Emanuele a Milano. Nel maggio 2017 viene dato incarico alla Rothschild per la vendita dei grandi magazzini Coin. Nel settembre 2017 il Gruppo Coin scende ancora nel capitale Ovs, dopo avere avviato gi\u00e0 a partire dal 2016 una serie di collocamenti sul mercato, arrivando al 17,8%.\nAll'inizio del 2018 il fondo Bc Partners ha ceduto la catena di retail per un valore d'impresa, debiti compresi, di una settantina di milioni di euro a Centenary Spa, una newco formata da un gruppo di manager e di imprenditori. Regista dell'operazione di \"management buyout\" Stefano Beraldo, l'amministratore delegato di Ovs che nel 2005 aveva rilevato per conto di PAI Partners il gruppo dalla famiglia Coin.\nNel mese di dicembre 2019, Giovanni Tamburi, tramite Tamburi Investment Partners, comunica di avere superato la soglia di rilevanza del 3% nel capitale di OVS. A questa prima mossa seguir\u00e0 l'acquisto di 40,5 mln di azioni a 1,85 da Bc Partners. Tamburi, salito al 22% circa del capitale, risulta essere oggi l'azionista di riferimento del Gruppo OVS.\nAzionariato.\nSino all'inizio del 2018 l\u2019intero capitale sociale di Coin era detenuto da Icon 2, con sede legale in Lussemburgo, a sua volta interamente posseduta da Icon 1, che pure \u00e8 collocata nel Granducato. Icon 1 \u00e8, a sua volta, posseduta per l'80,81% dai fondi Bc European Capital, \"gestiti in via del tutto discrezionale e indipendente da Cie Management, in qualit\u00e0 di socio gestore che ha la facolt\u00e0 di determinare le relative decisioni di voto\", per il 13,68% dall\u2019Ontario Teachers Pension Plan, per il 4,56% dal fondo Investindustrial (tramite GB Holdings) e per l\u20191,245% dai manager. Questi fondi fanno capo a BC Partners, che \u00e8 poi il private equity che, nel 2011, l'ha comprato dall'altro fondo PAI Partners.\nNel 2018, grazie ad un'operazione di \"management buyout\" condotta sotto la regia di Stefano Beraldo, la propriet\u00e0 \u00e8 stata ceduta da BC Partners a Centenary Spa, una newco formata da un gruppo di dirigenti del Gruppo Coin (tra cui Ugo Turi, Alessandro Faccio, Alessandro Massa) e da alcuni imprenditori (Enzo De Gasperi, Alessandro Bastagli, Jonathan Kafri, Giorgio Rossi, il trust Elarof)."}
{"id": "2141948", "revid": "149587", "url": "https://it.wikipedia.org/wiki?curid=2141948", "title": "Z\u00fclz", "text": ""}
{"id": "2141951", "revid": "125982565", "url": "https://it.wikipedia.org/wiki?curid=2141951", "title": "Husqvarna SM", "text": "Le Husqvarna SM sono motociclette da motard prodotte dalla Husqvarna e dalla stessa preparate per il supermotard competitivo e la circolazione stradale e commercializzate nelle cilindrate 50 (Gruppo CH Racing) , 125, 450, 510, 530 e 610,701, alcune non pi\u00f9 disponibili.\nLo stesso accade per le versioni 4 tempi, per un uso sia competitivo che stradale, che dal 1998 sono convertite in Husqvarna \"SM R\" e nella versione \"SM RR\" sono nella versione prontogara (senza impianto elettrico ausiliario).\nDescrizione.\nLe moto rispetto alla versione Husqvarna WRE da cui deriva ha, la ruota posteriore passa da 18 pollici a 17 e quella anteriore da 21 a 17, mentre l'impianto frenante viene maggiorato all'anteriore, cos\u00ec come la larghezza degli pneumatici.\n50.\nProdotta per il solo 2002, con un serbatoio da 11,2 litri e un peso di 92\u00a0kg, il motore \u00e8 un Minarelli AM 6 con avviamento a pedale, munita di pneumatici da 100/80-17 all'anteriore e 130/70-17 al posteriore.\nViene reintrodotta nel 2010 come minibike.\n125.\nDue tempi.\nProdotta dal 1997 fino al 2013\nMonta un monocilindrico 124,93cc 2t a 7 travasi con valvola di scarico elettronica (e meccanica nei modelli post 2010) e alimentazione a carburatore. In questa fase di produzione possiamo riconoscere 3 distinti modelli: quelli prodotti fino al 2005, i modelli post 2006 e i modelli post 2010.\nNel 2006 si ha un restyling generale in cui cambiano il colore del telaio (da grigio scuro a grigio-argento), le plastiche, la strumentazione e le grafiche. Si passa anche dal vecchio carburatore PHBH 28 valvola cilindrica al nuovo VHST 28 valvola piatta e si ha l'introduzione del miscelatore elettronico (prima era meccanico e l'olio veniva introdotto da una pompa meccanica con mandata comandata dal cavo acceleratore) comandato dalla centralina che rileva lo stato di apertura del gas attraverso un sensore TPS situato sulla ghigliottina del carburatore. L'olio con entrambi i sistemi viene inviato al cilindro tramite il carburatore.\nNel 2010 viene sostituita la valvola di scarico elettronica con la valvola di scarico meccanica di derivazione dei modelli racing (WR e CR). Si ha un ulteriore restyling in questa fase che porta il colore del telaio da grigio a bianco e i cerchi da grigi a neri anodizzati. Dal 2011 in poi vengono sostituite le forcelle (si passa dalle Marzocchi da 41mm a delle Paioli da 41mm), il monoammortizzatore posteriore e le lame dei cerchi (vengono ridotte di misura). \nIl criterio con il quale le misure degli pneumatici siano omologate non \u00e8 ancora ben chiaro: si sa, per\u00f2, che il modello precedente al 2009, monta pneumatici anteriori da 110 o, in alternativa, 120; al posteriore, invece vengono montati solo pneumatici da 150, i modelli antecedenti al 2009, montano all'anteriore pneumatici 110/70 e 150/60, l'ultima serie di Husqvarna Sm, monta pneumatici al posteriore 140/70 e 110/70. Tutte le annate montano cerchi da 17\". Nonostante questa \"classificazione\" permangono dei dubbi sull'omologazione degli pneumatici, in quanto ci sono casi di Sm del 2011 che montano all'anteriore 110/70 e al posteriore 150/60 quando, teoricamente, dovrebbero montare 140/70 al posteriore e 110/70 all'anteriore.\nQuattro tempi.\nNel 2010 questa cilindrata \u00e8 disponibile anche a quattro tempi, con una versione chiamata SMS4. Spinta da un motore Minarelli monocilindrico 4 tempi, di 124,45\u00a0cm\u00b3 raffreddato a liquido ed abbinato ad una trasmissione a sei rapporti ed \u00e8 in grado di erogare 15 CV, come da norma di legge.\n400.\nProdotta dal 2002, fino al 2005, sostituita dalla 450.\n450.\nIn produzione dal 2003 fino al 2011 come sostituta della 400.\nNel 2008 c'\u00e8 una riduzione delle dimensioni dei portanumeri laterali e l'eliminazione dei paramani,\nNel 2008 si passa dall'alimentazione a carburatore all'iniezione elettronica,\nNel 2008 cambia telaio passando da un tubolare a tubi rotondi a un tubolare a tubi quadrati\n510.\nModello stradale tratto dagli esemplari utilizzati nelle competizioni, il 510 SMR \u00e8 prodotto a partire dal 2005, per essere sostituito dal 511 nel 2011.\nLa versione del 2006 introduce la nuova strumentazione, pi\u00f9 ampia e leggibile, mentre l'impianto di scarico \u00e8 aggiornato alla normativa Euro 3.\nLa versione del 2007 introduce il blocchetto chiavi di serie e vede sia la modifica della livrea (la colorazione di serbatoio, fianchetti e cerchioni passa dal grigio delle versioni 2005 e 2006 al nero) sia l'aggiunta di una copertura metallica al silenziatore di scarico. Il comando dell'illuminazione di bordo \u00e8 automatizzato: non \u00e8 pi\u00f9 possibile scegliere manualmente se utilizzare le luci di posizione, gli anabbaglianti o se spegnere l'impianto (gli anabbaglianti restano ora sempre inseriti).\nLa versione del 2008 introduce il sistema di alimentazione ad iniezione elettronica, il quale sostituisce l'alimentazione a carburatore impiegata sulle versioni precedenti.\nLa versione del 2009 introduce un aggiornamento della livrea ed il doppio silenziatore di scarico in luogo del singolo a destra delle versioni precedenti. \u00c8 inoltre modificato il telaio, da un'impostazione tubolare a tubi circolari ad una a tubi quadrati.\nLa cilindrata del propulsore \u00e8 di 501\u00a0cm\u00b3, mentre i dati di potenza e coppia non sono dichiarati da Husqvarna Motorcycles. Nei circuiti di appassionati si parla di potenze comprese tra 50 e 60 CV, mentre il peso (anch'esso non dichiarato) \u00e8 stimato a 109.3 kg a secco per la versione 2006.\nIl motore del 510 SMR \u00e8, nella sostanza, identico a quello del 450 SMR, al quale \u00e8 stata incrementata la corsa in modo da realizzare l'aumento di cilindrata.\nL'avviamento \u00e8 elettrico su tutte le versioni, mentre \u00e8 possibile acquistare e montare la pedivella per l'avviamento manuale (tutti gli esemplari sono comunque equipaggiati con decompressore).\nLa manutenzione ordinaria e l'affidabilit\u00e0 del 510 SMR sono oggetto di discussione tra gli appassionati. Husqvarna raccomanda il cambio dell'olio e la pulizia (o sostituzione) dei filtri ogni 1000\u00a0km; il controllo del gioco valvole ed altri interventi di regolazione e controllo ogni 5000\u00a0km; la sostituzione di gran parte dei componenti principali del propulsore (pistone e biella, ad esempio) a 10000\u00a0km. La descritta tabella di manutenzione \u00e8 pensata, secondo quanto indicato dalla casa madre, per un utilizzo della moto a potenza piena, specificamente su circuito. Nella realt\u00e0 dell'utilizzo quotidiano, numerosi utenti segnalano il corretto funzionamento del veicolo anche con intervalli di manutenzione pi\u00f9 lunghi.\n511.\nIn produzione dal 2011.\nRispetto alla 510 ha un motore pi\u00f9 piccolo, dal valore di 477.5\u00a0cm\u00b3 e si ha l'intera moto ridisegnata, dal telaio allo scarico.\n530.\nIn produzione dal 2008 fino al 2009, con un motore da 532.5\u00a0cm\u00b3 ed avviamento elettrico.\n570.\nIn produzione dal 2000, fino al 2005\n610.\nIn produzione dal 1998 al 2007\nNel 2000 prodotta per un brevissimo periodo la versione SM 610r che altro non \u00e8 che la 570r del 2001 con i fianchetti non ancora rinnovati, ma meccanica identica. Le colorazioni di questa produzione furono i classici nero e giallo, ma furono prodotti alcuni esemplari in versione limitata bianca e blu,\nNel 2004 cambia veste adoperando una nuova linea pi\u00f9 spigolosa, con la sella pi\u00f9 rettilinea, le tabelle portanumeri ridotte di oltre la met\u00e0 e il parafango pi\u00f9 rettilineo, collegato alla mascherina anteriore,\nNel 2004 cambia forcella passando da una tradizionale ad una a steli rovesciati, viene aggiornato il sistema di scarico ed introdotta la pompa dell'olio per il circuito di lubrificazione (nei modelli precedenti la lubrificazione avveniva a sbattimento);\nNel 2007 si passa dall'alimentazione a carburatore all'iniezione elettronica\n630.\nIn produzione dal 2008.\nRispetto alla 610 \u00e8 una moto pi\u00f9 tranquilla adatta anche ai viaggi e che quindi rientra nella categoria Dual. La versione 630 \u00e8 disponibile sia enduro che motard."}
{"id": "2141953", "revid": "79968", "url": "https://it.wikipedia.org/wiki?curid=2141953", "title": "UBI Factor", "text": ""}
{"id": "2141960", "revid": "188323", "url": "https://it.wikipedia.org/wiki?curid=2141960", "title": "Husqvarna SM 125", "text": ""}
{"id": "2141961", "revid": "188323", "url": "https://it.wikipedia.org/wiki?curid=2141961", "title": "Husqvarna SM 125 S", "text": ""}
{"id": "2141962", "revid": "339392", "url": "https://it.wikipedia.org/wiki?curid=2141962", "title": "Palude Pontina", "text": ""}
{"id": "2141963", "revid": "188323", "url": "https://it.wikipedia.org/wiki?curid=2141963", "title": "Husqvarna SM 50", "text": ""}
{"id": "2141964", "revid": "339392", "url": "https://it.wikipedia.org/wiki?curid=2141964", "title": "Palude pontina", "text": ""}
{"id": "2141965", "revid": "188323", "url": "https://it.wikipedia.org/wiki?curid=2141965", "title": "Husqvarna SM 50 S", "text": ""}
{"id": "2141969", "revid": "61927812", "url": "https://it.wikipedia.org/wiki?curid=2141969", "title": "Torre del Fico", "text": ""}
{"id": "2141976", "revid": "66387", "url": "https://it.wikipedia.org/wiki?curid=2141976", "title": "La temperanza", "text": ""}
{"id": "2141978", "revid": "1305772", "url": "https://it.wikipedia.org/wiki?curid=2141978", "title": "Sonia Sanchez", "text": " \u00c8 autrice di oltre una dozzina di libri di poesie, di testi teatrali e di libri per bambini.\nBiografia.\nQuando aveva solo un anno di et\u00e0 sua madre mor\u00ec e lei fu mandata a vivere con la nonna paterna. Nel 1943 si \u00e8 trasferita ad Harlem per vivere con il padre, la sorella e la matrigna, che era la terza moglie del padre. Nel 1955 ha ottenuto la laurea in scienze politiche all\u2019\"Hunter College\", dove aveva seguito anche alcuni corsi di scrittura creativa. In seguito, ha completato il percorso post-laurea alla New York University, dove aveva studiato poesia con Louise Bogan. Nel 1972 \u00e8 entrata a far parte della \"Nation of Islam\", ma l'ha lasciata dopo tre anni, nel 1975, in quanto la sua visione dei diritti delle donne era in contrasto con quelli dell'organizzazione. Sanchez ha sposato il poeta Etheridge Knight, ma i due hanno poi divorziato. Ha tre figli e tre nipoti.\nSanchez ha insegnato in otto universit\u00e0 ed ha tenuto lezioni in oltre 500 campus in tutti gli Stati Uniti, tra cui la Howard University. Ha inoltre sostenuto l'introduzione di un corso di studi sulla comunit\u00e0 e sull'arte nera in California.\nSonia Sanchez \u00e8 stata la prima a creare e tenere un corso universitario incentrato sulle donne di colore e la loro letteratura negli Stati Uniti. \u00c8 stata la prima a ricoprire la carica di \"Presidential Fellow\" alla Temple University, dove ha iniziato a lavorare nel 1977. Ha mantenuto tale carica fino al 1999, quando si \u00e8 ritirata. Ha tenuto letture pubbliche delle sue poesie in Africa, Cina, Australia, Europa, Nicaragua, Canada, a Cuba e nei Caraibi. \u00c8 anche apparsa nello show di Bill Cosby mandato in onda dalla CBS negli anni novanta.\nL'autrice fa anche parte di Plowshares, della Brandywine Peace Community e di MADRE. Supporta inoltre MOMS in Alabama e il National Black United Front. Era membro del CORE (Congress of Racial Equality), dove ha incontrato Malcolm X. Ha scritto molti testi teatrali e libri che trattano la vita e le lotte dell'America Nera, ha anche pubblicato due antologie di letteratura nera \"We Be Word Sorcerers: 25 Stories by Black Americans\" e \"360\u00b0 of Blackness Coming at You\".\n\u00c8 conosciuta inoltre per la sua innovativa fusione di generi musicali, come il blues, con le forme poetiche tradizionali quali gli haiku e i tanka.Tende poi a usare uno spelling sbagliato per raggiungere meglio il punto di ci\u00f2 che intende esprimere.\nPremi.\nNel 1969 ha vinto il \"P.E.N. Writing Award\". Ha ottenuto poi il \"National Education Association Award\" 1977-1988 e il \"National Academy and Arts Award\" e il \"National Endowment for the Arts Fellowship Award\" nel 1978-1979. Nel 1985 ha ottenuto l'\"American Book Awards\" per \"Homegirls and Handgrenades\". Gli sono stati conferiti anche il \"Community Service Award\" dal \"National Black Caucus of State Legislators\", il \"Lucretia Mott Award\", il \"Governor's Award for Excellence in the Humanities\" e il \"Peace and Freedom Award\" dalla \"Women's International League for Peace and Freedom\"."}
{"id": "2141980", "revid": "112501313", "url": "https://it.wikipedia.org/wiki?curid=2141980", "title": "Alfredo Pasotti", "text": "Professionista tra il 1946 ed il 1958, vinse due tappe al Tour de France e una al Giro d'Italia.\nCarriera.\nCorse per la Benotto, la Follis, la Stucchi, la Wilier Triestina, la Juvela, la Condor, la Doniselli, l'Augustea e l'Arbos, distinguendosi soprattutto nelle corse a tappe. Le principali vittorie da professionista furono due tappe al Tour de France 1950, una tappa al Giro del Lussemburgo e una tappa al Giro d'Italia nel 1952, una tappa al Giro di Svizzera nel 1953.\nPalmar\u00e8s.\nCircuito di Maggiora (NO)\n1951\nCircuito di Maggiora (NO)"}
{"id": "2141981", "revid": "287204", "url": "https://it.wikipedia.org/wiki?curid=2141981", "title": "Honda CRM", "text": "La Honda CRM \u00e8 una motocicletta prodotta nelle cilindrate 125 e 250 cm\u00b3 per il fuoristrada, ma non per uso agonistico, della casa Honda.\nDescrizione.\nQuesto motociclo viene spesso confuso con la HM CRE o la Honda CR o la Honda CRM R o la Honda CRM F, che ha un nome simile, ma che \u00e8 per uso agonistico e adotta soluzioni diverse, pi\u00f9 improntate per l'uso competitivo.\nInfatti questo modello anche se apparentemente simile al \"CRE\" , ha un telaio con architettura pi\u00f9 classica, un impianto frenante meno esasperato, un serbatoio pi\u00f9 capiente (10 litri invece di 7,7), una sella pi\u00f9 sagomata per facilitare la seduta e un impianto di scarico pi\u00f9 silenziato.\nLa honda crm 125 \u00e8 stata prodotta da honda italia ad atessa , disponeva di miscelatore automatico e valvola di scarico elettronico ,motore con molte parti in comune con honda nsr .\nLe prestazioni erano leggermente inferiori alle concorrenti (circa 25 HP alla ruota) ma superiore affidabilit\u00e0"}
{"id": "2141983", "revid": "1318658", "url": "https://it.wikipedia.org/wiki?curid=2141983", "title": "Teleducato", "text": "Dodici Teleducato \u00e8 stata un'emittente televisiva a carattere regionale. \nStoria.\nTeleducato Parma.\nL'emittente viene fondata nel 1977 da un'idea del Comm. Nello Gaiti che inizia cos\u00ec la sua avventura nel settore televisivo. Teleducato irradiava i suoi programmi dai canali UHF 22, 26, proponeva film, cartoni animati, le telecronache Parma Football Club (allora in serie C), l'oroscopo, le rubriche e il programma di Maurizio Seymandi Superclassifica Show. Negli anni '80 l'emittente allarga il proprio bacino di utenza, arrivando a coprire l'intera Emilia-Romagna con il suo canale UHF 26, ma le ambizioni del gruppo sono maggiori: nel 1982 Europarma tv entra a far parte del consorzio Euro TV. Nel 1987 \u00e8 fra le emittenti fondatrici della syndication Odeon TV. Oggi Teleducato \u00e8 a Parma e a Piacenza con due realt\u00e0 produttive differenti ma con la stessa strategia. L'ultimo Presidente e Amministratore delegato \u00e8 stato Pierluigi Gaiti, e come direttore dell'emittente Pietro Adrasto Ferraguti a Parma e Mirella Molinari a Piacenza.\nL'emittente trasmetteva un palinsesto generalista: TG Parma 24 Ore, Calcio &amp; Calcio, Calcio Serie B/ Telecronache differite del Parma Football Club. Ha fatto parte del circuito Supersix.\nTeleducato Piacenza.\nTeleducato \u00e8 molto seguita anche a Piacenza infatti \u00e8 stato creato un secondo canale denominazione di Teleducato Piacenza. Trasmette sul canale UHF 34 e propone programmi tipo: TG Piacenza 24 Ore, L'altro calcio, Serata salute. Nel 2016, a seguito della cessata attivit\u00e0 da parte di Telmec, Teleducato Piacenza cessa di esistere.\n\"Nonostante un'importante ricapitalizzazione da parte di tutti i soci per l'immediata messa in sicurezza della societ\u00e0\", scrive Telemec, \"si \u00e8 reso necessario: la cessazione dell'attivit\u00e0 di produzione di servizi di media audiovisivi di tutti i canali televisivi, compresi Teleducato Parma e Teleducato Piacenza, a partire dai primi mesi del 2016; la vendita degli stessi canali; la prosecuzione dell'attivit\u00e0 di operatore di rete, attraverso il trasporto del segnale di altre emittenti\".\n12 Teleducato.\nChiusa Teleducato Piacenza, rinasce come 12 Teleducato per iniziativa del mondo cooperativo, legandosi ad alcune storiche emittenti di Reggio Emilia, Modena e Bologna (Telereggio e Trc) e della Romagna.\n12 Teleducato si specializza oltre che nella produzione di contenuti, anche nell\u2019attivit\u00e0 di operatore di rete, appropriandosi di tutta una serie di \"numerazioni Lcn\" soprattutto in Emilia.\n12 TV Parma.\nAll'inizio del 2018 12 Teleducato e la storica TV Parma, decidono di unire le proprie forze e il 12 Maggio 2018 nasce 12 TV Parma. Il marchio Teleducato sparisce completamente dall'etere emiliano."}
{"id": "2141985", "revid": "313652", "url": "https://it.wikipedia.org/wiki?curid=2141985", "title": "Euro Parma Tv", "text": ""}
{"id": "2141997", "revid": "547992", "url": "https://it.wikipedia.org/wiki?curid=2141997", "title": "Toni Ucci", "text": "Biografia.\nInizia a recitare nell'avanspettacolo per poi approdare alla commedia musicale, come in \"Rugantino\" (dove sostituisce il protagonista Nino Manfredi, sia nelle rappresentazioni italiane che nella successiva tourn\u00e9e in Argentina), nel \"Delia Scala Show\" affiancando la protagonista in trio con Enzo Garinei e Carletto Sposito. e al cabaret, nel Puff di Lando Fiorini.\n\u00c8 conosciuto soprattutto come caratterista cinematografico, spesso nel ruolo del popolano romanesco, in numerosi film di genere brillante. Ha recitato al fianco di Tot\u00f2 in commedie come \"I due colonnelli\" (1962) e \"Tot\u00f2 e Cleopatra\" (1963). Ha affiancato Tomas Milian nei primi due episodi della saga del Maresciallo Nico Giraldi: il suo personaggio, che viene descritto come un compagno di furti del protagonista, prima che quest'ultimo entrasse in polizia, viene fatto morire nel film \"Squadra antifurto\" (1976).\nIn televisione ha partecipato a trasmissioni di variet\u00e0, tra cui le prime edizioni di \"Canzonissima\" (collegata alla Lotteria Italia), il variet\u00e0 \"Smash con\" Delia Scala e Giuseppe Porelli, poi \"Ciao, torno subito\", con Lando Fiorini (1972). Ha interpretato anche la serie \"La famiglia Benvenuti\" nel 1969, e la miniserie \"Piazza di Spagna\" del 1992.\nTra i suoi ultimi lavori, figurano partecipazioni cinematografiche come quelle in \"I mitici - Colpo gobbo a Milano\", del 1994, \"Lia, rispondi\", del 1997, e \"Ponte Milvio\", del 2000.\n\u00c8 morto nel sonno a Roma il 17 febbraio 2014 all'et\u00e0 di 92 anni."}
{"id": "2141998", "revid": "767487", "url": "https://it.wikipedia.org/wiki?curid=2141998", "title": "Martina Topley-Bird", "text": "\u00c8 nota per aver cantato per il musicista inglese Tricky nel suo album d'esordio \"Maxinquaye\" (un errore di stampa le ha accreditato il nome \"Martine\").\nLa Topley-Bird si \u00e8 messa in luce grazie anche ad altre importanti collaborazioni con artisti come Gorillaz, Roots Manuva, Primus, Massive Attack e Queens of the Stone Age."}
{"id": "2142004", "revid": "6923", "url": "https://it.wikipedia.org/wiki?curid=2142004", "title": "HM Derapage", "text": ""}
{"id": "2142006", "revid": "697352", "url": "https://it.wikipedia.org/wiki?curid=2142006", "title": "Honda Derapage", "text": ""}
{"id": "2142007", "revid": "697352", "url": "https://it.wikipedia.org/wiki?curid=2142007", "title": "HM CRM", "text": ""}
{"id": "2142009", "revid": "697352", "url": "https://it.wikipedia.org/wiki?curid=2142009", "title": "HM Derapage 50", "text": ""}
{"id": "2142010", "revid": "697352", "url": "https://it.wikipedia.org/wiki?curid=2142010", "title": "HM CRM 50", "text": ""}
{"id": "2142013", "revid": "188323", "url": "https://it.wikipedia.org/wiki?curid=2142013", "title": "HM Motard", "text": ""}
{"id": "2142015", "revid": "188323", "url": "https://it.wikipedia.org/wiki?curid=2142015", "title": "Honda Motard", "text": ""}
{"id": "2142016", "revid": "188323", "url": "https://it.wikipedia.org/wiki?curid=2142016", "title": "Honda Motard 125", "text": ""}
{"id": "2142017", "revid": "188323", "url": "https://it.wikipedia.org/wiki?curid=2142017", "title": "HM Motard 125", "text": ""}
{"id": "2142018", "revid": "400694", "url": "https://it.wikipedia.org/wiki?curid=2142018", "title": "Alison Pill", "text": "Biografia.\nNata a Toronto, in Canada, ha studiato alla Vaughan Road Academy. Inizia a lavorare per il teatro in varie produzioni off-Broadway, come \"The Distance from Here\" di Neil LaBute, al fianco di Melissa Leo, Mark Webber e Anna Paquin. L'intero cast si aggiudica un Drama Desk Award. Debutta a Broadway nel 2006 con \"The Lieutenant of Inishmore\" di Martin McDonagh, portato in scena al Lyceum Theater di New York, per il quale viene nominata ad un Tony Award. Successivamente recita nella commedia off-Broadway \"Blackbird\", al fianco di Jeff Daniels e interpreta l'ultima stagione di \"Mauritius\".\nPrende parte a numerose produzioni televisive, ma nel 2003 si fa notare nel film \"Schegge di April\" di Peter Hedges, successivamente recita nella commedia giovanilistica \"Quanto \u00e8 difficile essere teenager!\" con Lindsay Lohan. Dopo aver recitato nella serie televisiva di breve vita \"The Book of Daniel\", ottiene una parte di rilievo nella commedia romantica \"L'amore secondo Dan\". Nel 2008 fa parte del cast del film di Gus Van Sant \"Milk\", e nello stesso anno torna a teatro portando in scena la commedia di Neil LaBute \"Reasons to be Pretty\". Nel 2009 fa parte del cast della seconda stagione della serie televisiva \"In Treatment\". Chiamata da Woody Allen, interpreta Zelda Fitzgerald in \"Midnight in Paris\" (2011). Nel 2020 ottiene un ruolo di risalto interpretando la dottoressa Dr. Agnes Jurati nella serie TV \"\". \nVita privata.\n\u00c8 stata fidanzata dal dicembre 2010 al marzo 2013 con l'attore Jay Baruchel. Dopo quattro mesi di fidanzamento, nel maggio 2015 ha sposato l'attore Joshua Leonard, da cui ha avuto una figlia, Wilder Grace, nata nel 2016.\nDoppiatrici italiane.\nNelle versioni in italiano dei suoi lavori, Alison Pill \u00e8 stata doppiata da:"}
{"id": "2142019", "revid": "188323", "url": "https://it.wikipedia.org/wiki?curid=2142019", "title": "HM Motard 250", "text": ""}
{"id": "2142020", "revid": "188323", "url": "https://it.wikipedia.org/wiki?curid=2142020", "title": "Honda Motard 250", "text": ""}
{"id": "2142023", "revid": "300067", "url": "https://it.wikipedia.org/wiki?curid=2142023", "title": "Luca Conti", "text": "Ha tradotto alcuni dei pi\u00f9 significativi autori della letteratura contemporanea angloamericana come Joe R. Lansdale, Elmore Leonard, James Crumley, Mark Billingham, James Sallis, Don Winslow, Josh Bazell, James Lee Burke, Victor Gischler, Norman Mailer, Joseph Wambaugh e Charles Willeford, per gli editori Einaudi, Piemme, Fanucci, Neri Pozza e Marcos y Marcos.\nDal gennaio 2012 \u00e8 direttore del mensile \"Musica Jazz\", la principale testata italiana specializzata sul tema."}
{"id": "2142026", "revid": "599013", "url": "https://it.wikipedia.org/wiki?curid=2142026", "title": "Jermaine Boyette", "text": ""}
{"id": "2142041", "revid": "599013", "url": "https://it.wikipedia.org/wiki?curid=2142041", "title": "Alberto Brembilla", "text": ""}
{"id": "2142043", "revid": "15756", "url": "https://it.wikipedia.org/wiki?curid=2142043", "title": "KL SM", "text": "La Kawasaki SM o KL SM \u00e8 una categoria di motocicletta con motore a due tempi della casa motociclistica Kawasaki Heavy Industries Motorcycle &amp; Engine che una volta importate in Italia vengono preparate dall'importatore KL per il supermotard e l'uso stradale.\nLo stesso accade per le versioni 4 tempi che dal 2006 fino al 2008 sono le uniche ad essere prodotte 250 e 450 cm\u00b3 con il nome di \"Kawasaki SMF\".\nQuesta moto si differenzia dalla versione KX per le ruote da 17 pollici, l'impianto frenante da moto stradale (maggiorato), il parafango anteriore accorciato e le coperture riviste.\nQuesta serie \u00e8 stata prodotta per un solo anno in tre cilindrate: 50, 125 e 250."}
{"id": "2142044", "revid": "188323", "url": "https://it.wikipedia.org/wiki?curid=2142044", "title": "Kawasaki SM", "text": ""}
{"id": "2142045", "revid": "188323", "url": "https://it.wikipedia.org/wiki?curid=2142045", "title": "Kawasaki SM 125", "text": ""}
{"id": "2142046", "revid": "188323", "url": "https://it.wikipedia.org/wiki?curid=2142046", "title": "Kawasaki SM 250", "text": ""}
{"id": "2142047", "revid": "188323", "url": "https://it.wikipedia.org/wiki?curid=2142047", "title": "KL SM 125", "text": ""}
{"id": "2142048", "revid": "188323", "url": "https://it.wikipedia.org/wiki?curid=2142048", "title": "KL SM 250", "text": ""}
{"id": "2142049", "revid": "7", "url": "https://it.wikipedia.org/wiki?curid=2142049", "title": "Tony Ucci", "text": ""}
{"id": "2142051", "revid": "125611513", "url": "https://it.wikipedia.org/wiki?curid=2142051", "title": "Core i5", "text": "Core i5 \u00e8 il nome commerciale di una serie di microprocessori x64 sviluppati da Intel e immessi sul mercato nel corso del terzo trimestre del 2009, ad ottobre.\nCon il lancio della nuova architettura Intel ha deciso di utilizzare dei \"differenziatori\" per distinguere i modelli destinati alle varie fasce di mercato. Di conseguenza alcuni core sono alla base di diversi processori differenti a seconda delle caratteristiche intrinseche di ciascun modello e quindi della fascia di mercato cui verr\u00e0 destinato e inoltre, lo stesso nome commerciale viene utilizzato per indicare specifiche versioni di core differenti. Le CPU Core i5 si sono affiancate ai Core i7 e Core i7 Extreme presentati circa un anno prima (a novembre 2008) e che sono state le prime incarnazioni della nuova architettura Nehalem, successiva alla Intel Core Microarchitecture, e che andr\u00e0 progressivamente a sostituire in tutti i settori di mercato, prendendo gradualmente il posto dei Core 2 Duo, Core 2 Quad e Core 2 Extreme, proprio grazie al processore Core i5.\nDescrizione generale.\nLa nuova architettura deriva in parte dalla \"Core\" dei predecessori, ma Intel ha comunque dichiarato che le innovazioni apportate sono talmente tante che \u00e8 assolutamente doveroso considerare il nuovo progetto come un vero e proprio salto generazionale e non solo come un affinamento.\nIntel utilizza quindi il nome di Core i7 solo per i processori destinati alla fascia pi\u00f9 alta del mercato, mentre per la fasce di mercato inferiori vengono utilizzati altri nomi commerciali, tra cui Core i5, arrivato nel terzo trimestre 2009 per la fascia media, e che sar\u00e0 quindi tra le prime CPU basate sulla nuova architettura a raggiungere grandi volumi di vendita, grazie soprattutto a dei costi d'acquisto decisamente pi\u00f9 contenuti. Le CPU Core i5 vengono destinate sia al settore desktop sia a quello mobile sebbene i core sui quali sono basate le rispettive versioni, siano differenti; si tratta della stessa strategia gi\u00e0 utilizzata in passato con la presentazione dei Core 2 Duo, che nella loro prima generazione erano basati sui core Conroe e Merom a seconda del settore cui erano destinati (rispettivamente desktop e mobile), sebbene commercializzati con lo stesso marchio.\nUna caratteristica peculiare delle nuove CPU \u00e8 la presenza, nelle versioni dual core, del sottosistema video integrato. Si tratta di una caratteristica assolutamente inedita nel panorama delle CPU per sistemi desktop e mobile ma, sebbene attesa inizialmente con i primi core a 45 nm Havendale e Auburndale, Intel ha deciso di annullare tali progetti in favore di un passaggio rapido alle soluzioni successive basate sul nuovo processo produttivo a 32 nm, conosciute come Clarkdale e Arrandale.\nCaratteristiche.\nInnovazioni rispetto a Core 2 Quad.\nSebbene per il progetto della nuova architettura Intel si sia ispirata profondamente alla precedente \"Core\" dei Core 2 Duo e Core 2 Quad, esistono molteplici differenze tra i nuovi processori e quelli di precedente generazione. Di seguito vengono riportate le principali, per il cui approfondimento si rimanda alle voci principali, relative all'architettura (Nehalem) e ai processori da essa derivati:\nDifferenze principali col Core i7.\nEssendo basati sulla stessa architettura, Core i5 e Core i7 sono molto simili nelle caratteristiche tecniche; ad ogni modo esistono alcune differenze sostanziali che determinano anche la diversa fascia di prezzo delle nuove soluzioni:\nTipologie.\nSandy Bridge.\nViene cos\u00ec chiamata la nuova gamma di processori Intel Core, sviluppata dall'azienda nel 2011. Sono stati migliorati il \"Turbo Boost\" e la memoria cache. Inoltre sono stati sviluppati nuovi loghi per differenziare i processori di seconda generazione da quelli della prima.\nIvy Bridge.\n\u00c8 la versione dell'architettura sandy bridge presentata ad aprile 2012 con due principali differenze rispetto al predecessore: processo produttivo a 22\u00a0nm con gli innovativi transistor trigate e la GPU integrata HD 4000. Le prestazioni dovrebbero crescere di circa l'8% a parit\u00e0 di clock.\nDai primi test effettuati si \u00e8 evidenziata una leggera difficolt\u00e0 nel dissipare il calore in modo efficiente durante l'over clocking.\nClassificazione.\nSettore Desktop.\nLynnfield.\nIl core Lynnfield \u00e8 il processore che porter\u00e0 l'architettura Nehalem a raggiungere il grande pubblico, in quanto commercializzato anche in versioni economiche con il marchio Core i5, sempre per il settore desktop ma di fascia media, a partire dal terzo trimestre 2009. Le versioni pi\u00f9 evolute invece mantengono il nome commerciale di Core i7 e a differenza del core Bloomfield, utilizzano un differente socket e integrano il supporto diretto allo standard di interconnessione PCI Express per la gestione delle schede video; a questo si contrappone invece l'assenza del nuovo BUS seriale QPI e il supporto per la memoria RAM a 2 soli canali.\nClarkdale.\nIl primo processore ad essere dotato del sottosistema video integrato e destinato al settore desktop sar\u00e0 Clarkdale, atteso tra la fine del 2009 e l'inizio del 2010. Ha preso il posto del progetto Havendale che doveva essere realizzato a 45\u00a0nm, in quanto Intel a inizio 2009 ha dichiarato l'intenzione di saltare questo passo intermedio dello sviluppo e di presentare direttamente il progetto Clarkdale, basato per\u00f2 sul nuovo processo produttivo a 32\u00a0nm. Sar\u00e0 un processore a dual core costruito quindi a 32\u00a0nm e dotato del controller per la memoria RAM a doppio canale; la dotazione di cache L3 arriver\u00e0 fino a 4 MB e il comparto video verr\u00e0 realizzato ancora a 45\u00a0nm.\nSettore Mobile.\nClarksfield.\nIl core Clarksfield \u00e8 il primo processore ad essere basato sulla nuova architettura ad essere pensato per il settore mobile. Le sue caratteristiche sono molto simili a quelle della controparte desktop Lynnfield, eccetto per il clock massimo e il consumo complessivo, decisamente pi\u00f9 ridotti, dato l'ambito applicativo.\nArrandale.\nIl primo processore ad essere dotato del sottosistema video integrato e destinato al settore mobile \u00e8 stato Arrandale, uscito all'inizio del 2009. Ha preso il posto del progetto Auburndale che doveva essere realizzato a 45\u00a0nm; Intel a inizio 2009 ha deciso di saltare questo passo intermedio dello sviluppo e di presentare direttamente il progetto Arrandale, basato sul nuovo processo produttivo a 32\u00a0nm. \u00c8 un processore a dual core costruito a 32\u00a0nm e dotato di controller per la memoria RAM a doppio canale; la dotazione di cache L3 arriva fino a 4 MB e il comparto video \u00e8 realizzato ancora a 45\u00a0nm.\nModelli commercializzati.\nLa tabella seguente mostra i modelli di Core i5 arrivati sul mercato. Molti di questi condividono caratteristiche comuni pur essendo basati su diversi core; per questo motivo, allo scopo di rendere maggiormente evidente tali affinit\u00e0 e \"alleggerire\" la visualizzazione alcune colonne mostrano un valore comune a pi\u00f9 righe. Di seguito anche una legenda dei termini (alcuni abbreviati) usati per l'intestazione delle colonne:"}
{"id": "2142053", "revid": "237161", "url": "https://it.wikipedia.org/wiki?curid=2142053", "title": "Cascina Pezzoli", "text": ""}
{"id": "2142054", "revid": "237161", "url": "https://it.wikipedia.org/wiki?curid=2142054", "title": "Cascina Battaglie", "text": ""}
{"id": "2142055", "revid": "1543377", "url": "https://it.wikipedia.org/wiki?curid=2142055", "title": "Blephariceridae", "text": "I Blephariceridae , sono una famiglia di ditteri nematoceri associati ad ambienti acquatici montani a regime torrentizio o ad altri ecosistemi acquatici caratterizzati da acque scorrenti.\nDescrizione.\nGli adulti sono di piccole o medio-piccole dimensioni, con corpo lungo 3-12 mm. Per l'aspetto del corpo, lo sviluppo delle ali e la lunghezza delle zampe possono essere scambiati per tipule, tuttavia differiscono da queste per diversi caratteri, fra i quali spiccano l'assenza della sutura dorsale conformata a V sul torace e la singolare morfologia degli occhi.\nIl capo \u00e8 libero, con antenne relativamente lunghe ma pi\u00f9 brevi del resto del corpo. Gli occhi sono ben sviluppati e suddivisi in due aree, una inferiore, formata da ommatidi di normale sviluppo, una superiore formata da ommatidi grandi (macrommatidi). Gli ocelli sono tre. L'apparato boccale \u00e8 di tipo succhiante; le femmine di alcune specie possiedono anche mandibole in grado di perforare il tegumento di altri insetti (pungente-succhiante).\nIl torace \u00e8 corto. Le zampe sono esili e allungate, con femori e tibie notevolmente lunghi. Le ali sono lunghe e tenute verticalmente in posizione di riposo, mostrano un lobo anale particolarmente sviluppato. La nervatura \u00e8 ridotta per lo pi\u00f9 alle vene longitudinali, poco ramificate. radio e ramo del radio (R1) decorrono parallelamente alla costa a cui sono molto accostate; il settore del radio si suddivide in due soli rami (R2+3 e R4+5). La media e la cubito si biforcano entrambe in due rami. Le nervature anali sono ridotte alla sola A1. Nel complesso, l'ala \u00e8 caratterizzata da una concentrazione della venatura nella regione remigante anteriore. La regione remigante posteriore e quella anale mostrano una ricca rete secondaria di pieghettature che nell'insieme conferiscono all'ala un aspetto reticolato. Da questa caratteristica deriva il nome comune attribuito in inglese a questi insetti (\"netwinged midges\", moscerini dalle ali reticolate)\nL'addome \u00e8 sottile e allungato, pi\u00f9 largo nella porzione prossimale.\nLe larve sono apode, eucefale ed apneustiche, di forma appiattita e con tegumento robusto nella parte dorsale. Il capo, il torace e il primo urite si fondono in un'unica struttura, detta \"cefalotorace\", priva di metameria apparente. L'addome \u00e8 costituito da 5 uriti apparenti: gli uriti dal 7\u00ba al 10\u00ba sono infatti fusi in un unico segmento addominale, il primo \u00e8 invece fuso nel cefalotorace. Ogni urite apparente ha due espansioni latero-ventrali assimilabili a pseudopodi. La respirazione avviene per mezzo di strutture branchiali presenti alla base dei pseudopodi (tubuli) e nella regione anale (papille). L'apparato boccale \u00e8 di tipo masticatore. Sulla faccia ventrale del cefalotorace e dell'addome si allineano, lungo l'asse longitudinale mediano, sei ventose di forma circolare, sfruttate dalla larva per aderire alle superfici rocciose sommerse, evitando di essere travolta dallo scorrimento impetuoso dell'acqua.\nLa pupa \u00e8 di forma ovale, depressa in senso dorso-ventrale, immobile. \u00c8 provvista di organi adesivi che ne permettono l'ancoraggio al substrato.\nBiologia.\nLo sviluppo postembrionale \u00e8 di tipo olometabolico, con 4 stadi di larva e uno di pupa. Le larve vivono sulla superficie liscia di rocce sommerse da torrenti, rapide, cascate. Aderiscono tenacemente al substrato per mezzo delle ventose e pascolano nutrendosi a spese del velo di alghe, diatomee e batteri che si sviluppa su queste superfici, raschiandolo dalle rocce per mezzo dell'apparato boccale.\nL'impupamento avviene su specifici substrati, variabili secondo la specie, ma sempre rappresentati da rocce. La larva matura si sposta perci\u00f2 dalle abituali pasture sul sito di impupamento. La pupa aderisce alla roccia per mezzo dei dischi adesivi. \u00c8 stata riscontrata una particolare importanza dell'orientamento della pupa, rispetto alla direzione del flusso dell'acqua, in quanto i vortici creati permettono l'ossigenazione delle strutture respiratorie. La durata dell'impupamento varia secondo le specie e le condizioni termiche, ma si aggira sull'ordine delle 2-3 settimane.\nLo sfarfallamento ha luogo mediante una fenditura dorsale, provocata dalla spinta verso il basso che l'adulto, in fase farata, esercita con le zampe e le ali. Dopo la fuoriuscita, l'adulto emerge in superficie nell'arco di 3-5 minuti all'interno di una bolla d'aria.\nGli adulti vivono in prossimit\u00e0 dei corsi d'acqua, sulla vegetazione o sulle rocce circostanti. Solo poche specie si allontanano dai siti di sfarfallamento. Il regime alimentare, nella generalit\u00e0 della famiglia, \u00e8 glicifago e la dieta \u00e8 composta principalmente dal nettare dei fiori. Le femmine che sono provviste di mandibole perforanti sviluppate, si comportano prevalentemente come entomofaghe predando altri insetti, in genere dell'ordine dei Ditteri. La durata di vita dell'adulto non supera in genere le due settimane, ma i maschi hanno una vita pi\u00f9 breve delle femmine. In ogni modo, molti aspetti dell'etologia degli adulti sono poco conosciuti.\nGli stadi preimmaginali sono tra i pi\u00f9 importanti colonizzatori di questi ecosistemi acquatici. Le larve possono raggiungere anche densit\u00e0 di popolazione superiori ai 1000 individui per metro quadro quando le condizioni sono favorevoli. Sono preferite le acque pulite, fresche e ossigenate, condizioni che si verificano perci\u00f2 in corsi d'acqua con correnti impetuose. Rifuggono invece dai corsi d'acqua inquinati o interessati da alterazioni idrogeologiche e sono perci\u00f2 importanti indicatori della qualit\u00e0 delle acque: l'eutrofizzazione, oltre a ridurre la disponibilit\u00e0 dell'ossigeno, \u00e8 causa dello sviluppo di una mucillagine, sui fondali rocciosi, che ostacola la funzionalit\u00e0 delle ventose; nel contempo, le pi\u00f9 frequenti riduzioni del livello delle acque espongono le pupe all'azione dei predatori, incrementandone la mortalit\u00e0.\nDistribuzione.\nLa famiglia \u00e8 cosmopolita ed \u00e8 rappresentata in tutto il pianeta ad eccezione delle isole oceaniche del Pacifico e dell'Antartide. Il maggior numero di specie ricorre nella regione orientale e nella regione neotropicale. Un aspetto interessante \u00e8 l'isolamento geografico dei singoli \"taxa\" che compongono la famiglia, da cui deriva una distribuzione specifica su areali circoscritti, sebbene i Blephariceridae abbiano una maggiore potenziale mobilit\u00e0 rispetto alle altre famiglie dei Blephariceromorpha con etologia analoga. Ne consegue una frequente ricorrenza, in questa famiglia, degli endemismi.\nSistematica.\nLa famiglia comprende circa 300 specie descritte, ripartite fra 28 generi. La classificazione, in passato, contemplava la suddivisione in pi\u00f9 sottofamiglie, ma pi\u00f9 recentemente \u00e8 stata ridotta a due sole sottofamiglie.\nIn Italia sono rappresentati i generi \"Apistomyia\", \"Hapalothrix\", \"Blepharicera\" e \"Diotopsis\", ciascuno con una sola specie, e \"Liponeura\", con nove specie. Gli endemismi a livello di specie sono sei, di cui il primo in Sardegna e gli altri nella penisola e in Sicilia:"}
{"id": "2142056", "revid": "287204", "url": "https://it.wikipedia.org/wiki?curid=2142056", "title": "Suppiluliuma I", "text": ""}
{"id": "2142058", "revid": "287204", "url": "https://it.wikipedia.org/wiki?curid=2142058", "title": "Suppiluliuma II", "text": ""}
{"id": "2142059", "revid": "7", "url": "https://it.wikipedia.org/wiki?curid=2142059", "title": "Marina Lante Della Rovere", "text": ""}
{"id": "2142060", "revid": "287204", "url": "https://it.wikipedia.org/wiki?curid=2142060", "title": "Mursili II", "text": ""}
{"id": "2142065", "revid": "287204", "url": "https://it.wikipedia.org/wiki?curid=2142065", "title": "Mursili III", "text": ""}
{"id": "2142073", "revid": "287204", "url": "https://it.wikipedia.org/wiki?curid=2142073", "title": "Hattusili II", "text": ""}
{"id": "2142074", "revid": "287204", "url": "https://it.wikipedia.org/wiki?curid=2142074", "title": "Hattusili III", "text": ""}
{"id": "2142076", "revid": "144796", "url": "https://it.wikipedia.org/wiki?curid=2142076", "title": "Onorificenze britanniche", "text": "Elenco delle onorificenze, degli ordini di merito e cavallereschi distribuiti del Regno Unito, alcuni dei quali vennero gi\u00e0 distribuiti anche nell'Impero Britannico e nel Commonwealth. Il sistema di precedenze degli ordini cavallereschi \u00e8 attualmente identico in tutti i regni che compongono difatti il Regno Unito (Inghilterra, Scozia, Irlanda del Nord) anche se in passato i tre regni avevano sistemi separati di onorificenze con diverse precedenze. Le uniche distinzioni di precedenza che oggi vengono mantenute sono unicamente relative all'aristocrazia, mentre dall'istituzione del Regno Unito all'inizio del XIX secolo i tre sistemi di ordini cavallereschi sono stati unificati.\nInizialmente il sistema delle onorificenze era identico per tutti i paesi facenti parte dell'impero coloniale britannico e tale rimase sino al 1975 quando i maggiori paesi del Commonwealth disposero nuovi ordini di precedenza.\nRegno Unito.\nOrdini cavallereschi.\nIl Gran Maestro dell'ordine \u00e8 il monarca d'Inghilterra che assurge anche al ruolo di sovrano del Regno Unito ed ha assoluta precedenza su tutti i cavalieri di tutti gli ordini.\nMedaglie di campagne.\nLe onorificenze commemorative per campagne di guerra ed operazioni militari britanniche sono conferite a membri delle forze armate britanniche, forze armate alleate e civili che hanno prestato servizio o partecipato in specifiche campagne militari. Esempi ne sono la \"Defence Medal\", per la difesa nazionale e la \"Atlantic Star\" per il servizio in Atlantico, nella seconda guerra mondiale.\nRegno di Hannover (1815-1866).\nIl Gran Maestro degli Ordini era il sovrano del Regno Unito come Re di Hannover fino al 1837, poi il Re Hannover.\nRaj Britannico (1877-1947).\nIl Gran Maestro degli Ordini era il sovrano del Regno Unito come Imperatore d'India.\nBirmania britannica (1940-1947).\nIl Gran Maestro dell'Ordine era il sovrano del Regno Unito."}
{"id": "2142078", "revid": "104458", "url": "https://it.wikipedia.org/wiki?curid=2142078", "title": "Tuthaliya IV", "text": ""}
{"id": "2142082", "revid": "80598", "url": "https://it.wikipedia.org/wiki?curid=2142082", "title": "Piero e i Cottonfields", "text": ""}
{"id": "2142084", "revid": "124927652", "url": "https://it.wikipedia.org/wiki?curid=2142084", "title": "Fu\u00dfball-Bundesliga 1992-1993 (Austria)", "text": "L'edizione 1992-93 del campionato di calcio della Bundesliga vide la vittoria finale dell'.\nCapocannoniere del torneo fu V\u00e1clav Dan\u011bk del Wacker Innsbruck, con 24 reti.\nLa formula.\nLe dodici squadre del torneo si scontrano in un girone all'italiana con partite di andata e ritorno. Le prime otto accedono ai Meister playoff, le ultime quattro pi\u00f9 le prime quattro della Erste Liga ai Mittlere playoff. Alla fine la vincente dei Meister playoff \u00e8 Campione d'Austria, mentre le prime due dei Mittlere playoff ottengono il diritto di partecipare alla prossima edizione della Bundesliga austriaca.\nStagione primaverile.\nMittlere playoff.\n(*)Squadre appartenenti alla Erste Liga."}
{"id": "2142087", "revid": "123645203", "url": "https://it.wikipedia.org/wiki?curid=2142087", "title": "Miguel \u00c1ngel Mart\u00edn", "text": "Nel 1995 pubblic\u00f2 \"Psychopathia sexualis\", che venne poi definito \u201c\"il fumetto pi\u00f9 violento e ripugnante mai disegnato\"\u201d e che in Italia fu oggetto di una vicenda giudiziaria che port\u00f2 al suo sequestro e alla distruzione delle copie, facendo cos\u00ec nascere un dibattito pubblico sulla libert\u00e0 di espressione e sulla censura; l'autore venne definito dal \"Time\" \u201c\"uno dei migliori disegnatori europei di fumetti\"\u201d e dalla rivista \"The Face\" venne incluso nella lista dei \u201c50 disegnatori del secolo\u201d.\nBiografia.\nHa esordito pubblicando dissacranti strisce quotidiane sui giornali nel 1985 con \"Cronica Negra\" su \"La Cr\u00f3nica di Le\u00f3n\" e dove rimase fino alla fine degli anni novanta; realizz\u00f2 anche le serie \"Keibol Black,\" \"Kyrie\" e \"Nuevo Europeo\", che ebbe anche una adattamento teatrale nel 2004. Realizz\u00f2 poi la serie \"The Space Between\" sulla rivista spagnola \"Zona 84\" e poi proseguita in Italia dalle Topolin Edizioni. Nel 1995 inizia a collaborare con l'etichetta discografica Subterfuge Records.\nIn seguito ha pubblicato anche su riviste di tutto il mondo come \"El Pa\u00eds\", \"Marie Claire\",\" Primera L\u00ednea\", \"Maxim\", \"Leer\", \"GQ\", \"Rolling Stone\", \"L'antitempo\".\nNel 1995 pubblica \"Psychopathia Sexualis\", opera che divenne celebre per il sequestro e la confisca da parte della magistratura italiana con l'accusa di offesa al comune senso del pudore. Il processo dur\u00f2 cinque anni e alla fine l'editore Jorge Vacca venne assolto dalle accuse. La risonanza mediatica accrebbero fama e successo. La sua nuova serie, \"Brian the Brain\", incentrata su un bambino dotato di poteri extrasensoriali ma privo di calotta cranica, venne pubblicata in Spagna dal 1990 al 1993 e nello stesso periodo anche in Italia dalla Topolin Edizioni di Vacca.\nOpere successive furono \"Snuff 2000,\" \"Neuro Habitat\", \"Playlove\" e una versione illustrata di \"Le 120 giornate di Sodoma\" e collabora poi alla serie \"U.D.W.F.G..\" Ha scritto la sceneggiatura del film Neuroworld di Borja Crespo, basata su un paio di suoi racconti a fumetti e prodotto da Calle 13, un canale televisivo spagnolo. In Italia ha presentato, in occasione della mostra \"Mitos del Pop\", un volume su commissione del Museo Thyssen. Nel 2018 collabora con Ruggero Deodato illustrando il soggetto del sequel mai realizzato del suo celebre film \"Cannibal Holocaust\".\nOpere.\nEdizioni italiane"}
{"id": "2142088", "revid": "144796", "url": "https://it.wikipedia.org/wiki?curid=2142088", "title": "Ordine dei Santi Michele e Giorgio", "text": ""}
{"id": "2142089", "revid": "144796", "url": "https://it.wikipedia.org/wiki?curid=2142089", "title": "Giuseppe Lahoz Ortiz", "text": "Biografia.\nNato da famiglia aristocratica di origine spagnola trasferitasi in Lombardia, inizi\u00f2 la carriera militare nell'esercito imperiale austriaco. Nel 1796, alla discesa di Napoleone in Italia, avendo aderito alle idee giacobine, abbandon\u00f2 l'esercito austriaco per passare in quello francese (in quell'occasione gli venne attribuita l'et\u00e0 di trent'anni; non venne invece registrato il luogo natale).\nGenerale napoleonico.\nLahoz divenne comandante della legione lombarda napoleonica e, dopo essersi distinto nella repressione delle insorgenze venete, venne nominato generale di brigata dell'esercito cisalpino (aprile 1797). Dopo il trattato di Campoformio (17 ottobre 1797) divenne uno dei pi\u00f9 accesi avversari della politica francese in Italia: infatti fu uno dei maggiori oppositori al colpo di stato dell'ambasciatore francese a Milano Claude-Joseph Trouv\u00e9 (30 agosto 1798) e si rec\u00f2 a Parigi per protestare contro la politica del Direttorio nei confronti della Repubblica cisalpina.\nInsorgente.\nDeluso cos\u00ec dai francesi, Giuseppe Lahoz abbandon\u00f2 l'uniforme dell'esercito transalpino e si un\u00ec agli italiani insorgenti: nel maggio del 1799 i ribelli antifrancesi delle Marche lo nominarono loro capo militare. Sotto la guida del Lahoz, per quasi sei mesi l'insurrezione delle Marche assunse l'aspetto di una vera guerra tra eserciti, anche per l'arrivo di una flotta russo-turca, il 17 maggio 1799, al largo di Ancona, citt\u00e0 dove si era rifugiato l'esercito francese del generale Monnier. Giuseppe Lahoz mor\u00ec per le ferite riportate in combattimento nel corso di una sortita effettuata dagli assediati francesi il 10 ottobre 1799. Il repentino passaggio di campo ha fatto ipotizzare ad alcuni che Lahoz fosse da tempo un cospiratore per l'indipendenza italiana, fondatore della \"Societ\u00e0 dei raggi\"."}
{"id": "2142091", "revid": "55935", "url": "https://it.wikipedia.org/wiki?curid=2142091", "title": "Giuseppe La Hoz", "text": ""}
{"id": "2142092", "revid": "7", "url": "https://it.wikipedia.org/wiki?curid=2142092", "title": "Marina Lante della Rovere", "text": ""}
{"id": "2142093", "revid": "7", "url": "https://it.wikipedia.org/wiki?curid=2142093", "title": "Marina Punturieri", "text": ""}
{"id": "2142101", "revid": "124176627", "url": "https://it.wikipedia.org/wiki?curid=2142101", "title": "Gaetano Del Giudice", "text": "La famiglia.\nNacque il 4 novembre 1816 nel piccolo paese di San Gregorio, l'attuale San Gregorio Matese in provincia di Caserta.\nDiscendente di una delle pi\u00f9 ricche famiglie del Matese casertano, dopo gli studi si dedic\u00f2 completamente all'ideale politico, tralasciando la gestione del patrimonio di famiglia, una vera e propria holding affaristico imprenditoriale gestita dagli zii e dal fratello, operanti tra Piedimonte, San Gregorio e la Capitanata.\nPatriota a Napoli.\nNel 1848 fu deputato al Parlamento napoletano, dove entr\u00f2 a far parte della Commissione Finanza, ma si segnal\u00f2 specialmente per essere tra i firmatari del documento di protesta del 15 maggio contro il regno borbonico.\nNella vicenda repressiva che ne consegu\u00ec egli risult\u00f2 sorvegliato dalla polizia borbonica, che lo classific\u00f2 fra gli \u201cattendibili\u201d.\nNel 1852 fu tra i testimoni chiamati da Silvio Spaventa a sua difesa nel processo che vide costui condannato all'ergastolo insieme ad altri.\nDa allora e fino al 1860 Del Giudice rimase, tra Napoli e la Capitanata, a lavorare nell'ombra insieme ai tanti liberali che rodevano ai fianchi la dinastia morente. E per la gestione dei suoi affari economici si avvalse spesso dell'aiuto di Beniamino Caso, che pu\u00f2 essere oggi considerato per quel periodo come il suo pi\u00f9 stretto collaboratore nella gestione della vicenda politica locale.\nIntanto aveva sposato Giovannina Nocella, di Lucera, ed a Napoli nacquero i suoi due figli Amelia ed Achille Ugo.\nQuando nell'estate del 1860 lo sbarco di Garibaldi in Sicilia chiariva l'imminenza degli eventi,\nGaetano De Giudice fu tra i finanziatori del giornale \u201cNazionale\u201d fondato da Silvio Spaventa e diretto da Ruggero Bonghi, esponendo il suo nome in prima fila insieme a personaggi di rilievo del liberismo partenopeo. Ma dissentiva dall'orientamento filogovernativo del giornale.\nEgli infatti faceva parte del Comitato dell'Azione, formato a Genova da Agostino Bertani nello spirito mazziniano pi\u00f9 avanzato ed operativo, in contrapposizione al Comitato dell'Ordine, formato a Torino da La Farina, che annoverava la componente moderata risalente a Cavour.\nGovernatore di Capitanata.\nCon decreto dittatoriale del 18 settembre 1860, firmato dal Segretario generale Bertani, veniva nominato Governatore con poteri illimitati \u201cIl sig. Gaetano del Giudice per la provincia di Capitanata\u201d.\nIl 26 settembre 1860 Gaetano Del Giudice giunse a Foggia, accolto gi\u00e0 fuori le porte della citt\u00e0 da una folla in festa, venendo ad insediarsi in un territorio completamente travolto dalla crisi economica, dalla mancanza di qualsiasi direttiva statale e da un malcontento popolare pronto ad aprire la strada al fenomeno del brigantaggio.\nNel fronteggiare i primi tumulti popolari seguiti al plebiscito dell'ottobre 1860, egli si pot\u00e9 avvalere della collaborazione di Michele Rebecchi, sindaco e maggiore della Guardia Nazionale di Monte Sant'Angelo, che gli era stato inviato direttamente da Garibaldi, e di Liborio Romano, soltanto omonimo del ministro borbonico, che era entrato poche settimane prima a Bari assumendone il governo provvisorio per ordine di Garibaldi e che si muoveva nella zona col preciso ordine di reprimere i tumulti filoborbonici.\nMa l'esito del suo governatorato fu drammatico in termini di riscontro politico: fu descritto come un uomo fazioso per l'amicizia che riserv\u00f2 ai suoi collaboratori, violento per la dura azione di repressione del brigantaggio, ed infine poco affidabile come pubblico funzionario per il suo atteggiamento di critica rispetto alle direttive amministrative piemontesi.\nIn realt\u00e0 nel suo sforzo di ripristino della cosa pubblica Del Giudice prov\u00f2 a coinvolgere anche esponenti della destra come Lorenzo Scillitani a Foggia e Gaetano De Peppo, futuro deputato di Lucera. Ma sostanzialmente non fu messo nelle condizioni di poter operare con azioni proficue, confermando nei fatti l'affermazione di Cavour che \u201cSe all'apertura delle Camere si potr\u00e0 dire con qualche fondato motivo che Garibaldi governava l'Italia Meridionale meglio di noi, siamo rovinati\u201d.\nCap\u00ec di non avere pi\u00f9 possibilit\u00e0 di manovra quando Garibaldi and\u00f2 via da Napoli, per cui il 10 dicembre 1860 si dimise, ma fu costretto a mantenere le funzioni di Governatore fino al 15 gennaio dell'anno seguente, quando finalmente pot\u00e9 lasciare Foggia. E sette giorni dopo assunse l'incarico di Governatore della provincia di Teramo.\nSoltanto due mesi dopo, nel marzo 1861, il torinese Cesare Bardesono, stretto collaboratore di Cavour, assunse l'incarico di nuovo Governatore a Foggia, accompagnato dall'affermazione di Costantino Nigra secondo il quale \u201cAbbiam reso evidente che non si pu\u00f2 camminare con uomini municipali, che bisogna procedere nella via dell'unificazione, che bisogna accettare gli uomini nostri e i Piemontesi\u201d.\nBardesono fu feroce nell'addossare a Del Giudice i mali che affliggevano la provincia di Foggia, ma pochi mesi dopo, nel pieno della rivolta delle bande di briganti, chiese ed ottenne una nuova destinazione.\nDeputato a Torino.\nNel gennaio 1861 si tennero le prime elezioni nazionali. Gaetano Del Giudice si candid\u00f2 nel collegio di Piedimonte d'Alife dove fu ampiamente sconfitto dal suo vecchio amico Beniamino Caso che, in virt\u00f9 di un clamoroso successo personale era stato eletto anche nel collegio della citt\u00e0 di Caserta. Contemporaneamente Del Giudice si candid\u00f2 pure nel collegio di Manfredonia dove fu primo eletto precedendo di poco Ruggero Bonghi: ma al ballottaggio del febbraio successivo i voti di Bonghi si quadruplicarono.\nToccato dalla delusione di una doppia sconfitta, a fine febbraio si dimise da Governatore di Teramo.\nMa in un gesto di generosa amicizia Beniamino Caso opt\u00f2 per il collegio di Caserta e pertanto, nelle elezioni suppletive del 14 aprile, Del Giudice fu eletto deputato nel collegio di Piedimonte.\nNell'aula di palazzo Carignano a Torino egli sedette tra i garibaldini nel primo settore a sinistra, occupato dai deputati definiti di \u201copposizione\u201d e da molti \u201cprogressisti\u201d. Con lui c'erano Ferdinando Petruccelli della Gattina, Giuseppe Ricciardi, Francesco Crispi, Nino Bixio, Turati, Saffi, Agostino Bertani e Garibaldi per un totale di 47 deputati.\nTra il 1862 e il 1865 fu iniziato in Massoneria nella Loggia \"Dante Alighieri\" di Torino.\nAgli inizi del 1862 il governo torinese comprese la vertiginosa gravit\u00e0 di una guerra civile che stava insanguinando l'intero meridione. Fu cos\u00ec che il primo ministro Urbano Rattazzi raggiunse un'intesa con l'opposizione di sinistra affinch\u00e9 si trovasse una soluzione unitaria alla insurrezione armata di quelle regioni.\nAccadde allora che, tra le nuove nomine di prefetti destinati nelle aree pi\u00f9 calde del Meridione, la scelta per Foggia ricadde proprio su Gaetano Del Giudice.\nPrefetto di Foggia.\nNell'aprile 1862 fece dunque ritorno a Foggia, segnato dalle critiche di alcuni ma soprattutto indebolito da una recrudescenza del brigantaggio che in quell'estate fu di tali proporzioni da costringere Torino a concentrare nelle mani del generale La Marmora non solo la direzione militare, ma anche quella politica del Meridione.\nPer Del Giudice si ripet\u00e8 il copione del suo primo incarico pugliese. Non trov\u00f2 collaborazione negli uomini dello Stato, n\u00e9 gli venne fornita la forza militare che pi\u00f9 volte richiese per contrastare le forze del brigantaggio; a maggior danno, poi, pot\u00e9 contare su un pi\u00f9 ampio numero di denigratori della destra governativa, essendo egli cos\u00ec apertamente schierato nella sinistra di opposizione.\nIl generale La Marmora non lo degnava di considerazione: troppo acuto era il divario tra il politico della sinistra ed il militare governativo. E pi\u00f9 volte Del Giudice si rivolse al primo ministro Rattazzi, segnalando con toni accorati che \u201cse il brigantaggio non sar\u00e0 spento tra un mese, tutti i campi verranno incendiati. Il Tavoliere sar\u00e0 un lago di fuoco. Mi ascolti per carit\u00e0\u201d vedendo per\u00f2 cadere nell'oblio le sue richieste.\nQuando Garibaldi venne arrestato in Aspromonte, anche a Foggia si tennero clamorose manifestazioni di piazza in favore del generale ed in aperto dissenso con il governo piemontese. Il Governatore Del Giudice, che in cuor suo era sicuramente in favore di quelle manifestazioni, le toller\u00f2 in silenzio.\nPer Rattazzi la misura era colma, e decise di liberarsi una volta per tutte di Del Giudice.\nIl 24 agosto 1862, nel solito francese che i piemontesi utilizzavano per comunicare tra loro, annunci\u00f2 la decisione a La Marmora. Poi chiese a Del Giudice di dimettersi \u201cnon essendovi nulla di personale contro di Lei, ma solo considerazioni politiche\u201d.\nLa defenestrazione di Del Giudice si iscriveva dunque nella clamorosa vicenda d'Aspromonte, che aveva registrato pochi giorni prima anche le dimissioni dei Governatori Enrico Cosenz a Bari ed Antonino Plutino a Catanzaro. Vicenda che nel novembre seguente sfoci\u00f2 nella caduta del primo ministro Rattazzi, abbandonato dalla sinistra per un avvenimento che aveva portato la nazione sull'orlo della guerra civile.\nEpilogo.\nDel Giudice torn\u00f2 a svolgere la sua funzione di oppositore nel Parlamento torinese, esponente di quella sinistra estrema che nel dicembre dello stesso anno si spacc\u00f2 clamorosamente quando il Governo Minghetti proclam\u00f2 lo stato di assedio in Sicilia. Un folto gruppo di deputati vide subito accolte le proprie dimissioni senza discussione.\nNelle elezioni suppletive che seguirono il 24 gennaio 1864, Del Giudice fu confermato deputato per il collegio di Piedimonte, conservando il mandato parlamentare anche nelle due successive legislature, quelle del 1865 e del 1867, quando sconfisse rispettivamente il conte Onorato Gaetani ed il suo vecchio amico Beniamino Caso.\nSi ritir\u00f2 dalla vita politica nel novembre 1870, quando al suo posto fu eletto il fratello Achille Del Giudice.\nRimasto presto vedovo, mor\u00ec a 63 anni, il 9 maggio 1880, nell'antica masseria Torre ad Apricena, la sua casa in Capitanata."}
{"id": "2142108", "revid": "339392", "url": "https://it.wikipedia.org/wiki?curid=2142108", "title": "Borat (film)", "text": ""}
{"id": "2142112", "revid": "380453", "url": "https://it.wikipedia.org/wiki?curid=2142112", "title": "Pacific Ten Conference", "text": ""}
{"id": "2142114", "revid": "729019", "url": "https://it.wikipedia.org/wiki?curid=2142114", "title": "Battle Masters", "text": "Battle Masters \u00e8 un gioco da tavolo prodotto dalla Milton Bradley (MB) in collaborazione con Games Workshop nel 1992. \u00c8 un gioco che simula la tipologia di battaglie viste in \"Warhammer Fantasy Battle\", ma con meccaniche di gioco molto pi\u00f9 semplificate. Questo gioco, cos\u00ec come i cugini \"HeroQuest\" e \"StarQuest\", \u00e8 stato ideato da Stephen Baker, il quale in seguito avrebbe sviluppato \"Heroscape\".\nIn Italia il gioco ha mantenuto il nome originale inglese, ma in altri paesi \u00e8 stato rinominato: in Germania \u00e8 stato chiamato \"Die Claymore-Saga\", in Francia \"Seigneurs de guerre\" e nei Paesi Bassi \"Ridderstrijd\".\nMeccanica di gioco.\n\"Battle Masters\" si basa sulla battaglia tra le forze del bene, rappresentate dall'Impero, e quelle del male, ovvero quelle del Caos, composte da forze dello stesso Caos e di Orchi e Goblin, creature facenti parte dell'universo di \"Warhammer Fantasy\".\nSi gioca su un tappetino di grandi dimensioni (circa un metro e mezzo di lato) raffigurante il campo di battaglia e suddiviso in esagoni, ovvero le \"caselle\" in cui le unit\u00e0 che compongono gli eserciti possono muoversi. Il gioco include un gran numero di miniature in plastica prodotte dalla Games Workshop ed in tutto simili a quelle di \"Warhammer\". La differenza \u00e8 che le miniature non sono montate su delle basette singole, bens\u00ec in gruppi su basi di grandi dimensioni, ognuna rappresentante un'unit\u00e0. Normalmente le unit\u00e0 di fanteria contano 5 elementi ciascuna, mentre quelle di cavalleria 3.\nLe miniature presenti nella confezione non sono dipinte, in modo da consentire ai giocatori di decorarle a piacimento. Tuttavia il gioco include degli adesivi che possono essere applicati immediatamente, principalmente come decorazione per gli scudi delle miniature.\nOltre alle miniature, la confezione del gioco contiene altri elementi che caratterizzano ulteriormente il campo di battaglia. Si tratta di:\nIl manuale del gioco include le indicazione su come allestire il campo di battaglia se si sceglie di giocare la serie di battaglie che compongono la campagna presentata dal manuale.\nUna partita si sviluppa in turni, ognuno dei quali prevede l'estrazione di una delle 59 carte battaglia. Ognuna di queste carte riporta l'immagine di una o pi\u00f9 delle unit\u00e0 presenti in uno dei due schieramenti. Tali unit\u00e0 possono quindi muovere di un esagono e successivamente attaccare nel turno in corso (con l'eccezione di balestrieri ed arcieri che possono compiere solo una delle due azioni). Vi sono due tipi di unit\u00e0 che muovono ed attaccano in maniera diversa rispetto a tutte le altre; trattasi dell'Ogre tra le forze del Caos e del cannone nell'esercito imperiale. Queste due unit\u00e0 si differenziano dalle altre anche per il fatto che l'unit\u00e0 stessa \u00e8 composta da un solo elemento (un solo ogre ed un solo cannone) al posto dei comuni 5 o 3.\nIl combattimento vero e proprio viene risolto tramite il lancio di alcuni dadi speciali, i quali presentano un teschio su tre delle sei facce, uno scudo su una faccia, mentre le due facce restanti sono vuote. Il giocatore che controlla l'unit\u00e0 attaccante tira un numero di dadi pari alla potenza dell'unit\u00e0 stessa e somma il numero di teschi ottenuti. Anche il giocatore che controlla l'unit\u00e0 attaccata tira un numero di dadi dipendente dalla potenza dell'unit\u00e0 e somma gli scudi ottenuti. I teschi ottenuti dall'attaccante sono le ferite inflitte all'unit\u00e0 nemica, alle quali vanno sottratti tutti gli scudi ottenuti dal difensore. Ogni unit\u00e0 in gioco parte con 3 punti ferita (con l'unica eccezione dell'ogre che ne possiede 6), persi i quali viene rimossa dal gioco.\nEspansioni.\nSono state pubblicate due espansioni per \"Battle Masters\" che si limitano ad aggiungere miniature, e quindi unit\u00e0, ai due eserciti. Si tratta di \"I Lord Imperiali\" per l'esercito imperiale e \"I Predatori del Caos\" per quanto riguarda le forze del Caos."}
{"id": "2142115", "revid": "599013", "url": "https://it.wikipedia.org/wiki?curid=2142115", "title": "Marco Carvalho", "text": "\u00c8 stato membro della nazionale uruguaiana."}
{"id": "2142119", "revid": "599013", "url": "https://it.wikipedia.org/wiki?curid=2142119", "title": "Ramel Curry", "text": ""}
{"id": "2142124", "revid": "757396", "url": "https://it.wikipedia.org/wiki?curid=2142124", "title": "Jaycee Carroll", "text": "Attualmente milita nel Real Madrid.\nCarriera.\nGiunge in Europa nel 2008, approdando in Italia a Teramo, dove realizza una stagione di rilievo e si mette in mostra come giocatore di spessore. L'anno dopo firma per il Gran Canaria, trasferendosi in Spagna, dove viene eletto migliore guardia della Liga ACB. Il grande salto lo fa l'anno dopo trasferendosi al Real Madrid, confermandosi come uno dei migliori giocatori del basket europeo.\nCon il 53,04% al tiro da tre punti (87/164) fatto segnare nella regular season 2015-16, diventa il miglior tiratore da tre della storia della Liga ACB in una singola stagione.\nCuriosit\u00e0.\nDopo aver realizzato due triple consecutive in meno di 7 secondi nella partita contro Biella, fu soprannominato dai tifosi di Teramo, Jaycee \"Boom-Boom\" Carroll. Inoltre, nell'aprile 2012, ha ottenuto il passaporto dell'Azerbaigian, cosa che gli permette di giocare in Europa senza lo status di extracomunitario."}
{"id": "2142126", "revid": "287204", "url": "https://it.wikipedia.org/wiki?curid=2142126", "title": "Horia Sima", "text": "Biografia.\nSima \u00e8 nato vicino a F\u0103g\u0103ra\u0219, in Transilvania (parte dell'allora Impero Austro-Ungarico). Fra il 1926 ed il 1932, Horia Sima era uno studente della Facolt\u00e0 di Lettere e Filosofia presso l'Universit\u00e0 di Bucarest. Dopodich\u00e9, inizi\u00f2 a lavorare come insegnante di logica e filosofia presso una scuola superiore. Nell'ottobre del 1927 entr\u00f2 nella appena costituita Guardia di Ferro e divenne responsabile per l'area del Banato.\nSima divenne comandante della Legione dopo che il fondatore e leader della Guardia di Ferro, Corneliu Zelea Codreanu, venne imprigionato. La tensione crebbe nel tardo novembre 1938, in seguito a una serie di assassini perpetrati ai danni di membri della Guardia di Ferro, incluso quello dello stesso Codreanu (ucciso durante la detenzione). Nel primo 1939, Sima era riuscito a riparare in Germania attraverso la Iugoslavia.\nNell'estate dello stesso anno, aveva organizzato e condotto l'assassinio del Primo Ministro romeno, Armand C\u0103linescu, il 21 settembre 1939. Il 4 luglio, 1940, guadagna il gabinetto di Ion Gigurtu come Ministro della Religione e delle Arti, accanto ad altri due membri della Guardia di Ferro, ma rassegna le dimissioni quattro giorni pi\u00f9 tardi. Nel settembre 1940, il Re Carol II abdica e la Guardia di Ferro stringe una stretta alleanza con il generale Ion Antonescu (lo \"Stato Nazionale Legionario\"). In tale situazione Sima fu abile a ritornare da esiliato a vice-premier e comandante del movimento dei Legionari.\nNel gennaio 1941, durante la ribellione generale dei Legionari, Antonescu chiese a Hitler di decidere se sostenere un governo romeno nazional-conservatore, che godeva dell'appoggio dell'esercito e del consenso di una consistente parte dell'opinione pubblica, oppure la Guardia di Ferro. Hitler, che aveva gi\u00e0 in mente l'Operazione Barbarossa e che faceva conto sul contributo militare romeno, opt\u00f2 per Antonescu. Antonescu procedette senza indugi all'espulsione della Legione stessa dalla compagine governativa.\nEsule.\nSu iniziativa di Antonescu fu iniziata a Berlino una campagna di intrighi contro la Guardia di Ferro, presentata come un movimento anarchico e incapace di un'azione costruttiva per il paese. Hitler, prendendo spunto degli eventi del 1941, pass\u00f2 dalla parte del generale Antonescu, dando l'ordine all'esercito tedesco in Romania di aiutarlo a mantenere il potere. Sima dunque lasci\u00f2 la Romania per la Germania, dove venne imprigionato in una sezione speciale del campo di concentramento di Buchenwald. Intanto, le autorit\u00e0 romene decretarono la pena di morte \"in absentia\", per assicurarsi l'esilio a vita.\nDal febbraio 1941 al 1944, la vita di Sima \u00e8 molto misteriosa. Entra ed esce dai campi di concentramento, dove lui e i suoi fedelissimi sono considerati non come prigionieri ma come ospiti di riguardo delle SS. Nel 1942, ancora una volta, riesce a fuggire dalla prigionia e ripara in Italia con il consenso di Mussolini. In seguito Sima viene nuovamente arrestato ed estradato in Germania su ordine di Galeazzo Ciano.\nQuando la Romania, a seguito di un colpo di Stato che aveva deposto Antonescu, cambi\u00f2 schieramento nella seconda guerra mondiale, unendosi agli Alleati il 23 agosto 1944, Sima venne rilasciato. Egli complet\u00f2 la realizzazione di un governo romeno in esilio a Vienna, cercando invano di ricostruire un'armata nazionale romena schierata al fianco dell'alleato tedesco. Quando l'offensiva dell'Armata Rossa sovietica si dimostr\u00f2 inarrestabile, Sima ripar\u00f2 ad Altaussee in Austria, sotto il falso nome di \"Josef Weber\".\nVisse a Parigi, in Italia e infine nella Spagna franchista. Venne nuovamente processato in contumacia e condannato a morte in Romania nel 1946. Durante il suo esilio, Sima tent\u00f2 d'imbastire contatti con il principale collante ideologico dell'anticomunismo, insistendo sugli atteggiamenti della Guardia per la salvaguardia di un mondo libero. Mor\u00ec a Madrid ed \u00e8 sepolto accanto alla moglie Elvira Sima a Torredembarra, vicino a Barcellona.\nSima, \"l'usurpatore\"?\nDopo la morte di Sima, il nipote di Codreanu, Nicador Codreanu, afferm\u00f2 che Sima non aveva alcun diritto per autoproclamarsi nuovo leader del movimento legionario. Nicador disse anche che, con l'assassinio di Armand Calineascu, Sima decret\u00f2 la morte di migliaia di legionari. Il nipote del Capitano accus\u00f2 pi\u00f9 volte Sima di essere un agente segreto dei servizi segreti rumeni (quindi un agente di Re Carlo II), e di essere stato assoldato per annientare dall'interno il movimento. Sempre secondo Nicador, nel registro dei legionari pi\u00f9 in vista e importanti che vi era nella sede a Bucarest, oltre ovviamente a Zelea Codreanu primo, Sima appariva \"solamente\" al quarantaseiesimo posto.\nL'accusa pi\u00f9 dura per\u00f2 fu quella di aver messo al bando i gi\u00e0 precari rapporti che il movimento possedeva col generale Ion Antonescu, le vere motivazioni di questo \"litigio\" non furono mai rese pubbliche, anche se \u00e8 largamente accettato che esso avesse a che fare con l'antisemitismo estremo di Sima, infatti esso voleva che tutti gli ebrei venissero immediatamente deportati (fu questa anche un'altra distinzione tra Zelea Codreanu e Sima: il primo voleva espellere gli ebrei dall'economia romena, di cui d'altronde essi possedevano gran parte, mentre Sima voleva semplicemente che venissero uccisi), al contrario Antonescu sapeva perfettamente che l'economia non avrebbe retto quella deportazione di massa. Bisogna precisare per\u00f2, che lo stesso movimento era, dalla proclamazione di Sima, praticamente diviso tant'\u00e8 vero che coloro che seguivano Sima vennero chiamati \"Simini\". Il dilettantismo con il quale Horia Sima port\u00f2 al crollo il movimento \u00e8 alquanto eclatante. \nLa tesi di Nicador Codreanu su Sima era in realt\u00e0 ripresa dalla frazione macedone della Legione che vedeva nelle sue fila un pezzo da novanta come Constantin Papanace, autore di molti saggi sulla storia della Legione Arcangelo Michele-Guardia di Ferro, alcuni peraltro tradotti in italiano. I Simini o Simiti annoverano tra le loro fila un teorico di notevole spessore come Faust Bradesco, anch'esso indomito spirito legionario, autore delle importanti \"Tre Prove Legionarie\" oltre a circa 48 volumi di storia della filosofia, storia delle religioni e storia della dottrina politica.\nVa peraltro detto che nel dopoguerra le tesi fondamentali della frazione macedone e di quella simina della Guardia di Ferro erano sul piano della politica internazionale coincidenti: entrambe le frazioni si potevano identificare in un esplicito franchismo in versione cristiano-ortodossa concepito come un neofascismo di Stato anti-Yalta, vista appunto non come la sede del conflitto Est/Ovest ma come il luogo strategico della stessa spartizione mondiale tra comunisti filosovietici e capitalisti filoamericani. Significativo lo scritto di Bradesco sulla Spagna cristiana e sociale della Falange e JONS in cui si asseriva che l'omicidio del numero due di Franco, Carrero Blanco, fosse una azione di CIA e KGB in unit\u00e0 e che in vari casi, dopo il 1945, CIA e KGB tentarono di eliminare senza riuscirci il Caudillo di Spagna, simbolo della \"Europa cristiana invitta\". Sia i macedoni che i seguaci di Sima operavano in varii modi per la Spagna franchista e per l'Argentina di Peron, taluni furono anche arruolati nello spionaggio, nonostante il cattolicesimo tradizionale di Franco e di Evita Per\u00f3n.\nFurono espressi giudizi positivi da entrambi le frazioni su Nasser e su De Gaulle che pare avesse stretto rapporti con lo stesso Bradesco. Per quanto riguarda la situazione italiana, i legionari erano direttamente in contatto con il segretario del MSI Arturo Michelini, ma secondo uno scritto di Papanace sulla Democrazia sociale cristiana nemica di Yalta, sia De Gasperi sia Andreotti avrebbero protetto, in diversi momenti, dalla \"furia rossa\" taluni legionari della frazione codreanista macedone che vivevano a Padova, Milano, Piacenza dopo il 1945. Il giudizio positivo sulla DC centrista o di destra in Italia sar\u00e0 espresso anche da Bradesco, sebbene anche i suoi contatti andassero in direzione micheliniana. Nel 1977 Sima rilasci\u00f2 una intervista a un missino siciliano che verr\u00e0 pubblicata da una casa editrice di destra vicina alle posizioni di Pino Romualdi, Edizioni Thule. Claudio Mutti, Edizioni all'insegna del Veltro, ha invece tradotto \"Il crollo di un'oligarchia\" di Horia Sima."}
{"id": "2142128", "revid": "767487", "url": "https://it.wikipedia.org/wiki?curid=2142128", "title": "HMS Bellona (1760)", "text": "L'HMS \"Bellona\" fu un vascello britannico, varato il 19 febbraio del 1760.\nStoria.\nLa vera vita operativa della Bellona, una delle prime navi di linea a 74 cannoni, cominci\u00f2 nell'agosto 1761 quando la nave impegn\u00f2 e sconfisse la francese \"Courageux\" catturandola. Nel 1780 guid\u00f2 un attacco contro i francesi al largo della Guadalupa. Tre anni pi\u00f9 tardi entr\u00f2 a fare parte della flotta del Baltico, ma poco prima della battaglia di Copenaghen si incagli\u00f2 e non partecip\u00f2 all'azione.\nLa stessa inoltre partecip\u00f2 al cosiddetto Blocco di Brest, nella Inshore Squadron, posto in essere dalla marina inglese ai danni di quella francese tra il XVIII e XIX secolo durante le guerre napoleoniche.\nLa \"Bellona\" rimase in servizio fino al 1814, quando fu demolita.\nCaratteristiche.\nLa nave presentava un'innovazione per i tempi, introdotta dall'architetto Snodgrass, in quanto poteva contare su uno scafo rinforzato con bracci diagonali che le consentivano una maggiore resistenza sia al logorio della navigazione che alle eventuali bordate nemiche.\nCitazioni.\nL'HMS \"Bellona\", viene citata altres\u00ec dallo scrittore Patrick O'Brian che nel romanzo \"Doppia missione\", viene dall'autore posta ai comandi del protagonista, il comandante di vascello Jack Aubrey."}
{"id": "2142131", "revid": "767487", "url": "https://it.wikipedia.org/wiki?curid=2142131", "title": "Giacomo Devecchi", "text": "Carriera.\nIn passato ha vestito le maglie dell' e della .\nDal 2006 \u00e8 alla , squadra con cui ha conquistato la promozione in Serie A battendo 3-1 il in finale play-off.\nIl 19 luglio 2011 la Dinamo Sassari lo riconferma per un'altra stagione ancora insieme al capitano Manuel Vanuzzo, Brian Sacchetti e Mauro Pinton..\nAl termine di una stagione che ha visto la Dinamo raggiungere il quarto posto in classifica nella regular season e le semifinali nei playoff scudetto, il 5 luglio 2012 la societ\u00e0 sarda comunica di aver rinnovato il contratto con il giocatore per altre tre stagioni.\nIl 29 settembre 2019 festeggia le 600 presenze in maglia considerando tutte le competizioni disputate.\nStatistiche.\nCampionato "}
{"id": "2142134", "revid": "1305772", "url": "https://it.wikipedia.org/wiki?curid=2142134", "title": "Cirrus Design", "text": "La Cirrus Design Corporation \u00e8 una azienda aeronautica statunitense con sede a Duluth, in Minnesota, produttrice di aerei da turismo e Light-sport aircraft (LSA). \u00c8 stata fondata nel 1984 da Alan e Dale Klapmeier per produrre il VK-30, un velivolo fornito in kit di montaggio.\nL'azienda ha prodotto alcuni tipi di velivolo, nelle serie SR20 e SR22, ed ha in realizzazione un jet leggero, il Vision SJ50. Dal 2001 il 58% del suo capitale \u00e8 in mano ad una societ\u00e0, la Crescent Investments, che \u00e8 la filiale americana della First Islamic Investment Bank of Bahrain (ora Arcapita), che per\u00f2 sta cercando acquirenti per dismettere la sua partecipazione. Il fatto non desta preoccupazioni nella dirigenza in quanto la banca era considerata un investitore a medio termine."}
{"id": "2142136", "revid": "838137", "url": "https://it.wikipedia.org/wiki?curid=2142136", "title": "Dino De Antoni", "text": "Biografia.\nNasce a Chioggia, sede vescovile in provincia di Venezia, il 12 luglio 1936; \u00e8 ultimogenito di dodici figli.\nFormazione e ministero sacerdotale.\nIl 23 ottobre 1960 \u00e8 ordinato presbitero.\nConsegue la laurea in diritto canonico presso la Pontificia Universit\u00e0 Lateranense.\nDopo l'ordinazione \u00e8 insegnante nel locale seminario; nel 1963 \u00e8 nominato cappellano dei pescatori e nel 1964 vicerettore del seminario. Dal 1967 \u00e8 parroco a Dolfina, frazione di Cavarzere, e dal 1971 canonico penitenziere. Nel 1976 diventa promotore di giustizia del tribunale ecclesiastico diocesano e di quello regionale Triveneto e membro del Consiglio presbiterale diocesano. Dal 1977 \u00e8 vicario episcopale per l'apostolato dei laici e assistente diocesano di Azione Cattolica.\nNel 1981 diviene arciprete della cattedrale di Chioggia; nel 1988 viene chiamato dal vescovo Sennen Corr\u00e0 a ricoprire l'ufficio di vicario generale della diocesi di Chioggia, ufficio che gli viene confermato anche dai vescovi Alfredo Magarotto e Angelo Daniel. Ricopre l'incarico di amministratore diocesano nel 1989 e 1997.\nMinistero episcopale.\nIl 2 giugno 1999 papa Giovanni Paolo II lo nomina arcivescovo metropolita di Gorizia; succede ad Antonio Vitale Bommarco, dimessosi per raggiunti limiti di et\u00e0. Il 15 settembre dello stesso anno riceve l'ordinazione episcopale, nella cattedrale di Chioggia, dal vescovo Angelo Daniel, coconsacranti l'arcivescovo Antonio Vitale Bommarco e il vescovo Alfredo Magarotto, alla presenza di 18 vescovi ed oltre 200 sacerdoti concelebranti. Il 26 settembre 1999 prende possesso canonico dell'arcidiocesi di Gorizia, mentre il 29 giugno 2000 riceve il pallio dalle mani di papa Giovanni Paolo II in piazza San Pietro.\n\u00c8 assistente spirituale della sezione triveneta dell'UNITALSI e membro del consiglio di amministrazione della fondazione di religione \"Santi Francesco d'Assisi e Caterina da Siena\" della Conferenza Episcopale Italiana.\nIl 18 aprile 2002 alla presenza del cardinale Marco C\u00e9, patriarca di Venezia, apre le celebrazioni per i 250 anni dall'erezione dell'arcidiocesi di Gorizia, durante i quali \u00e8 curata la prima mostra completa del Tesoro di Aquileia.\nDal 2004 al 2006 svolge la visita pastorale in tutte le parrocchie dell'arcidiocesi.\nNei giorni 18, 22 e 27 settembre 2009 riceve gli onori dalle autorit\u00e0 civili e militari e dell'episcopato regionale in occasione del decennale del suo solenne ingresso nell'arcidiocesi.\nDal 13 settembre 2011 al 29 maggio 2012 \u00e8 presidente della Conferenza episcopale triveneta, in sostituzione del cardinale Angelo Scola, gi\u00e0 patriarca di Venezia, nominato arcivescovo di Milano.\nDal 13 al 15 aprile 2012 presiede i lavori del Convegno ecclesiale \"Aquileia 2\" nelle citt\u00e0 di Grado e Aquileia alla presenza dell'episcopato triveneto.\nIl 28 giugno 2012 papa Benedetto XVI accoglie la sua rinuncia, presentata per raggiunti limiti d'et\u00e0; gli succede Carlo Roberto Maria Redaelli, fino ad allora vescovo ausiliare di Milano.\nMuore il 22 marzo 2019 nella sua abitazione di Gorizia, dopo una lunga malattia. Dopo i funerali, celebrati il 25 marzo dall'arcivescovo Carlo Redaelli nella chiesa del Sacro Cuore a Gorizia, viene sepolto nella cripta della cattedrale dei Santi Ilario e Taziano.\nGenealogia episcopale.\nLa genealogia episcopale \u00e8:"}
{"id": "2142137", "revid": "599013", "url": "https://it.wikipedia.org/wiki?curid=2142137", "title": "Encefalite trasmessa da zecche", "text": "L'encefalite (o meningoencefalite) trasmessa da zecche (in sigla TBE dall'inglese \"Tick-Borne Encephalitis\") \u00e8 una malattia virale umana che coinvolge il sistema nervoso centrale e si registra in molte parti dell'Europa e dell'Asia. La malattia \u00e8 dovuta alla diffusione di virus a RNA appartenenti al genere \"Flavivirus\", che vengono in genere trasmessi all'essere umano dal morso di zecche del genere \"Ixodes\". Il virus della TBE \u00e8 un agente patogeno umano neurotropico. Le manifestazioni pi\u00f9 comuni della TBE sono la meningite (49%), la meningoencefalite (41%) e la meningoencefalomielite (10%).\nNell'Europa centrale sono stati segnalati anche vari casi di TBE contratta consumando latte non pastorizzato o prodotti caseari derivati da latte infetto.\nStoria.\nVenne identificata per la prima volta in Russia nel 1937.\nEpidemiologia.\n\u00c8 diffusa in Europa e Asia, soprattutto nella federazione Russa e nella Europa centrale con aree endemiche in Austria, Slovenia, Germania, Estonia, Lituania e Svizzera. Nelle aree endemiche, la TBE ha un'incidenza di 1,2 per 10.000 con una mortalit\u00e0 in Europa di circa l'1%. La mortalit\u00e0 in Asia risulta pi\u00f9 elevata (5-20%).\nSi mostra pi\u00f9 raramente in Italia soprattutto nelle Alpi orientali. In Italia \u00e8 stata identificata per la prima volta nel 1994 in provincia di Belluno dove nei cinque anni successivi sono stati identificati 35 casi di malattia. Il periodo di maggior rischio epidemico \u00e8 quello intercorso fra i mesi di aprile e agosto.\nSi mostra maggiormente in individui adulti rispetto a quelli pi\u00f9 giovani e nei bambini.\nEziologia.\nL'agente responsabile \u00e8 un virus appartenente alla famiglia dei Flaviviridae del genere \"Flavivirus\", con genoma a RNA a filamento singolo (ssRNA+ da 11Kbp). Pu\u00f2 essere iniettato nell'essere umano dal morso di tutti gli stadi di sviluppo della zecca (larva, ninfa e adulto). Serbatoi sono marmotte, topi, pecore e capre; per queste ultime \u00e8 documentata anche un'altra forma di acquisizione dell'infezione: attraverso il latte contaminato.\nTipologie.\nEsistono 3 sottotipi del virus che causano differenti sindromi cliniche:\nAltre neuropatie causate da altri Flavivirus trasmessi da zecche che differiscono per vettori e manifestazioni cliniche sono associate ai virus:\nClinica.\nIl morso, per via dell'effetto anestetizzante della saliva della zecca, risulta indolore e nel suo sviluppo non mostra particolari sintomi. La malattia \u00e8 caratterizzata da un andamento bifasico in circa l'80% dei pazienti. Dopo un periodo di incubazione di circa 8 giorni (range 4-28 giorni) dal morso della zecca, il paziente presenta sintomi aspecifici (febbricola, malessere, nausea, vomito, cefalea, mialgie). Nella maggior parte dei casi questi sintomi si risolvono spontaneamente in una settimana. Circa un terzo dei pazienti, dopo 2-8 giorni da questa prima fase, sviluppa meningite, meningoencefalite o meningoencefalomielite. Nei bambini si pu\u00f2 osservare anche una forma clinica simile alla Guillan-Barr\u00e9. Le manifestazioni cliniche tendono ad essere pi\u00f9 gravi nei soggetti anziani o immunocompromessi.\nL'encefalite pu\u00f2 manifestarsi con una coscienza compromessa che va dalla sonnolenza allo stupore e, in rari casi, al coma. Altre manifestazioni comprendono cambiamenti di personalit\u00e0, disturbi del comportamento, disturbi della concentrazione e della funzione cognitiva e tremori delle estremit\u00e0; molto raramente si manifestano convulsioni focali o generalizzate, delirio e psicosi.\nLe paresi flaccide possono insorgere durante la fase febbrile della malattia e occasionalmente sono precedute da un forte dolore nei gruppi muscolari colpiti. Gli arti superiori sono pi\u00f9 spesso colpiti rispetto agli arti inferiori e ai segmenti prossimali pi\u00f9 frequentemente di quelli distali. I pazienti con paresi di muscoli respiratori richiedono piuttosto comunemente un supporto ventilatorio artificiale. Il coinvolgimento delle parti centrali del tronco cerebrale e del midollo allungato \u00e8 associato a prognosi infausta. La eventuale mielite di solito associata all'encefalite e solo molto raramente come unica manifestazione della TBE.\nDiagnosi.\nUna corretta diagnosi si ottiene tramite i test sierologici. Inoltre altri esami sono la PCR e la RT-PCR.\nTerapia.\nAttualmente non esiste una terapia farmacologica specifica per la TBE. La meningite, l'encefalite o la meningoencefalitemielite richiedono il ricovero e le cure di supporto basate sulla gravit\u00e0 della sindrome. Farmaci anti-infiammatori, come i corticosteroidi, possono essere considerati in circostanze specifiche per sollievo sintomatico. Potrebbe essere necessario l'intubazione e il supporto del ventilatore.\nPrognosi.\nSi sono registrati decessi, ma rimangono in piccolissima percentuale rispetto ai casi riscontrati; importante \u00e8 il fattore et\u00e0 in quanto la prognosi migliora ad una et\u00e0 pi\u00f9 bassa.\nPrevenzione.\nNegli habitat dove vivono le zecche (foreste e radure, soprattutto dalla primavera all'autunno) l'utilizzo di un abbigliamento adeguato e dei repellenti disponibili riduce la possibilit\u00e0 di contagio. Esiste un vaccino di origine austriaca, creato nel 2000, poi denominato Ticovac registrato anche in Italia.\nIl ciclo vaccinale di base prevede la somministrazione di tre dosi (all\u2019et\u00e0 di 0, 1-3 mesi, 9-12 mesi) con richiami a cadenza triennale, per via intramuscolare, preferibilmente nella regione deltoidea. Esiste anche la possibilit\u00e0 di seguire un ciclo accelerato di vaccinazione, che per\u00f2 non garantisce gli stessi risultati del ciclo classico, in termini di risposta anticorpale."}
{"id": "2142138", "revid": "347480", "url": "https://it.wikipedia.org/wiki?curid=2142138", "title": "Encefalite della Taiga", "text": ""}
{"id": "2142139", "revid": "347480", "url": "https://it.wikipedia.org/wiki?curid=2142139", "title": "Meningoencefalite primavera-estate", "text": ""}
{"id": "2142142", "revid": "1305772", "url": "https://it.wikipedia.org/wiki?curid=2142142", "title": "Thomas Lubanga", "text": "Lubanga \u00e8 stato fondatore e leader del gruppo ribelle filo-ugandese dell'Unione dei Patrioti Congolesi (UPC), e ha giocato un ruolo chiave nel conflitto dell'Ituri, durante la Seconda Guerra del Congo. I ribelli sotto il suo comando sono stati accusati di violazioni sistematiche dei diritti umani, inclusi massacri etnici, uccisioni, torture, stupri di guerra, mutilazioni e coscrizioni forzate di bambini soldato.\nNel 2002 conquist\u00f2 la citt\u00e0 di Bunia, compiendo varie uccisioni di civili, rapimenti e stupri, in particolare contro l'etnia Lendu.\nIl 17 marzo 2006, Lubanga \u00e8 divenuto la prima persona mai arrestata in base ad un mandato di cattura della Corte penale internazionale. Il suo processo, per il crimine di guerra di \"aver coscritto e arruolato bambini sotto l'et\u00e0 di 15 anni e averli utilizzati per partecipare attivamente alle ostilit\u00e0\", \u00e8 iniziato il 26 gennaio 2009 e si \u00e8 concluso con una condanna in primo grado il 14 marzo 2012. e una successiva sentenza in via definitiva a 14 anni di reclusione il 10 luglio 2012.\nBiografia.\nInfanzia e famiglia.\nLubanga \u00e8 nato il 29 dicembre 1960 a Djiba, nella provincia dell'Ituri nella Repubblica Democratica del Congo (allora Zaire). \u00c8 di gruppo etnico Hema-Gegere. Ha studiato all'Universit\u00e0 di Kisangani, ha una laurea in psicologia. \u00c8 sposato e ha sette figli.\nConflitto dell'Ituri.\nDurante la Seconda Guerra del Congo, Lubanga \u00e8 stato un comandante militare e \"ministro della difesa\" dei filo-ugandesi RDC-ML (Raggruppamento per la Democrazia Congolese-Movimento per la Liberazione). Nel luglio 2001 ha fondato un altro gruppo ribelle, l'Unione dei Patrioti Congolesi (UPC). All'inizio del 2002, Lubanga venne estromesso dal comando militare dell'RDC-ML e abbandon\u00f2 il gruppo. Nel settembre 2002, divenne Presidente dell'UPC e ne fond\u00f2 l'ala militare, le Forze Patriottiche per la Liberazione del Congo (FPLC).\nSotto la leadership di Lubanga l'UPC, a maggioranza etnica Hema, divenne uno degli attori principali nel conflitto dell'Ituri tra i gruppi etnici Hema e Lendu. Nel 2002 l'UPC prese il controllo di Bunia, capoluogo della provincia dell'Ituri, ricco di miniere d'oro, chiedendo che il governo Congolese riconoscesse l'Ituri come una Provincia autonoma. Lubanga venne arrestato il 13 giugno 2002, durante una missione a Kinshasa, ma venne rilasciato dieci settimane dopo in uno scambio con un ministro del governo, rapito dai ribelli.\nHuman Rights Watch ha accusato l'UPC, sotto il comando di Lubanga, di \"massacri etnici, uccisioni, torture, stupri e mutilazioni\", nonch\u00e9 del reclutamento di bambini soldato. Tra il novembre 2002 e il giugno 2003, l'UPC avrebbe ucciso 800 civili in base alla loro etnia nella regione delle miniere d'oro di Mongbwalu. Tra il 18 febbraio e il 3 marzo 2003, l'UPC \u00e8 accusato di aver distrutto 26 villaggi, uccidendo almeno 350 persone e forzando 60.000 persone a lasciare le proprie case. Le organizzazioni di diritti umani sostengono che Lubanga \u00e8 arrivato ad avere 3.000 bambini-soldato tra 8 e 15 anni. Lubanga avrebbe ordinato ad ogni famiglia nell'area sotto il suo controllo di aiutare lo sforzo bellico donando qualcosa: soldi, una mucca, o un figlio da arruolare nella sua milizia.\nL'UPC venne estromesso da Bunia dall'esercito ugandese nel marzo 2003. Lubanga si spost\u00f2 quindi a Kinshasa e registr\u00f2 l'UPC come partito politico. ma venne arrestato il 19 marzo 2005 in connessione con l'uccisione di 9 peacekeeper bengalesi della MONUC nell'Ituri, il 25 febbraio 2005. Lubanga venne inizialmente detenuto in uno degli hotel pi\u00f9 lussuosi di Kinshasa, ma dopo alcuni mesi venne trasferito alla prigione centrale della citt\u00e0.\nIl processo all'Aja.\nNel marzo 2004, il governo congolese autorizz\u00f2 il Tribunale penale internazionale (TPI) ad investigare e perseguire \"crimini all'interno della giurisdizione della Corte, presumibilmente commessi nel territorio della RDC, a partire dall'entrata in vigore dello Statuto di Roma, il 1\u00ba luglio 2002.\"\nIl 10 febbraio 2006, una Camera ante-giudiziale del TPI trov\u00f2 che ci fossero basi ragionevoli per credere che Lubanga portasse una responsabilit\u00e0 penale di comando per il crimine di guerra di \"aver coscritto e arruolato bambini sotto i 15 anni e averli usati per partecipare attivamente alle ostilit\u00e0\", e rilasci\u00f2 un mandato per la sua cattura.\nIl 17 marzo 2006, Lubanga divenne la prima persona mai arrestata in base ad un mandato d'arresto del TPI, quando le autorit\u00e0 congolesi lo arrestarono e lo trasferirono sotto la custodia del TPI. Lubanga venne trasferito all'Aja, dove \u00e8 attualmente detenuto, assieme ad altri due capi ribelli, suoi avversari nel conflitto dell'Ituri: Germain Katanga e Mathieu Ngudjolo Chui. Il suo processo \u00e8 iniziato il 26 gennaio 2009 e si \u00e8 concluso il 14 marzo 2012 con il verdetto di condanna in primo grado: rischia una condanna a pena detentiva tra i 25 e i 30 anni. "}
{"id": "2142143", "revid": "226458", "url": "https://it.wikipedia.org/wiki?curid=2142143", "title": "Accademia dei sepolti", "text": "L\u2019Accademia dei sepolti \u00e8 un'accademia di Volterra, nata alla fine del XVI secolo.\nStoria.\nL'accademia nacque ufficialmente il 17 marzo 1597, su iniziativa di quattro dotti amici volterrani: Francesco di Niccol\u00f2 Incontri, il sacerdote e poeta Giovanni Villifranchi, il commediografo e poeta Giovan Battista Seghieri, il medico Martino di Antonino Falconcini.\nLe riunioni degli accademici furono condotte dapprima in alcune stanze del convento di Sant'Agostino, messe a loro disposizione dal teologo Guglielmo Del Bava, e poi nella chiesa di Santa Maria Maddalena. L'interesse suscitato da una lezione pubblica di incontri spinse il mecenate Raffaello di Giulio Maffei a mettere a disposizione dei Sepolti una sala del suo palazzo, fino a quando, nell'anno 1600, l'Accademia non ebbe a sua disposizione le stanze gi\u00e0 abitate dal capitano dei priori.\nLe riunioni dell'associazione vertevano sulle \"belle lettere\" e la giurisprudenza.\nDopo la forzata interruzione a causa dell'epidemia di peste del 1630, l'accademia riprese la sua attivit\u00e0, estendendola anche a rappresentazioni teatrali, lezioni di logica, di teologia, di storia e di archeologia (specialmente etruscologia, vista la presenza locale di importanti reperti di tale civilt\u00e0).\nIl prestigio dell'istituzione crebbe col passare degli anni, e l'accademia ebbe tra i propri soci corrispondenti molti personaggi della cultura italiana: ne furono membri Pietro Metastasio, Alessandro Manzoni, Antonio Guadagnoli, Giosu\u00e8 Carducci, Giovanni Marradi, Isidoro Del Lungo, Ermenegildo Pistelli.\nNel 1924 l'Accademia fond\u00f2 il periodico \"Rassegna Volterrana\", semestrale di arte e cultura, seguito nel 1928 dall'uscita del primo volume della \"Biblioteca della Rassegna Volterrana\", collana destinata a raccogliere i contributi pi\u00f9 ampi dell'accademia.\nDal 1964 l'Accademia \u00e8 stata riconosciuta ente morale.\nTra i suoi membri attuali, l'attore Edoardo Siravo."}
{"id": "2142146", "revid": "574302", "url": "https://it.wikipedia.org/wiki?curid=2142146", "title": "British Independent Film Awards 1999", "text": "La cerimonia di premiazione della 2\u00aa edizione dei British Independent Film Awards si \u00e8 svolta il 14 ottobre 1999 al Caf\u00e9 Royal di Londra ed \u00e8 stata presentata da John Gordon Sinclair.\nVincitori e candidati.\nI vincitori sono indicati in grassetto."}
{"id": "2142147", "revid": "124622765", "url": "https://it.wikipedia.org/wiki?curid=2142147", "title": "Una storia qualunque", "text": "Una storia qualunque \u00e8 una miniserie televisiva italiana del 2000.\nDescrizione.\nLa regia \u00e8 di Alberto Simone. La fiction venne trasmessa in prima visione su Rai Uno in due serate, il 19 e il 20 novembre 2000. Gli ascolti sono stati altissimi, spettatori (share 31,99%) per la prima parte e spettatori e il 37,01% per la seconda parte.\nSabato 7 giugno 2014 a dieci anni dalla scomparsa di Nino Manfredi la miniserie \u00e8 stata ritrasmessa in prima serata su Rai 1, condensata in un'unica puntata. Viene replicata nell'estate 2016 da Rai Premium.\nTrama.\n\"Una storia qualunque\" \u00e8 la storia di Michele La Torre, un uomo ormai anziano che, uscito dopo 30 anni di carcere per l'omicidio della moglie (che non ha commesso), va alla ricerca dei suoi due figli, Sara e Sandro, affidati ad un'altra famiglia dopo il suo arresto. Erano ancora molto piccoli, ma mentre Sara cresce sapendo di essere stata adottata, Sandro apprende dal padre adottivo la verit\u00e0 solo mentre questi \u00e8 in punto di morte e lui, sposato, ha gi\u00e0 un figlio.\nNella ricerca, Michele si fa aiutare da un avvocato con problemi economici che ha incontrato casualmente, Mirko Mancini, il quale gli offre ospitalit\u00e0. Grazie alle indagini di Mirko rintraccia i figli e si finge giardiniere per poter stare a contatto con loro e conoscerli meglio. Scopre cos\u00ec che il matrimonio di Sandro e Beatrice \u00e8 in crisi, ma riesce al contempo a farsi benvolere dalla famiglia e dal piccolo nipote Matteo, oltre che da Sara. Quando quest'ultima giunge al recapito indicato da Michele, per chiedere la restituzione di un paio di chiavi, conosce Mirko. I due si frequentano e si innamorano, ma l'avvocato \u00e8 costretto a mentire, a spacciare Michele per suo padre e, travolto dai sensi di colpa e dall'inganno in cui avvolge la donna, le rivela che suo padre \u00e8 vivo, a differenza di quanto Sara aveva sempre creduto, senza tuttavia nominarlo. \nSara reagisce con rabbia, chiudendo la porta alla rappacificazione con il genitore. Furiosa nei confronti di Mirko, si prepara a partire per Londra ma, irrompendo in casa dell'avvocato per un ultimo chiarimento, si riconosce nelle foto in cui, bambina, si trovava a fianco di Michele. Comprende dunque la reale identit\u00e0 del giardiniere. \nNel frattempo Mirko studia le vecchie carte del processo convincendosi dell'innocenza di Michele. Conduce una serie di indagini private, aiutato dall'anziano commissario Pietrostefano, che si era occupato della vicenda trent'anni prima, prima di essere pretestuosamente allontanato dal caso. Alla fine si riesce a trovare il vero colpevole dell'omicidio, un tale avvocato Mosca che, invaghito della moglie di Michele - all'epoca sua segretaria -, l'aveva uccisa, distruggendo cos\u00ec quell'intima e felice unit\u00e0 familiare in cui vivevano Michele e la moglie coi due bambini, in quanto quest'ultima aveva respinto le sue vili profferte, giacch\u00e9 felicemente innamorata di suo marito. L'assassino viene cos\u00ec assicurato alla giustizia e Michele pu\u00f2 finalmente riabbracciare i figli ed il nipote, stabilendosi a vivere a casa loro, cercando di ripristinare quel che poteva della sua famiglia."}
{"id": "2142148", "revid": "334045", "url": "https://it.wikipedia.org/wiki?curid=2142148", "title": "Lara Saint-Paul", "text": ""}
{"id": "2142150", "revid": "574302", "url": "https://it.wikipedia.org/wiki?curid=2142150", "title": "British Independent Film Awards 1998", "text": "La cerimonia di premiazione della 1\u00aa edizione dei British Independent Film Awards si \u00e8 svolta il 29 ottobre 1998 al Caf\u00e9 Royal di Londra ed \u00e8 stata presentata da Keith Allen.\nVincitori e candidati.\nI vincitori sono indicati in grassetto."}
{"id": "2142151", "revid": "830939", "url": "https://it.wikipedia.org/wiki?curid=2142151", "title": "Antonio Guadagnoli", "text": "Biografia.\nFiglio del poeta bernesco Pietro Guadagnoli, studi\u00f2 presso il seminario di Arezzo, per poi laurearsi in giurisprudenza nel 1821 all'Universit\u00e0 di Pisa.\nTra il 1832 ed il 1854 collabor\u00f2 ogni anno all'almanacco \u201cSesto Caio Baccelli\u201d dell'editore fiorentino Formiggini, occupandosi delle \"Prefazioni\", che componeva in sesta rima.\nInsegn\u00f2 lettere in varie scuole pisane ed aretine fino al 1847, quando grazie ad una cospicua eredit\u00e0, pot\u00e9 vivere di rendita, e occuparsi di politica. Nel 1848 divenne infatti gonfaloniere di Arezzo.\nSi mostr\u00f2 nell'occasione fervente liberale, e nonostante l'ordine governativo di impedire l'ingresso in citt\u00e0 a Giuseppe Garibaldi (profugo dopo la caduta della Repubblica Romana), riforn\u00ec di viveri i legionari garibaldini.\nLa sua produzione letteraria (poesie, novelle) ha sempre un tono divertito e colloquiale; ma \u00ab del Berni, cui vorrebbe paragonarsi, gli mancano le qualit\u00e0 essenziali, sebbene arguzia e satira, talvolta equivoca, non gli facciano difetto \u00bb.\nEbbe comunque un nugolo di imitatori: Arnaldo Fusinato, Norberto Rosa, G. Cavalieri, C. Masini, A. Bargiacchi, F. Guidi, G. Brini, A. Paperini, Antonino Nicosia, Lorenzo Borsini, ed altri."}
{"id": "2142152", "revid": "599013", "url": "https://it.wikipedia.org/wiki?curid=2142152", "title": "Disputa tra Horo e Seth", "text": "La disputa tra Horo e Seth \u00e8 un racconto appartenente alla letteratura egizia antica.&lt;br&gt;\n\u00c8 una riformulazione a livello popolare di miti molto pi\u00f9 antichi. I temi mitologici antichi, gi\u00e0 trascurati da parte della teologia del Nuovo Regno, in quanto troppo sofisticati, sono stati ripresi con una angolatura pi\u00f9 popolareggiante ad uso e consumo dei narratori.\nNel caso della \"disputa tra Horus e Seth\" vi \u00e8 uno dei miti centrali e fondamentali dell'intera religiosit\u00e0 egizia che ispira e sostiene la trama di un racconto a tratti scanzonato e irrispettoso, quasi come se il popolo abbia la necessit\u00e0 di conservare una fisionomia limpida e nitida degli dei che solo la tradizione mitologica pu\u00f2 consentire, mentre invece nella stessa epoca le divinit\u00e0 si tramutano in elementi sempre pi\u00f9 misteriosi, vaghi e imperscrutabili. \nStoria.\nIl papiro Chester Beatty I, che ci tramanda questo straordinario racconto, appartiene al periodo della XX dinastia egizia ed \u00e8 conservato presso la Libreria Chester Beatty di Dublino. Redatto in ieratico e proveniente da Deir el-Medina appartenne allo scriba Qenherkhopshef. Molti egittologi sostengono che possa essere una riedizione di un testo pi\u00f9 antico e risalente al Medio Regno. In gioco vi \u00e8 la pesante eredit\u00e0 di Osiride, che viene disputata tra Horo e Seth. In questo racconto appare molto evidente il contrasto tra lo sfondo teologico e una stesura nella quale, invece, le divinit\u00e0 vengono descritte con parole e immagini molto familiari e lo stesso mondo divino in cui vivono finisce per riflettere il grigiore, la sregolatezza e la dissolutezza del mondo reale.\nIl tribunale degli dei \u00e8 sin troppo simile al corso della giustizia umana, con la sua lentezza esasperante nell'assumere decisioni, che nel caso specifico, si protrae per ben ottanta anni.\nAlla fine vince Horo che viene riconosciuto come il legittimo erede di Osiride e quindi trionfa la giustizia.\nTrama.\nE dopo ottanta lunghi anni la corte \u00e8 schierata al completo per decidere definitivamente sulla contesa. La guida il Signore Universale, ossia il dio Atum di Eliopoli, che in questa occasione parteggia per Seth e quindi non rispetta le regole della imparzialit\u00e0 dei giudicanti.\nAssieme ad Atum, il collegio giudicante \u00e8 formato dai Nove Dei (Enneade), che in un primo tempo sembrerebbe disposto a riconoscere ad Horo il suo diritto regale di successione.\nDa questo momento Seth si appella a qualunque giustificazione ed argomentazione, come ad esempio quella della sua maggiore forza fisica e quindi della sua migliore idoneit\u00e0 a sostituire degnamente Osiride. &lt;br&gt;\nVengono chiamate a consiglio anche altre divinit\u00e0 come il dio-ariete Khnum oppure inviate missive come alla Dea Madre di Ra.\nLa Grande Madre divina si pronuncia a favore di Horo, consigliando laute ricompense per lo sconfitto, ma anche in questa occasione il Signore Universale si mostra scettico sulla energia e sulla forza, e diremmo anche sulla saggezza, dispiegabili dal bambino Horo.&lt;br&gt;\nNon mancano attimi di tensioni e litigi anche all'interno della \"commissione giudicante\", parzialmente stemperati da atti scanzonati come l'improvvisa esibizione dei genitali da parte di Hathor, la dea del sicomoro tenuta davanti ad un rabbuiato Signore Universale.\nFinalmente viene data la parola ai due contendenti.\nSeth afferma di poter eliminare ogni giorno i nemici del Sole e quindi pretende la dignit\u00e0 di Osiride e chiede alla corte di allontanare Iside, che in risposta tende una trappola a Seth grazie ad un abile incantesimo. Seth cadendo nel tranello teso da Iside si risponder\u00e0, in qualche modo, gi\u00e0 da solo alle argomentazioni proposte da Iside, anticipando cos\u00ec la sentenza. Seth non accetta, per l'ennesima volta, la propensione dei giudici ad incoronare Horo e propone una sfida acquatica arricchita da eventi magici raccapriccianti.\nA questo punto il racconto cade nella volgarit\u00e0 seppur esilarante, delle abitudini sessuali di Seth e Horo.\nSeth sfida Horo :\" Vieni, trasformiamoci in due ippopotami e tuffiamoci nell'acqua nel mezzo del Verdissimo.A chi verr\u00e0 a galla entro un periodo di tre mesi non sar\u00e0 data la funzione [il comando]\". Iside cerca di arpionare Seth ippopotamo, ma alla fine prova compassione. Seth cerca di imporre la sua supremazia sessuale su Horo, che in realt\u00e0 Horo sembra accettare di buon grado. Horo racconta tutto alla madre portandole in prova il seme di Seth raccolto con le proprie mani. La madre inorridisce, taglia le mani di Horo, le getta in acqua e gli d\u00e0 delle mani equivalenti. Poi raccoglie il seme di Horo in un vaso e lo mette sulla lattuga che Seth \u00e8 solito consumare avidamente e che anche quel giorno divora rimanendo \"incinto\" di Horo. Quando il processo riprende, Seth afferma che la regalit\u00e0 spetta a lui perch\u00e9 \u00e8 lui ad aver dominato Horo, ha \"fatto opera di maschio\" su Horo. Il dio Thot ordina allora che il seme di entrambi si manifesti: quello di Seth risponde dall'acqua dove era stato gettato, quello di Horo esce dalla fronte di Seth dando scandalo e il colpo di grazia alla reputazione del dio che alla fine accetta il giudizio a lui sfavorevole.\nPone fine all'interminabile contesa una lettera spedita da Iside al sovrano, figlio di Ra, signore delle provviste, nella quale sottolinea che \u00e8 stata lei a concedere al popolo l'orzo, il frumento ed il bestiame necessari anche agli dei. La lettera raggiunge anche il Signore Universale ed i Nove Dei e finalmente Horo viene definitivamente incoronato sovrano mentre Seth diventa il dio del tuono e della tempesta dando sfogo, in tal modo, a tutto il suo rancore."}
{"id": "2142154", "revid": "767487", "url": "https://it.wikipedia.org/wiki?curid=2142154", "title": "Il dottor Miracolo", "text": "Il dottor Miracolo (\"Murders in the Rue Morgue\") \u00e8 un film horror del 1932, prodotto dalla Universal Pictures, liberamente tratto dal racconto di Edgar Allan Poe \"I delitti della Rue Morgue\" (1841).\nTrama.\nAl solo scopo di dimostrare al mondo la teoria dell'evoluzione, il dottor Miracolo non si crea scrupoli a procurarsi delle vittime al fine di incrociare il sangue di queste con quello di un gorilla che egli esibisce come fenomeno da baraccone. Ma il primate si ribella e fugge con la bella Camille per i tetti di Parigi. Non sfuggono le contaminazioni con \"Il gabinetto del dottor Caligari\".\nProduzione.\nIl film fu prodotto dall'Universal Pictures. Le riprese de \"Il dottor Miracolo\" si svolsero nell'arco di un mese circa, dal 19 ottobre 1931 al 13 novembre 1931 come documentato dal \"New York Times\". Tuttavia, per competere con il successo di \"Frankenstein\" (1931), lo studio chiese di aggiungere qualche scena aggiuntiva e quindi si effettuarono ulteriori riprese dal 10 al 19 dicembre 1931. Il budget stanziato fu di circa 190,000 dollari.\nPrima dell'inizio della produzione del film, il regista Robert Florey, e il protagonista Bela Lugosi, erano stati contattati per il progetto del trattamento cinematografico del romanzo \"Frankenstein\" di Mary Shelley. Tuttavia, con l'arrivo del giovane regista James Whale, Florey venne rimosso dal progetto. Come compensazione, al regista venne affidato \"Il dottor Miracolo\", con Bela Lugosi, che avrebbe dovuto interpretare il mostro nella riduzione di \"Frankenstein\" prima dell'arrivo di Boris Karloff.\nFlorey avrebbe voluto ambientare la storia nella Parigi del 1840 per restare fedele al racconto di Poe il pi\u00f9 possibile. Tuttavia, la produzione chiese al regista di \"modernizzare la storia\". In risposta, Florey fece preparare due adattamenti della trama. Alla fine, ci fu un compromesso, con l'ambientazione ottocentesca voluta da Florey e qualche cambiamento ai personaggi originali per rendere la storia pi\u00f9 moderna come richiesto dalla Universal.\nDistribuzione.\nDistribuito dall'Universal Pictures, il film usc\u00ec nelle sale statunitensi il 21 febbraio 1932."}
{"id": "2142156", "revid": "767487", "url": "https://it.wikipedia.org/wiki?curid=2142156", "title": "The Raven (film 1935)", "text": "The Raven \u00e8 un film horror del 1935, prodotto dalla Universal Studios e diretto da Lew Landers che aveva come interpreti principali Bela Lugosi e Boris Karloff. Il titolo riprende quello dell'omonimo racconto di Edgar Allan Poe \"il corvo\" (1845).\nTrama.\nIl famoso giudice Thatcher si reca dal brillante dottor Vollin per chiedergli di compiere una delicata operazione cerebrale a suo figlia Jean, rimasta vittima in un grave incidente d'auto.Ma il giudice non sa che Vollin \u00e8 un sadico appassionato dei racconti di Edgar Allan Poe e che quindi potrebbe mettere in serio pericolo la vita stessa di sua figlia. Infatti il dottore, a causa della sua mente malata e contorta, immagina che Jean sia la \"Lenore\" della poesia di Poe e la rapisce per poi tentare di ucciderla macabramente insieme al suo fidanzato e al povero Thatcher.\nProduzione.\nIl film fu prodotto dall'Universal Pictures. Il coreografo Theodore Kosloff cur\u00f2 le parti danzate accreditato come \"dance arranger\".\nNonostante il protagonista sia interpretato da Lugosi, fu Boris Karlof ad ottenere il \"top billing\", facendosi accreditare con il solo cognome.\nCuriosamente Karloff sarebbe apparso in un altro film dallo stesso titolo, distribuito in Italia come \"I maghi del terrore\", diretto nel 1963 da Roger Corman, con Vincent Price, Peter Lorre e Jack Nicholson.\nDistribuzione e accoglienza.\nDistribuito dalla Universal Pictures, il film usc\u00ec nelle sale cinematografiche USA l'8 luglio 1935. Ne venne fatta una riedizione che venne distribuita negli Stati Uniti il 5 aprile 1949.\nTroppo forte per la sensibilit\u00e0 del pubblico del 1935, trattando tematiche quali tortura, deturpamento e rabbiosa vendetta, il film non ebbe particolare riscontro al box office durante la sua prima distribuzione (come anche un altro film horror del 1935, \"Amore folle\" della MGM, con Peter Lorre), e indirettamente caus\u00f2 la temporanea messa al bando dei film horror in Gran Bretagna. Non essendo pi\u00f9 un genere economicamente fruttuoso, l'horror and\u00f2 lentamente fuori moda. Questo fatto caus\u00f2 molti problemi a Lugosi, che si trov\u00f2 progressivamente disoccupato e in difficolt\u00e0 nel mantenere la propria famiglia. La Universal Pictures cambi\u00f2 propriet\u00e0 nel 1936, e la nuova dirigenza era molto poco interessata a produrre film dell'orrore o del mistero.\nLasciando da parte il fatto che fossero rivali nelle pellicole horror dell'epoca, con Lugosi risentito del grande successo riscosso da Karloff nell'interpretare il ruolo del mostro di Frankenstein, nella met\u00e0 degli anni trenta entrambi gli attori erano uniti nello scopo di far nascere la Screen Actors Guild. Durante la produzione di \"The Raven\", Lugosi convinse altri quattro membri del cast del film a firmare per il sindacato."}
{"id": "2142160", "revid": "2150350", "url": "https://it.wikipedia.org/wiki?curid=2142160", "title": "Parco faunistico &quot;La Torbiera&quot;", "text": "Il parco faunistico La Torbiera \u00e8 un'area naturale protetta che comprende un'area aperta al pubblico e una zona protetta per la salvaguardia della fauna selvatica; \u00e8 stato istituita ad Agrate Conturbia (NO) nel 1977, allo scopo di preservare e studiare alcune specie animali in pericolo di estinzione.\nAmbiente.\nIl parco, che copre un'area di 40 ettari, \u00e8 situato in una zona di confine fra Pianura Padana e Prealpi, caratterizzata da un clima mite e sempre umido, e ricca di numerosi laghetti. Si tratta pertanto di un ambiente molto favorevole allo sviluppo di torbiere, che nascono dall'accumulo progressivo delle parti morte di vegetali sul fondo dei laghi. Nel terreno bagnato la carenza di ossigeno impedisce i processi di ossidazione e la completa decomposizione delle piante. I resti vegetali si trasformano quindi solo parzialmente, diventando torba, e si raccolgono sul fondo, facendo progressivamente diminuire la profondit\u00e0 del bacino. In tal modo le piante della riva si possono spingere verso l'interno, riducendo, fino alla sua scomparsa, la superficie dello specchio d'acqua.\nAnimali.\nSono presenti circa 400 esemplari relativi a 130 specie faunistiche, prevalentemente della regione paleoartica."}
{"id": "2142161", "revid": "55935", "url": "https://it.wikipedia.org/wiki?curid=2142161", "title": "Giuseppe Lahoz", "text": ""}
{"id": "2142162", "revid": "161374", "url": "https://it.wikipedia.org/wiki?curid=2142162", "title": "Invisible Agent", "text": ""}
{"id": "2142163", "revid": "216538", "url": "https://it.wikipedia.org/wiki?curid=2142163", "title": "Werewolf of London", "text": ""}
{"id": "2142164", "revid": "216538", "url": "https://it.wikipedia.org/wiki?curid=2142164", "title": "Dracula's Daughter", "text": ""}
{"id": "2142176", "revid": "2091899", "url": "https://it.wikipedia.org/wiki?curid=2142176", "title": "Multiviewer", "text": "Un multiviewer, detto anche multi image processor (in italiano reso come scompositore) \u00e8 un dispositivo in grado di ricevere in ingresso una serie di segnali video e di inviarli contemporaneamente a una o pi\u00f9 uscite. Il multiviewer facilita di molto il monitoraggio di numerosi segnali, contenendo i costi e le complicazioni derivanti dall'impiego di numerosi monitor singoli.\nI multiviewer sono di impiego diffuso in televisione e per impieghi di sorveglianza e controllo.\nAspetti tecnici.\nCostruzione.\nDal punto di vista concettuale, il multiviewer \u00e8 composto da una serie di unit\u00e0 logiche ognuna delle quali pu\u00f2 gestire una serie di ingressi e di uscite. A seconda delle esigenze di impiego, \u00e8 possibile prevedere un numero diverso di ingressi e uscite totali.\nConnessioni in ingresso.\nA seconda del tipo e del livello di sofisticazione, un multiviewer ha il notevole vantaggio di poter accettare ingressi in qualunque tipo di formato. Per applicazioni video, vengono gestiti segnali video sia compositi che a componenti, segnali digitali sia a definizione standard che ad alta definizione. Ogni segnale pu\u00f2 essere di uno standard diverso (per esempio PAL, NTSC, 576i, 720p). Inoltre possono essere utilizzati direttamente segnali provenienti da computer come DVI e VGA. Altri ingressi ausiliari comprendono un nero di riferimento e uno o pi\u00f9 timecode, che pu\u00f2 essere decodificato e mostrato come segnale orario.\nConnessioni in uscita.\nAnche le uscite del multiviewer sono in numero variabile e configurabile. Come dispositivo di uscita possono essere utilizzati normali monitor TV ma la scelta pi\u00f9 comune ricade su scehrmi per computer, per via della risoluzione maggiore, e soprattutto su grandi schermi LCD o al plasma, per via delle buone caratteristiche e dal costo molto ridotto. Si utilizzano anche videoproiettori. Le singole uscite consistono di solito in un gruppo di interfacce SDI, VGA e DVI. I modelli pi\u00f9 sofisticati hanno anche connessioni HDMI associati a sistemi in fibra ottica per coprire distanze elevate, come pu\u00f2 succedere tra la sala apparati e i luoghi di utilizzo.\nUtilizzo.\nApplicazioni televisive.\nOgni uscita del multiviewer pilota un singolo schermo, sul quale possono essere inviati i segnali richiesti scegliendoli tra quelli disponibili in ingresso. Dal momento che tutti i segnali necessari per una produzione televisiva devono essere continuamente monitorati, il multiviewer \u00e8 molto utile in tutti gli ambiti tecnici.\nAlbum studio.\nRispetto ai monitor singoli, in uno studio televisivo \u00e8 possibile configurare rapidamente tutti i segnali da visualizzare in base a ogni singola produzione, e ripetere ogni singolo segnale in tutte le postazioni dove serve. Sfruttando gli ingressi dei timecode, \u00e8 inoltre piuttosto semplice visualizzare orologi dovunque venga richiesto.\nCentrale video.\nIl multiviewer facilita molto il controllo di tutti i segnali in ingresso e in uscita dalla centrale video di un'emittente. Inoltre, l'impostazione di opportuni segnali di allarme \u00e8 molto utile per un rapido intervento di problemi sui segnali.\nEmissione.\nL'emissione pu\u00f2 agevolmente controllare tutti i segnali necessari, sia in ingresso che in uscita. Su un singolo monitor possono essere visti sia i segnali principali che quelli di scorta, i segnali di controllo e l'uscita effettiva. Anche nel caso dell'emissione l'impostazione di opportuni segnali di allarme riduce i tempi di intervento.\nApplicazioni di videosorveglianza.\nNel caso della videosorveglianza, tutte le telecamere utilizzate possono essere viste su un singolo monitor. Applicazioni di sicurezza, sorveglianza del traffico e di grandi ambienti sono semplificate dallo disponibilit\u00e0 di molti segnali in uno spazio ridotto. Inoltre, software specifico \u00e8 in grado di rilevare automaticamente anomalie, come la presenza di movimento in uno dei segnali."}
{"id": "2142177", "revid": "1573940", "url": "https://it.wikipedia.org/wiki?curid=2142177", "title": "Lacerta agilis", "text": "La lucertola degli arbusti (\"Lacerta agilis\" \u00e8 un sauro della famiglia dei Lacertidi diffuso in gran parte dell'Europa e in parte dell'Asia fino alla Mongolia.\nDescrizione.\nI giovani alla nascita misurano circa 6\u00a0cm e sono marroni con due strisce longitudinali pi\u00f9 chiare sul dorso. Sui fianchi hanno delle macchie chiare circondate di nero e al centro del dorso ci sono varie macchie nere ovali con delle pi\u00f9 piccole macchie chiare all'interno.\nI maschi adulti sono grandi e robusti e possono raggiungere i 25\u00a0cm di lunghezza, compresa la coda. Hanno i fianchi ed i lati del capo di un verde brillante. Di solito superiormente hanno due strisce beige longitudinali e la schiena \u00e8 marrone con macchie variabili, pi\u00f9 chiare o pi\u00f9 scure. La parte superiore del capo \u00e8 solitamente marrone.\nLe femmine sono brune con due strie longitudinali sul dorso pi\u00f9 chiare e macchie pi\u00f9 chiare o pi\u00f9 scure.\nLa colorazione \u00e8 comunque variabile tra le varie sottospecie.\nEcologia.\nNel suo areale frequenta vari ambienti quali prati, steppe, dune costiere, praterie alpine, siepi e margini del bosco fino a 2.500 m s.l.m.&lt;br&gt;\nEscono dal letargo invernale tra marzo ed aprile e iniziano dopo breve i primi accoppiamenti; i maschi inseguono le femmine e le catturano con un morso alla base delle zampe posteriori, piegandosi poi su se stessi per congiungere le cloache.\nLe femmine possono deporre una o due volte durante la bella stagione per circa 4-14 uova all'anno.\nI piccoli compaiono tra luglio ed ottobre, a seconda della data di deposizione delle uova.&lt;br&gt;\nSi nutre di ogni sorta di artropodi delle giuste dimensioni per essere mangiati.&lt;br&gt;\n\u00c8 una specie diurna.&lt;br&gt;\nI maschi si differenziano dalle femmine per essere solitamente verdi ed in particolare per il collo e la testa pi\u00f9 grandi in proporzione con il corpo cos\u00ec come altri lacertidi.\nDistribuzione e habitat.\nPartendo da occidente si pu\u00f2 trovare in alcune localit\u00e0 isolate dei Pirenei, e dalla met\u00e0 orientale della Francia \u00e8 diffusa ampiamente in tutta l'Europa centrale ed in Asia fino alla sponda sudoccidentale del lago Baikal.\nNel Regno Unito vive in alcune localit\u00e0 isolate della costa meridionale ed occidentale.\nAnche in Svezia \u00e8 presente in alcune localit\u00e0.\nA sud si ferma a nord delle Alpi e in Italia si pu\u00f2 trovare in poche localit\u00e0 delle Alpi sudoccidentali e delle Alpi nord-orientali.\n\u00c8 presente nei Balcani fino alla Grecia settentrionale.Si pu\u00f2 trovare in zone umide con presenza di verde o in zone aride\nConservazione.\n\u00c8 in leggera diminuzione per la perdita degli habitat e, nelle valli alpine, per lo sviluppo del turismo.\nSottospecie.\nSono note le seguenti sottospecie:"}
{"id": "2142178", "revid": "1305772", "url": "https://it.wikipedia.org/wiki?curid=2142178", "title": "Glasgow (disambigua)", "text": ""}
{"id": "2142182", "revid": "1601148", "url": "https://it.wikipedia.org/wiki?curid=2142182", "title": "John P. Fulton", "text": "La sua notoriet\u00e0 ebbe negli anni trenta, periodo nel quale fu uno dei componenti fissi della fantastica squadra della Universal Pictures che in quegli anni diede vita alla serie dei Mostri della Universal. A maturit\u00e0 acquisit\u00e0 fu vincitore di due Oscar ai migliori effetti speciali, per \"L'uomo meraviglia\" (1945) e \"I dieci comandamenti\" (1956).\nBiografia.\nDa giovane studi\u00f2 ingegneria, ma inizi\u00f2 presto la sua carriera nel mondo del cinema, dapprima come assistente fotografo, appassionandosi presto alle potenzialit\u00e0 offerte dal nascente cinema sonoro e avvicinandosi al mondo degli effetti speciali. L'incontro con Carl Laemmle, capo della Universal, fu decisivo per la sua carriera. Da ricordare la sua attiva collaborazione con Alfred Hitchcock per il quale fu il supervisore agli effetti speciali in sei film tra il 1942 e il 1958.\nFilmografia parziale.\nSecondo la filmografia presente sul sito Internet Movie Database, Jack Fulton fu \"special effects supervisor\" (supervisore agli effetti speciali) in 266 film.\nRiconoscimenti.\nCome accadudo in altri casi, questo artista ha avuto tardivo riconoscimento della sua opera da parte dei membri dell'Academy Awards. L'Oscar che sarebbe dovuto arrivare gi\u00e0 nel 1934 per gli straordinari effetti speciali de \"L'uomo invisibile\" (film per il quale non fu neppure candidato) giunse solo undici anni pi\u00f9 tardi (nel 1945 per \"L'uomo meraviglia\"), successo bissato nel 1952 con \"I ponti di Toko-Ri\" e triplicato nel 1957 con \"I dieci comandamenti\". Tuttavia la sua opera sul personaggio dell\"'Uomo invisibile\" gli fu parzialmente riconosciuta con le candidature agli Oscar 1941, 1942 e 1943 rispettivamente per i film \"La donna invisibile\", \"Il ritorno dell'uomo invisibile\" e \"Joe l'inafferrabile\".\nOltre a queste tre candidature e ai due Oscar vinti, Fulton aggiunse una seconda candidatura sempre nel 1940 (lo stesso anno della candidatura per \"La donna invisibile\") per il film \"Hellzapoppin in Grecia\" (\"The Boys from Syracuse\", 1940)."}
{"id": "2142183", "revid": "216538", "url": "https://it.wikipedia.org/wiki?curid=2142183", "title": "John Fulton", "text": ""}
{"id": "2142184", "revid": "4252", "url": "https://it.wikipedia.org/wiki?curid=2142184", "title": "Flusso piroclastico", "text": ""}
{"id": "2142185", "revid": "1573940", "url": "https://it.wikipedia.org/wiki?curid=2142185", "title": "Anatololacerta anatolica", "text": "La lucertola delle rocce (\"Anatololacerta anatolica\" ()) \u00e8 un sauro della famiglia Lacertidae, diffuso in Grecia e Turchia."}
{"id": "2142187", "revid": "767487", "url": "https://it.wikipedia.org/wiki?curid=2142187", "title": "Brookside (Delaware)", "text": "Brookside \u00e8 a census-designated place (CDP) degli Stati Uniti, situato nella Contea di New Castle dello stato del Delaware. La popolazione secondo il censimento del 2000 era di 14.806 abitanti.\nGeografia fisica.\nSecondo i dati dello United States Census Bureau, il CDP di Brookside si estende su una superficie totale di 10,1 km\u00b2, tutti quanti occupati da terre.\nPopolazione.\nSecondo il censimento del 2000, a Brookside vivevano 14.806 persone, ed erano presenti 3.858 gruppi familiari. La densit\u00e0 di popolazione era di 1.462,1 ab./km\u00b2. Nel territorio comunale si trovavano 5.645 unit\u00e0 edificate. Per quanto riguarda la composizione etnica degli abitanti, il 77,35% era bianco, il 15,03% era afroamericano, lo 0,32% era nativo, e il 2.61% era asiatico. Il restante 4,69% della popolazione appartiene ad altre razze o a pi\u00f9 di una. La popolazione di ogni razza proveniente dall'America Latina corrisponde al 5,59% degli abitanti.\nPer quanto riguarda la suddivisione della popolazione in fasce d'et\u00e0, il 26,8% era sotto i 18 anni, il 9,6% fra i 18 e i 24, il 33,2% fra i 25 e i 44, il 20,5% fra i 45 e i 64, mentre infine il 9,9% era al di sopra dei 65 anni di et\u00e0. L'et\u00e0 media della popolazione era di 34 anni. Per ogni 100 donne residenti vivevano 96,3 maschi."}
{"id": "2142190", "revid": "212348", "url": "https://it.wikipedia.org/wiki?curid=2142190", "title": "Larbi Mohammedi", "text": "Ha un record personale di 15 vittorie (5 per KO), 1 sconfitta e un no-contest.\nMuore a 23 anni in un incidente di moto."}
{"id": "2142193", "revid": "1543377", "url": "https://it.wikipedia.org/wiki?curid=2142193", "title": "Casio Loopy", "text": "Il , chiamato anche My Seal Computer SV-100, \u00e8 una console a 32-bit prodotta dalla Casio, commercializzata a partire dall'ottobre 1995 nel solo Giappone. Si tratta della seconda console della Casio, che aveva prodotto (con scarso successo) il Casio PV-1000 nel 1983. Il sistema era dedicato principalmente a un pubblico femminile, con la maggior parte dei titoli composta da simulatori di appuntamenti e simili. Caratteristica unica della console \u00e8 la presenza di una stampante termica a colori, in grado di produrre autoadesivi partendo da schermate di gioco; grazie a un'espansione denominata \"Magical Shop\" permette di ottenere immagini da dispositivi esterni (come lettori DVD o videoregistratori), modificarle e stamparle."}
{"id": "2142195", "revid": "857138", "url": "https://it.wikipedia.org/wiki?curid=2142195", "title": "Tuburan", "text": "Il toponimo Tuburan pu\u00f2 riferirsi a diverse localit\u00e0 delle Filippine:"}
{"id": "2142198", "revid": "32372", "url": "https://it.wikipedia.org/wiki?curid=2142198", "title": "Florian Furtw\u00e4ngler", "text": "Era nipote del compositore e direttore d'orchestra Wilhelm Furtw\u00e4ngler, e zio dell'attrice Maria Furtw\u00e4ngler."}
{"id": "2142202", "revid": "33689", "url": "https://it.wikipedia.org/wiki?curid=2142202", "title": "Epoch Cassette Vision", "text": " \u00e8 una console giapponese prodotta nel 1981 da Epoch. \u00c8 una delle prime console giapponesi a utilizzare come supporto le cartucce, in seguito adottato dalla maggior parte delle piattaforme.\nDalle capacit\u00e0 grafiche simili a quelle dell'Atari 2600, ma leggermente inferiori, possiede un sistema di controllo costituito da manopole e pulsanti, posizionati sul corpo della console stessa. Nonostante non abbia avuto un enorme successo sono stati prodotti due successori: Cassette Vision Jr., versione economica e di ridotte dimensioni, e Super Cassette Vision, quest'ultima introdotta nel 1984 ed esportata anche in Europa. La Epoch ha prodotto anche un sistema portatile, il Game Pocket Computer.\nSuper Cassette Vision.\nVersione migliorata a livello hardware, introdotta nel 1984 ed esportata in Europa."}
{"id": "2142203", "revid": "339392", "url": "https://it.wikipedia.org/wiki?curid=2142203", "title": "Torinese", "text": ""}
{"id": "2142208", "revid": "1318658", "url": "https://it.wikipedia.org/wiki?curid=2142208", "title": "Bonne Nouvelle (metropolitana di Parigi)", "text": "Bonne Nouvelle \u00e8 una stazione della metropolitana di Parigi situata lungo il boulevard de Bonne-Nouvelle, sulle linee 8 e 9.\nSi trova all'intersezione del II, IX e X \"arrondissement\".\nLa stazione.\nLa stazione venne aperta nel 1931 ed \u00e8 stata decorata con motivi aventi per tema il cinema, in occasione del centanerario della istituzione della metropolitana di Parigi. Il nome della stazione \u00e8 scritto con i caratteri della celebre scritta sita sulle colline di Hollywood a Los Angeles.\nEssa ha preso il nome da un'antica cappella costruita intorno al 1563 e dedicata a \"Notre-Dame-de-Bonne-Nouvelle\" in riferimento all'annunciazione di Maria vergine. La Cappella venne demolita nel 1591, durante l'assedio di Parigi da parte del futuro Enrico IV. La regina Anna d'Austria pose la prima pietra di una nuova chiesa nel 1624. Quest'ultima venne poi demolita nel 1823, ad esclusione del chiostro che venne annesso al nuovo tempio costruito fra il 1823 e il 1830."}
{"id": "2142209", "revid": "834", "url": "https://it.wikipedia.org/wiki?curid=2142209", "title": "Bilinguismo amministrativo in Polonia", "text": "Il bilinguismo in Polonia \u00e8 regolato dalla legge del 6 gennaio 2005 sulle minoranze nazionali ed etniche e sulle lingue regionali. \nLa normativa vigente in Polonia permette ad alcuni comuni con significativa popolazione appartenente a una minoranza linguistica di introdurre l'uso ufficiale di una seconda lingua ausiliaria rispetto al polacco.\nBiliguismo polacco/bielorusso.\n\u00c8 bilingue il comune urbano di Hajn\u00f3wka (in bielorusso \"\u0413\u0430\u0439\u043d\u0430\u045e\u043a\u0430\") nel Voivodato della Podlachia, dal 3 dicembre 2007.\nIl bielorusso \u00e8 riconosciuto come lingua ausiliaria nei comuni di Bielsk Podlaski (comune urbano), Bielsk Podlaski (comune rurale), Czeremcha, Czy\u017ce, Dubicze Cerkiewne, Gr\u00f3dek, Hajn\u00f3wka (comune rurale), Kleszczele, Narew, Narewka e Orla.\nBilinguismo polacco/casciubo.\nSono bilingui 2 comuni del Voivodato della Pomerania:\nIl casciubo \u00e8 riconosciuto come lingua ausiliaria nei comuni di Chmielno, Linia, Przodkowo, Puck (comune rurale), Somonino, St\u0119\u017cyca, Sul\u0119czyno e Szemud.\nBiliguismo polacco/lituano.\n\u00c8 bilingue il comune di Pu\u0144sk (in lituano \"Punskas\") nel Voivodato della Podlachia, dal 25 maggio 2006.\nBiliguismo polacco/tedesco.\nSono bilingui 17 comuni del voivodato di Opole:\nIl tedesco \u00e8 riconosciuto come linguaggio ausiliario nei comuni di Cisek, Dobrodzie\u0144, Dobrze\u0144 Wielki, G\u0142og\u00f3wek, Komprachcice, \u0141ubniany, Mur\u00f3w, Olesno, Paw\u0142owiczki, Polska Cerekiew e Krzanowice."}
{"id": "2142210", "revid": "104265", "url": "https://it.wikipedia.org/wiki?curid=2142210", "title": "Af Chapman", "text": "L'af Chapman \u00e8 un vascello ancorato ad ovest dell'isola di Skeppsholmen, nel centro di Stoccolma. Oggi la nave \u00e8 utilizzata come ostello.\nStoria.\nL'af Chapman \u00e8 stata costruita a Londra nel 1888. L'imbarcazione \u00e8 stata usata come nave scuola con il nome originario di Dunboyne. Il museo cittadino di Stoccolma la salv\u00f2 dalla distruzione nel 1947 adibendolo all'attuale uso."}
{"id": "2142212", "revid": "115691260", "url": "https://it.wikipedia.org/wiki?curid=2142212", "title": "Luigi Polano", "text": "Biografia.\nStudente in ragioneria, ader\u00ec alla Federazione Giovanile Socialista Italiana nel 1914 divenendone due anni dopo il segretario regionale per la Sardegna. Trasferitosi a Roma per studiare all'Istituto superiore di studi economici e commerciali, viene notato dal segretario del Partito Socialista Italiano, Costantino Lazzari, e nel giugno 1917 diviene il segretario nazionale della Fgsi.\nNel gennaio 1918 \u00e8 arrestato per sei mesi per \u00abdisfattismo\u00bb. Prosciolto, \u00e8 nuovamente arrestato per un comizio pacifista a Piombino e quindi internato per tutto il 1918.\nNel novembre 1919 rappresenta la Fgsi al congresso fondativo dell'Internazionale giovanile comunista. \u00c8 tra gli scissionisti di Livorno che il 21 gennaio 1921 costituiscono il Partito Comunista d'Italia. La Fgsi aderisce al nuovo partito al 90% e Polano \u00e8 confermato segretario della neonata Federazione Giovanile Comunista Italiana.\nNel 1922 \u00e8 a Trieste come caporedattore del quotidiano \"Il Lavoratore\". Polano con l'intera redazione \u00e8 arrestato nel 1923 e al giovane comunista toccher\u00e0 il domicilio coatto in Sardegna, dove per\u00f2 lavora subito da segretario regionale del Pcd'I. Dal 1924 inizia il suo peregrinare all'estero come cospiratore antifascista iscrivendosi anche al sindacato \"rosso\" dei marittimi e come tale aiuta gli spagnoli repubblicani nella loro guerra civile.\nDurante la seconda guerra mondiale \u00e8 in Unione Sovietica. Qui, alla fine di settembre del 1941, Palmiro Togliatti gli affida il compito di disturbare la radio fascista di Mario Appelius con proprie trasmissioni sul vero andamento della guerra. Benito Mussolini non riuscir\u00e0 mai a interrompere o a rintracciare l'origine delle trasmissioni antifasciste che dureranno fino al 1944, quando Roma sar\u00e0 liberata.\nNel 1945 torna in Sardegna dove diviene segretario della Federazione di Sassari del nuovo Partito Comunista Italiano. Per quest'ultimo sar\u00e0 sia deputato che senatore dal 1948 al 1968.\nMuore a Sassari il 24 maggio 1984, appena pochi giorni prima del segretario del partito Enrico Berlinguer."}
{"id": "2142217", "revid": "28592", "url": "https://it.wikipedia.org/wiki?curid=2142217", "title": "Principi-vescovi di Trento", "text": ""}
{"id": "2142218", "revid": "38120", "url": "https://it.wikipedia.org/wiki?curid=2142218", "title": "Arc de Triomf", "text": ""}
{"id": "2142220", "revid": "1915706", "url": "https://it.wikipedia.org/wiki?curid=2142220", "title": "Acido cinnamico", "text": "L'acido cinnamico \u00e8 un acido di colore bianco ed aspetto cristallino aghiforme, poco solubile in acqua, pi\u00f9 facilmente in alcool ed etere, caratterizzato da \"un odore di miele e fiori\", tuttavia il sapore, al gusto, risulta essere amaro.\nIl composto \u00e8 contenuto nell'olio essenziale di cannella (da cui il nome, dall'inglese \"cinnamon\", cannella), in balsami come lo storace (o \"olio di storace\", estratto da piante del genere \"Liquidambar\"), nel balsamo di Tol\u00f9 o del Per\u00f9 o nel burro di karit\u00e9. Esso viene dunque estratto da tali fonti naturali, ma pu\u00f2 anche essere sintetizzato chimicamente.\nQuesto acido viene prodotto per saponificazione con soda caustica. Il composto cos\u00ec ottenuto \u00e8 un sale di sodio che, trattato con acido cloridrico libera l'acido cinnamico.Sono noti due isomeri sotto forma trans- e cis-.\nL'acido cinnamico \u00e8 utilizzato, sotto forma di cinnamato, nell'industria alimentare per la sintesi di aromi, per la produzione di indaco sintetico e per certi farmaci usati come antielmintici, anche se il suo uso primario \u00e8 nella sintesi di esteri metilici, etilici e benzilici nell'industria dei profumi.\nLa molecola \u00e8 anche parte della via biosintetica dello shikimato e dei fenilpropanoidi. La sua biosintesi \u00e8 mediata dall'azione della fenilalanina ammonio-liasi (PAL) sulla fenilalanina.\nSintesi.\nUna piccola quantit\u00e0 di acido cinnamico pu\u00f2 essere prodotta in laboratorio utilizzando la Reazione di Perkin, ovvero facendo reagire della benzaldeide con anidride acetica in presenza di acetato di sodio come catalizzatore secondo la reazione:\nOltre all'acido cinnamico viene prodotto anche acido acetico, i due possono essere separati per distillazione.\nUn altro metodo ancora pi\u00f9 semplice ed interessante dal punto di vista pratico consiste nel far reagire benzaldeide e acetato di etile in presenza di etilato di sodio come catalizzatore:\nIn questo modo viene ottenuto il cinnamato di etile, il quale pu\u00f2 essere salificato a cinnamato di sodio saponificandolo con una base come idrossido di sodio (NaOH) o di potassio (KOH):\nIl cinnamato di sodio cos\u00ec ottenuto viene separato dall'alcol etilico per ebollizione o distillazione, nel caso si voglia recuperare l'alcol.\nOra basta acidificare il cinnamato di sodio (ad esempio con acido cloridrico) per ottenere l'acido cinnamico, il quale viene purificato dall'acqua e dal cloruro di sodio ottenuti per distillazione (P.E. acido cinnamico = 300\u00a0\u00b0C circa).\nAlternativamente \u00e8 possibile sfruttare la bassa solubilit\u00e0 dell'acido cinnamico lavando il prodotto finale molte volte con acqua per eliminare i residui di NaCl. il prodotto poi deve essere asciugato dai residui di acqua con un opportuno disidratante."}
{"id": "2142224", "revid": "228587", "url": "https://it.wikipedia.org/wiki?curid=2142224", "title": "Valvestino (disambigua)", "text": ""}
{"id": "2142227", "revid": "33689", "url": "https://it.wikipedia.org/wiki?curid=2142227", "title": "PV-1000", "text": "PV-1000 \u00e8 una console per videogiochi programmabile prodotta da Casio e commercializzata in Giappone nel 1983. Nello stesso anno Casio ha messo in commercio anche un home computer chiamato PV-2000; i due sistemi hanno i controller tra loro compatibili ma non i giochi. Sono stati prodotti circa 15 videogiochi, tra i quali conversioni di popolari arcade come \"Amidar\", \"Dig Dug\" e \"Pooyan\". Quello stesso anno Casio commercializz\u00f2 altri due computer MSX chiamati PV-7 e PV-16. La PV-1000 fu inizialmente venduta a 14,800\u00a5.\nCasio non riusc\u00ec a raggiungere una quota di mercato significativa, nonostante vendette questa console per 3 anni.\nGiochi.\nSono stati commercializzati solo 15 giochi (di 13 si hanno notizie) per il Casio PV-1000."}
{"id": "2142228", "revid": "110157", "url": "https://it.wikipedia.org/wiki?curid=2142228", "title": "Kingiseppskij rajon", "text": "Il Kingiseppskij rajon () \u00e8 un rajon dell'Oblast' di Leningrado, nella Russia europea occidentale; il capoluogo \u00e8 la citt\u00e0 di Kingisepp."}
{"id": "2142232", "revid": "1318658", "url": "https://it.wikipedia.org/wiki?curid=2142232", "title": "Filles du Calvaire (metropolitana di Parigi)", "text": "Filles du Calvaire \u00e8 una stazione sulla linea 8 della metropolitana di Parigi ed \u00e8 ubicata alla confluenza fra il III e l'XI \"arrondissement\" di Parigi.\nLa stazione.\nLa stazione venne aperta nel 1931 e prese il nome dalle monache benedettine della congregazione riformata di Nostra Signora del Calvario, dette \"Filles du Calvaire\". Antonietta d'Orl\u00e9ans-Longueville e padre Giuseppe da Parigi fondarono questo ordine a Poitiers nel 1617. Il monastero venne successivamente spostato a Parigi e chiuso durante la Rivoluzione francese."}
{"id": "2142237", "revid": "17204", "url": "https://it.wikipedia.org/wiki?curid=2142237", "title": "Super Cassette Vision", "text": ""}
{"id": "2142242", "revid": "28592", "url": "https://it.wikipedia.org/wiki?curid=2142242", "title": "Distretto di Boksitogorsky", "text": ""}
{"id": "2142244", "revid": "28592", "url": "https://it.wikipedia.org/wiki?curid=2142244", "title": "Distretto di Gatchinsky", "text": ""}
{"id": "2142245", "revid": "55935", "url": "https://it.wikipedia.org/wiki?curid=2142245", "title": "Charles Jean Laubert", "text": ""}
{"id": "2142249", "revid": "729019", "url": "https://it.wikipedia.org/wiki?curid=2142249", "title": "Battaglia di Soor", "text": "La battaglia di Soor (30 settembre 1745) vide la vittoria del re di Prussia Federico il Grande sull'esercito austro-sassone comandato dal principe Carlo Alessandro di Lorena, nel corso della guerra di successione austriaca (1740 \u2013 1748).\nAntefatto.\nTre mesi dopo la battaglia di Hohenfriedberg, il principe Carlo di Lorena aveva approfittato della trascuratezza con cui era tenuto il campo di Staudenz delle truppe di Federico il Grande, per lanciare un attacco di sorpresa contro queste ultime.\nAvendo distaccato numerosi reparti durante la sua marcia attraverso la Boemia, il numero degli effettivi dell'esercito di Federico il Grande si era ridotto a 22.500. Il principe Carlo aveva saputo che Federico non era riuscito ad occupare il Graner-Koppe, la collina a nord di Burkersdorf che dominava la pianura ad est e sud e quindi mosse con moschettieri, granatieri, cavalleria e 16 cannoni pesanti, lasciando a sud il rimanente del suo esercito.\nLa battaglia.\nI prussiani scoprirono la presenza degli austriaci e decisero di attaccare per primi nonostante la loro inferiorit\u00e0 numerica.\nMarciando in formazioni di colonne, Federico diresse il suo esercito verso nord, dove la battaglia inizi\u00f2 con le cannonate austriache indirizzate sulle indifese colonne di cavalieri prussiani mentre queste sfilavano sotto la collina del Graner-Koppe. Tuttavia, avendo resistito al fuoco nemico, la cavalleria prussiana riusc\u00ec a piegare a nord della collina.\nLe truppe del generale Buddenbrock iniziarono l'attacco, distogliendo la cavalleria austriaca dalle alture, ma il loro attacco si infranse contro la fanteria austriaca ed i prussiani dovettero ritirarsi sotto il fuoco dei moschetti austriaci. La collina di Graner-Koppe divenne anch'essa quindi oggetto dell'attacco di fanteria. L'\u00e9lite dei granatieri prussiani marci\u00f2 infatti direttamente contro le bocche da fuoco nemiche ma la loro prima linea fu decimata dal tiro combinato dei cannoni e dei moschetti. La seconda linea per\u00f2 avanz\u00f2 fino al contatto con i granatieri austriaci, riuscendo a conquistare la collina ed a porre fuori uso le pericolose batterie austriache.\nNel frattempo l'ala destra austriaca si impegn\u00f2 in una propria, separata battaglia quando i prussiani si mossero per liberare Burkersdorf. Dopo essersi quasi impantanati sotto il fuoco di un'altra batteria austriaca vicino alla citt\u00e0, le truppe prussiane del principe di Brunswick riuscirono a sconvolgere il centro dello schieramento austriaco.\nGli austriaci lasciarono allora il campo di battaglia: Federico il Grande aveva superato la situazione pi\u00f9 difficile della propria carriera.\nCollegamenti esterni.\nin tedesco:"}
{"id": "2142250", "revid": "1305772", "url": "https://it.wikipedia.org/wiki?curid=2142250", "title": "Akbar (disambigua)", "text": ""}
{"id": "2142252", "revid": "307923", "url": "https://it.wikipedia.org/wiki?curid=2142252", "title": "Convento di San Nicola", "text": "Convento di San Nicola pu\u00f2 riferirsi a:"}
{"id": "2142253", "revid": "2039709", "url": "https://it.wikipedia.org/wiki?curid=2142253", "title": "Bilinguismo amministrativo in Italia", "text": "Il bilinguismo in Italia ha come base normativa l'articolo 6 della Costituzione (\"La Repubblica tutela con apposite norme le minoranze linguistiche\"), che riconosce in via di principio la tutela delle lingue minoritarie presenti sul territorio nazionale.\nParticolari forme di tutela sono previste dagli statuti speciali delle regioni Trentino-Alto Adige per quanto concerne le lingue tedesca e ladina (incluse minoranze cimbre e mochene), della Valle d'Aosta per quanto riguarda la lingua francese e della Sicilia per la lingua albanese.\nLa Legge n. 482/1999.\nLa Legge n. 482 del 15 dicembre 1999 \"Norme in materia di tutela delle minoranze linguistiche storiche\"La norma riserva il valore legale degli atti amministrativi ai soli testi redatti in lingua italiana, consentendo l'uso delle lingue minoritarie sia italiane che estere nell'ambito delle sedi della Pubblica Amministrazione nel territorio sia locale che nazionale, oltre a stabilire all'art. 1 che \"la lingua ufficiale della Repubblica \u00e8 l'italiano\" prevede nei successivi articoli specifiche misure di tutela e valorizzazione per la \"lingua e la cultura delle popolazioni albanesi, catalane, germaniche, greche, slovene e croate e di quelle parlanti il francese, il franco-provenzale, il friulano, il ladino, l'occitano e il sardo\", quali:\nGli ambiti di applicazione della legge possono essere anche subcomunali e sono definiti dai Consigli Provinciali su richiesta del 15% dei cittadini dei comuni interessati o di 1/3 dei consiglieri comunali. Nel 2001 \u00e8 stato emesso il DPR n. 345 del 2 maggio 2001 (\"Regolamento di attuazione della legge 15 dicembre 1999, n. 482, recante norme di tutela delle minoranze linguistiche storiche\") che disciplina l'uso della lingua delle minoranze nelle scuole e nelle universit\u00e0, l'uso della lingua delle minoranze da parte dei membri dei consigli comunali, comunit\u00e0 montane, province e regioni, la pubblicazione degli atti ufficiali dello Stato nella lingua ammessa a tutela, l'uso orale e scritto delle lingue ammesse a tutela negli uffici delle pubbliche amministrazioni e il ripristino dei nomi originari e la toponomastica.\nLa Riforma della RAI del 1975 introdusse l'obbligo per la societ\u00e0 concessionaria di \"effettuare trasmissioni radiofoniche e televisive in lingua tedesca e ladina per la provincia di Bolzano, in lingua francese per la regione autonoma Valle d'Aosta ed in lingua slovena per la regione autonoma Friuli-Venezia Giulia\".\nLa Convenzione e il \"Contratto di servizio 2018-2022\" hanno esteso la copertura alle seguenti minoranze linguistiche ammesse a tutela: la lingua ladina per la provincia autonoma di Trento, la lingua sarda per la regione autonoma Sardegna, la lingua friulana per la regione autonoma Friuli-Venezia Giulia.\nDiverse Regioni hanno inoltre emesso ulteriori provvedimenti di tutela delle lingue locali.\nTrentino-Alto Adige.\nPer quanto concerne il Trentino-Alto Adige, lo Statuto all'art. 8 precisa in materia di toponomastica l'obbligo della bilinguit\u00e0 nel territorio della provincia di Bolzano, e l'art. 19 in materia di istruzione nella Provincia Autonoma di Bolzano l'insegnamento nelle scuole \u00e8 impartito nella lingua materna italiana o tedesca degli alunni, nonch\u00e9 per l'art. 59 le leggi regionali e provinciali ed i regolamenti provinciali sono pubblicati nel \"Bollettino ufficiale\" della regione, nei testi italiano e tedesco. Ma in particolare dall'art. 99 \"Nella regione la lingua tedesca \u00e8 parificata a quella italiana che \u00e8 la lingua ufficiale dello Stato. La lingua italiana fa testo negli atti aventi carattere legislativo e nei casi nei quali dal presente statuto \u00e8 prevista la redazione bilingue\", all'art. 100 \"I cittadini di lingua tedesca della provincia di Bolzano hanno facolt\u00e0 di usare la loro lingua nei rapporti con gli uffici giudiziari e con gli organi e uffici della pubblica amministrazione situati nella provincia o aventi competenza regionale, nonch\u00e9 con i concessionari di servizi di pubblico interesse svolti nella provincia stessa\", \"Gli uffici, gli organi e i concessionari usano nella corrispondenza e nei rapporti orali la lingua del richiedente e rispondono nella lingua in cui gli atti sono stati avviati da altro organo o ufficio; ove sia avviata d'ufficio, la corrispondenza si svolge nella lingua presunta del cittadino cui \u00e8 destinata\" e \"Salvo i casi previsti espressamente - e la regolazione dei casi di uso congiunto delle due lingue negli atti destinati alla generalit\u00e0 dei cittadini, negli atti individuali destinati ad uso pubblico e negli atti destinati a pluralit\u00e0 di uffici - \u00e8 riconosciuto negli altri casi l'uso disgiunto dell'una o dell'altra delle due lingue. Rimane salvo l'uso della sola lingua italiana all'interno degli ordinamenti di tipo militare\" e all'art. 101 \"Nella provincia di Bolzano le amministrazioni pubbliche devono usare, nei riguardi dei cittadini di lingua tedesca, anche la toponomastica tedesca, se la legge provinciale ne abbia accertata l'esistenza ed approvata la dizione\". Per quanto concerne ladini, cimbri e mocheni all'art. 102 \"Le popolazioni ladine e quelle mochene e cimbre dei comuni di Fierozzo, Frassilongo, Pal\u00f9 del Fersina e Luserna hanno diritto alla valorizzazione delle proprie iniziative ed attivit\u00e0 culturali, di stampa e ricreative, nonch\u00e9 al rispetto della toponomastica e delle tradizioni delle popolazioni stesse. Nelle scuole dei comuni della provincia di Trento ove \u00e8 parlato il ladino, il mocheno o il cimbro \u00e8 garantito l'insegnamento della lingua e della cultura ladina o tedesca\".\nInoltre si precisa che \"I cittadini di lingua ladina della provincia di Bolzano hanno facolt\u00e0 di usare la propria lingua nei rapporti orali e scritti con gli uffici della pubblica amministrazione\". Ancora negli anni '90, i pubblici funzionari dovevano superare ogni sei anni un esame di verifica del livello di conoscenza dell\u2019italiano e tedesco, garantendo ai cittadini il bilinguismo passivo nella pubblica amministrazione, nella quale la proporzione fra amministratori di lingua italiana e di lingua tedesca non rispecchiava la prevalenza e la distribuzione geografica dei due idiomi nel territorio della provincia autonoma.\nValle d'Aosta.\nIn Valle d'Aosta lo Statuto (Legge Costituzionale n. 4 del 26 febbraio 1948) all'art. 38 prevede che \"Nella Valle d'Aosta la lingua francese \u00e8 parificata a quella italiana. Gli atti pubblici possono essere redatti nell'una o nell'altra lingua, eccettuati i provvedimenti dell'autorit\u00e0 giudiziaria, i quali sono redatti in lingua italiana.\" e l'art. 39 \"Nelle scuole di ogni ordine e grado, dipendenti dalla Regione, all'insegnamento della lingua francese \u00e8 dedicato un numero di ore settimanali pari a quello della lingua italiana. L'insegnamento di alcune materie pu\u00f2 essere impartito in lingua francese.\" Per quanto concerne le altre minoranze all'art. 40 bis si afferma che \"Le popolazioni di lingua tedesca dei comuni della Valle del Lys individuati con legge regionale (Gressoney-La-Trinit\u00e9, Gressoney-Saint-Jean, Issime, Gaby) hanno diritto alla salvaguardia delle proprie caratteristiche e tradizioni linguistiche e culturali. Alle popolazioni di cui al primo comma \u00e8 garantito l'insegnamento della lingua tedesca nelle scuole attraverso gli opportuni adattamenti alle necessit\u00e0 locali.\nI funzionari pubblici della regione possono scegliere la lingua di preferenza nella quale esprimersi,ma sono tenuti a conoscere sia l'italiano che il francese, garantendo il bilinguismo passivo al servizio dei cittadini.\nFriuli-Venezia Giulia.\nNel Friuli-Venezia Giulia, il cui Statuto Speciale (\"Legge Costituzionale n.1 del 31 gennaio 1963\") non cita specificatamente le minoranze linguistiche se non in termini di principio di eguaglianza (\"Nella Regione \u00e8 riconosciuta parit\u00e0 di diritti e di trattamento a tutti i cittadini, qualunque sia il gruppo linguistico al quale appartengono, con la salvaguardia delle rispettive caratteristiche etniche e culturali.\").\nLa minoranza slovena \u00e8 invece tutelata dallo Statuto speciale allegato al Memorandum d'intesa di Londra del 5 ottobre 1954, richiamato dall'articolo 8 del Trattato di Osimo tra la Repubblica italiana e la Repubblica di Jugoslavia del 10 novembre 1975, dalla Legge n. 482 del 15 dicembre 1999 \"Norme in materia di tutela delle minoranze linguistiche storiche\" e dalla Legge n. 38 del 23 febbraio 2001 (\"Norme a tutela della minoranza linguistica slovena della regione Friuli-Venezia Giulia\") che all'art. 1 \"(...) riconosce e tutela i diritti dei cittadini italiani appartenenti alla minoranza linguistica slovena presente nelle province di Trieste, Gorizia e Udine.\" e all'art. 8 \"Fermo restando il carattere ufficiale della lingua italiana, alla minoranza slovena presente nel territorio di cui all'articolo 1 \u00e8 riconosciuto il diritto all'uso della lingua slovena nei rapporti con le autorit\u00e0 amministrative e giudiziarie locali (...) aventi sede nel territorio (...) e competenza nei comuni (...). \u00c8 riconosciuto altres\u00ec il diritto di ricevere risposta in lingua slovena (...). Nei comuni (...) gli atti e i provvedimenti di qualunque natura destinati ad uso pubblico e redatti su moduli predisposti, compresi i documenti di carattere personale quali la carta di identit\u00e0 e i certificati anagrafici, sono rilasciati, a richiesta dei cittadini interessati, sia in lingua italiana e slovena sia nella sola lingua italiana. L'uso della lingua slovena \u00e8 previsto anche con riferimento agli avvisi e alle pubblicazioni ufficiali.(...)\". All'art.10 inoltre \"l'uso della lingua slovena \u00e8 previsto in aggiunta a quella italiana nelle insegne degli uffici pubblici, nella carta ufficiale e, in genere, in tutte le insegne pubbliche, nonch\u00e9 nei gonfaloni. \nDa segnalare in Friuli Venezia Giulia \u00e8 la particolarit\u00e0 del resiano, parlato in Val Resia e considerato dall'UNESCO \"lingua in pericolo\". Secondo gli studi linguistici si tratta di un dialetto sloveno molto particolare per le vicissitudini storiche dei luoghi in cui viene parlato, tanto che una parte consistente dei suoi parlanti non conosce lo sloveno standard n\u00e9 si considera appartenente alla nazionalit\u00e0 slovena. La legislazione ingloba il resiano all'interno della tutela della minoranza slovena, ma non prevede tutela per il romancio (friulano e ladino) studiato dal goriziano Graziadio Isaia Ascoli come una delle tre varianti fondamentali di un'unica realt\u00e0 geografica e storica.\nLa lingua friulana \u00e8 tutelata oltre che dalla Legge n. 482 del 15 dicembre 1999 \"Norme in materia di tutela delle minoranze linguistiche storiche\", dalla Legge Regionale n. 15 del 22 marzo 1996 (\"Norme per la tutela e la promozione della lingua e della cultura friulane e istituzione del servizio per le lingue regionali e minoritarie\").\nIn materia di toponomastica friulana, la legge regionale n. 29/2007 stabilisce che \"la denominazione in lingua friulana di comuni, frazioni e localit\u00e0 \u00e8 stabilita dalla Regione, su proposta dell\u2019Agjenzie Regjon\u00e2l pe Lenghe Furlane (ARLeF), tenuto conto delle varianti locali, e d\u2019intesa con i comuni interessati\". L'uso non ufficiale di toponimi bilingui o esclusivamente in lingua friulana pu\u00f2 essere deliberato anche in modo unilaterale da parte degli organi eletti dei comuni (art. 11, c. 5).\nIn riferimento ai comuni di lingua tedesca \u00e8 stata emessa la Legge Regionale n. 4 del 15 febbraio 1999 (\"Disposizioni per la formazione del bilancio pluriennale ed annuale della Regione: Tutela e valorizzazione del patrimonio linguistico e culturale delle comunit\u00e0 locali di cultura germanofona\") ed \u00e8 presente una citazione delle popolazioni germanofone della Val Canale all'art. 5 della Legge n. 38 del 23 febbraio 2001.\nSardegna.\nIn Sardegna la lingua sarda, oltre che dalla Legge n. 482 del 15 dicembre 1999 \"Norme in materia di tutela delle minoranze linguistiche storiche\" \u00e8 stata inoltre riconosciuta con Legge Regionale n. 26 del 15 ottobre 1997 \"Promozione e valorizzazione della cultura e della lingua della Sardegna\" come seconda lingua ufficiale della Regione autonoma della Sardegna, a fianco dell'italiano (tutela e valorizzazione della lingua e della cultura, pari dignit\u00e0 rispetto alla lingua italiana con riferimento anche al catalano di Alghero, al tabarchino delle isole del Sulcis, al dialetto sassarese e a quello gallurese, la conservazione del patrimonio culturale/bibliotecario/museale, la creazione di Consulte Locali sulla lingua e la cultura, la catalogazione e il censimento del patrimonio culturale, concessione di contributi regionali ad attivit\u00e0 culturali, programmazioni radiotelevisive e testate giornalistiche in lingua, uso della lingua sarda in fase di discussione negli organi degli enti locali e regionali con verbalizzazione degli interventi accompagnata dalla traduzione in italiano, uso nella corrispondenza e nelle comunicazioni orali, ripristino dei toponimi in lingua sarda e installazione di cartelli segnaletici stradali e urbani con la denominazione bilingue).\nSicilia.\nIn Sicilia \u00e8 presente la segnaletica stradale bilingue, in italiano e in albanese, all'interno e nei dintorni dei comuni albanofoni in provincia di Palermo: Contessa Entellina, Piana degli Albanesi, Santa Cristina Gela (in alcuni pi\u00f9 rari casi anche a Mezzojuso e Palazzo Adriano). La minoranza etno-linguistica albanese d\u2019Italia, giacch\u00e9 tutelata in precedenza dalla regione Siciliana, \u00e8 riconosciuta dallo stato italiano ai sensi della Legge 482/1999. Le amministrazioni comunali hanno il riconoscimento di utilizzare negli atti pubblici e nei documenti ufficiali, per la tutela e la valorizzazione della lingua e della cultura, anche l'albanese, o possono essere redatti nell'una o nell'altra lingua. I cittadini hanno facolt\u00e0 di usare la propria lingua nei rapporti orali e scritti con gli uffici della pubblica amministrazione, ai sensi della vigente legislazione che tutela le minoranze etniche e linguistiche. Nell'ambito locale anche le scuole dell'obbligo prevedono l'insegnamento della lingua albanese, che pu\u00f2 essere utilizzata in attivit\u00e0 culturali, programmazioni radiotelevisive, radiofoniche e in testate.\nCartellonistica bilingue \u00e9 presente anche in alcuni centri gallo-italici dell\u2019isola.\nVeneto.\nIn Veneto sono presenti cartelli bilingui principalmente nelle zone montane, dove a prevalere \u00e8 il ladino.\nIn molti comuni dei territori dolomitici infatti, tra i quali ricordiamo i comuni dell'Agordino e del Cadore, il bilinguismo \u00e8 diffuso nei cartelli di molti paesi."}
{"id": "2142257", "revid": "110157", "url": "https://it.wikipedia.org/wiki?curid=2142257", "title": "Thrilling Cities", "text": "Thrilling Cities \u00e8 una raccolta di tredici articoli scritti da Ian Fleming per il \"Sunday Times\" tra il 1959 e il 1960, nei quali lo scrittore inglese descrive sei citt\u00e0 europee e sette citt\u00e0 del resto del mondo con il suo inconfondibile tono snob.\nNel suo peregrinare per il \"Sunday Times\", Fleming tocca Hong Kong, Macao, Tokyo, Honolulu, Los Angeles con Las Vegas, Chicago, New York, Amburgo, Berlino, Vienna, Ginevra, Napoli e Monaco.\nNel suo viaggio in Italia, descrive e critica la strada da Roma a Napoli, soffermandosi sulla grotta di Tiberio appena restaurata. Napoli e Pompei sono viste con gli occhi snob di un anglosassone che non ne tollera la sporcizia e la disorganizzazione.\n007 a New York (\"007 in New York\").\nAnche New York non sfugge al vaglio severo di Fleming. Lo scrittore sembra pentirsene e sfrutta il suo \"alter ego\" James Bond per addolcire il giudizio su una citt\u00e0 che comunque apprezza molto. 007, durante un trasferimento in taxi dall'aeroporto, descrive nei suoi pensieri tutto ci\u00f2 che di bello si pu\u00f2 fare nella citt\u00e0 statunitense, soprattutto quando si \u00e8 in compagnia di una bella ragazza come Solange."}
{"id": "2142258", "revid": "149587", "url": "https://it.wikipedia.org/wiki?curid=2142258", "title": "Birawa", "text": ""}
{"id": "2142260", "revid": "149587", "url": "https://it.wikipedia.org/wiki?curid=2142260", "title": "Chronstau", "text": ""}
{"id": "2142261", "revid": "709565", "url": "https://it.wikipedia.org/wiki?curid=2142261", "title": "Le avventure di Jim Bottone", "text": "Le avventure di Jim Bottone (titolo originale in tedesco \"Jim Knopf und Lukas der Lokomotivf\u00fchrer\") \u00e8 un romanzo fantasy per bambini scritto da Michael Ende, pubblicato nel 1960. In Italia la prima pubblicazione fu nella collana Il Martin Pescatore della Vallecchi nel 1962 con il titolo Un ferroviere e mezzo. Il libro incontr\u00f2 un enorme successo. Due anni pi\u00f9 tardi usc\u00ec il seguito \"La terribile banda dei tredici pirati\". Michael Ende originariamente aveva scritto l'intera storia tutta d'un fiato ma la casa editrice prefer\u00ec suddividere il testo in due parti poich\u00e9 altrimenti il libro sarebbe risultato troppo grande. Questo particolare venne raccontato da Ende stesso durante un'intervista televisiva del 1990 condotta da Blacky Fuchsberger. In quell'occasione raccont\u00f2 inoltre che la creazione del libro fu del tutto casuale. L'autore narra che passeggiando in citt\u00e0 incontr\u00f2 un vecchio amico che gli disse che aveva l'intenzione d'illustrare un racconto per bambini ma che gli mancava il racconto. Ende accett\u00f2 di scriverlo lui e fu cos\u00ec che nacque l'intera storia.\nL'ambientazione.\nSebbene l'ambientazione del romanzo e del suo seguito faccia riferimento a localit\u00e0 esistenti essa \u00e8 puramente fittizia. Anche dei luoghi reali, come la Cina (che nelle edizioni pi\u00f9 recenti viene chiamata \"Mandala\") viene data una descrizione molto fiabesca. Altri luoghi sono ispirati da altri racconti e leggende, come gli Scogli Magnetici (presi dai \"Viaggi di Sindbad il Marinaio\"), altri ancora inventati direttamente dall'autore. E anche dal punto di vista cronologico viene intenzionalmente creata un'atmosfera di anacronismo: cos\u00ec, mentre la Cina \u00e8 descritta ancora come antico impero, si possono per\u00f2 trovare anche invenzioni di epoche successive, come la ferrovia a vapore, il telefono e il chewing-gum.\nTrama di \"Le avventure di Jim Bottone\".\nLa storia si apre in una minuscola isola chiamata Coloropoli, che ospita solo un piccolo castello, una stazione ferroviaria con dei binari che corrono tutto intorno all'isola, un emporio, una piccola casa, un re, due sudditi, una locomotiva chiamata Emma e un macchinista di nome Luca. Un giorno il postino (che deve venire per nave) scarica un pacco, il cui indirizzo \u00e8 quasi illeggibile, il mittente si \u00e8 firmato con un grosso \"13\" e il destinatario indicato \u00e8 una certa Signora Zanna. Dopo un'inutile ricerca dei destinatari per tutta l'isola, il pacchetto viene aperto e con grande stupore di tutti al suo interno viene trovato un bambino nero. Superata la sorpresa, gli abitanti dell'isola decidono di adottare il bambino e chiamarlo Jim Bottone.\nMan mano che Jim cresce, per\u00f2, il re Alfonso inizia a preoccuparsi, perch\u00e9 l'isola di Speropoli \u00e8 troppo piccola per un altro abitante adulto, per cui invita Luca ad allontanare la sua locomotiva Emma. Ma il macchinista dichiara di non potersi separare da Emma, che per lui \u00e8 una fedele compagna, per cui decide di andarsene con lei. Pure Jim per\u00f2 si \u00e8 col tempo molto affezionato a Luca ed Emma, sognando di diventare un giorno anche lui un ferroviere, per cui decide di scappare con loro durante la notte, a bordo della stessa locomotiva, che viene improvvisata come nave.\nI tre amici raggiungono le coste dell'impero cinese (o mandalano, come viene chiamato nelle edizioni pi\u00f9 recenti), e nella capitale Ping fanno amicizia col piccolo Ping Pong. Questi li informa che Li Si, la figlia dell'imperatore, \u00e8 stata rapita, ma con un messaggio in bottiglia \u00e8 riuscita a rivelare il luogo della sua prigionia: la Citt\u00e0 dei Draghi. Quest'ultima si trova nella terra di Disperopoli e a tenere prigioniera la principessa, assieme a molti altri bambini rapiti da varie parti del mondo, \u00e8 una malvagia dragonessa di nome Signora Zanna. I protagonisti intendono che anche Jim anni prima fu rapito per essere venduto a questa Signora Zanna e che fin\u00ec a Speropoli solo per un equivoco del postino. Jim e Luca decidono quindi di raggiungere la Citt\u00e0 dei Draghi e liberare Li Si e gli altri bambini.\nJim e Luca, sempre a bordo di Emma, affrontano un viaggio lungo e avventuroso, durante il quale fanno amicizia con svariate bizzarre creature, come il signor Tur Tur (un \"gigante apparente\", che appare grandissimo solo da lontano, ma in realt\u00e0 \u00e8 un uomo pacifico e gentile) e il mezzo-drago Asdrubale. Introdottisi nella Citt\u00e0 dei Draghi, irrompono nella \"scuola\" dove la Signora Zanna tiene prigionieri i bambini rapiti ed Emma riesce a sopraffarla e catturarla. Con a bordo il drago e i bambini liberati, Jim e Luca ridiscendono il Fiume Giallo e fanno ritorno a Ping, ove vengono accolti come eroi. La Signora Zanna viene rinchiusa in una pagoda, ma, riconoscente verso Jim per averle risparmiato la vita, gli annuncia che presto si addormenter\u00e0 e muter\u00e0 in un Drago Dorato della Saggezza; fin da subito per\u00f2 gli svela come poter tornare a casa a Speropoli, indirizzandolo verso un'isoletta mobile sperduta nel mare, che, se unita alla piccola Speropoli, risolver\u00e0 i problemi abitativi di Jim. I protagonisti fanno quindi ritorno a casa, Jim si fidanza con Li Si e dai festanti abitanti di Speropoli riceve in regalo una piccola locomotiva di nome Molly.\nIl seguito: \"La terribile banda dei Tredici Pirati\".\nIl seguito de \"Le avventure di Jim Bottone\" usc\u00ec in Germania nel 1962 con il titolo \"Jim Knopf und die Wilde Dreizehn\" (\"Jim Bottone e i Selvaggi Tredici\").\nPoco tempo dopo la conclusione degli eventi del precedente libro, Jim e Luca, assieme alle rispettive locomotive, ripartono all'avventura. Prima reclutano il signor Tur Tur, perch\u00e9 diventi il faro dell'isola di Speropoli. Poi, su richiesta della sirena Sursulapitschi e di suo padre, il re del mare, si recano agli Scogli Magnetici. Aggiustato il meccanismo che li fa funzionare, Luca utilizza dei magneti e riesce a trasformare la sua locomotiva Emma in un \"perpetuum mobile\", ora capace anche di volare. Purtroppo per\u00f2, a causa della forza d'attrazione magnetica, i due amici sono costretti ad andarsene a bordo di Emma e lasciare indietro Molly. E quando successivamente fanno ritorno, Jim e Luca scoprono con costernazione che la piccola locomotiva \u00e8 stata rubata dai Tredici Pirati. Costoro sono una banda di tredici fratelli, che nel precedente libro avevano fatto affari con la Signora Zanna, rapendo bambini in giro per il mondo e vendendoli alla dragonessa.\nI protagonisti quindi fanno ritorno a Ping per chiedere aiuto proprio alla Signora Zanna, ora trasformatasi nel Drago Dorato della Saggezza, ma questa per il momento fornisce delle indicazioni piuttosto enigmatiche su come fare a sconfiggere i pirati. L'imperatore fornisce a Jim e Luca una nave e un equipaggio per la battaglia, e a loro insaputa anche Li Si, che vuole partecipare all'avventura, si introduce clandestinamente a bordo. In mare si giunge allo scontro e i Tredici Pirati hanno la meglio: la nave imperiale viene distrutta e l'equipaggio, inclusi Luca e Li Si, fatto prigioniero, mentre i bucanieri lasciano affondare la locomotiva Molly, che ancora avevano a bordo; solo Jim riesce a scampare alla cattura, nascondendosi sulla nave pirata. Al covo della banda, Jim riesce a sovvertire la situazione comprendendo il senso di un misterioso suggerimento che gli aveva dato il Drago della Saggezza: sottrae di nascosto la stella dal cappello del comandante, sicch\u00e9 i Tredici Pirati, che fra di loro si somigliano fortemente e sono di per s\u00e9 piuttosto ottusi, iniziano una violenta rissa per stabilire chi sia il vero capo e si mettono cos\u00ec fuori combattimento.\nJim nel frattempo libera i suoi amici e imprigiona i pirati, che, vedendo la stella del capitano in suo potere e ammirandolo per essere riuscito a sconfiggerli, si pongono ai suoi ordini. Fatto ritorno a Ping, il Drago della Saggezza rivela l'intera verit\u00e0: Jim \u00e8 in realt\u00e0 Myrrhen, principe del regno perduto di Jamballa, abbandonato in mare in un cesto quando il suo paese fu sommerso e pescato fortunosamente dai Tredici Pirati (che in realt\u00e0 sono dodici, ma avevano sempre sbagliato a contarsi), che lo impacchettarono e spedirono a Disperopoli; inoltre esiste un modo per riportare in superficie Jamballa, facendo affondare al suo posto l'isola che costituisce il covo dei bucanieri. Riuscito nell'impresa con l'aiuto dei dodici ex-pirati, Jim viene acclamato sovrano di Jamballa e sposa Li Si. Infine gli viene resa la locomotiva Molly, recuperata dagli abissi marini dalla sirena Sursulapitschi e trasformata in cristallo lucente e indistruttibile da Uschaurischuum, il di lei sposo.\nCina e Mandala.\nNell'edizione originale lo stato era chiamato Cina. Nelle edizioni successive fu cambiato in \u201cMandala\u201d, presumibilmente a causa degli stereotipi sul popolo cinese."}
{"id": "2142265", "revid": "149587", "url": "https://it.wikipedia.org/wiki?curid=2142265", "title": "Stubendorf", "text": ""}
{"id": "2142267", "revid": "149587", "url": "https://it.wikipedia.org/wiki?curid=2142267", "title": "Himmelwitz", "text": ""}
{"id": "2142270", "revid": "23006", "url": "https://it.wikipedia.org/wiki?curid=2142270", "title": "007 a New York", "text": ""}
{"id": "2142271", "revid": "729019", "url": "https://it.wikipedia.org/wiki?curid=2142271", "title": "Farmacoidiosincrasia", "text": "Con il termine farmacoidiosincrasia, si intende descrivere quel fenomeno mediante il quale un soggetto manifesta una particolare, eccessiva e/o violenta reazione patologica quando entra in contatto con farmaci solidi, liquidi o gassosi. \u00c8 una reattivit\u00e0 dell'organismo a determinate sostanze che in soggetti normali risultano innocue.\nIn farmacologia rappresentano le forme pi\u00f9 classiche di iper-reattivit\u00e0 congenita, che possono manifestarsi per motivi genetici in risposta alla somministrazione di vari farmaci.\nNella maggior parte dei casi tali reazioni sono dovute ad alterazioni genetiche, responsabili della sintesi di enzimi alterati (ridotta o assente attivit\u00e0 enzimatica) con comparsa di effetti tossici o imprevedibili (reazioni idiosincrasiche caratterizzate da effetti tossici) o possono anche essere caratterizzati dalla mancata comparsa di effetto farmacologico atteso (reazioni idiosincrasiche caratterizzate dalla mancata comparsa di un effetto farmacologico atteso). Le alterazioni genetiche che possono produrre effetti tossici, sono rappresentate da reazioni con ridotta sintesi di enzimi, da alterata sintesi di enzimi e pi\u00f9 raramente, da proteine trasportatrici alterate.\nNelle reazioni idiosincrasiche con comparsa di effetti tossici, causate da una ridotta sintesi di enzimi, il pi\u00f9 comune \u00e8 il deficit dell\u2019enzima glucosio 6-fosfato deidrogenasi eritrocitario (G6PD)\nPur essendo questa reazione tipicamente negativa, non \u00e8 da confondersi con un fenomeno allergico. La differenza sostanziale tra le due manifestazioni \u00e8 che mentre l'allergia \u00e8 una reazione del sistema immunitario a una sostanza che in certi soggetti \u00e8 riconosciuto come estranea e perci\u00f2 viene attaccata, l'idiosincrasia invece non \u00e8 imputabile al sistema immunitario.\nPu\u00f2 dipendere da vari fattori, quali per esempio una mancanza/presenza nell'organismo di particolari enzimi (che ostacolano l'assimilazione del farmaco o reagiscono al contatto con esso, anche in funzione del dosaggio), oppure una eccessiva sensibilit\u00e0 alla sostanza.\nCause.\nLa causa \u00e8 un'ipersensibilit\u00e0 al principio attivo, non riscontrabile necessariamente alla prima somministrazione.\nEssa pu\u00f2 derivare da problemi genetici o da alterazioni proprie del paziente, come ad esempio una modifica dell'equilibrio farmacocinetico e farmacodinamico.\nTerapia.\nLa terapia pi\u00f9 utilizzata circa questa reazione patologica si basa sulla somministrazione di farmaci antagonisti specifici."}
{"id": "2142272", "revid": "149587", "url": "https://it.wikipedia.org/wiki?curid=2142272", "title": "Colonnowska", "text": ""}
{"id": "2142273", "revid": "25883569", "url": "https://it.wikipedia.org/wiki?curid=2142273", "title": "Broccoletti", "text": ""}
{"id": "2142274", "revid": "729019", "url": "https://it.wikipedia.org/wiki?curid=2142274", "title": "Akbar (Filippine)", "text": "Akbar \u00e8 una municipalit\u00e0 delle Filippine, situata nella Provincia di Basilan, nella Regione Autonoma nel Mindanao Musulmano.\nAkbar \u00e8 formata da 9 baranggay, fino al 22 maggio 2006 facenti parte di Tuburan:"}
{"id": "2142275", "revid": "149587", "url": "https://it.wikipedia.org/wiki?curid=2142275", "title": "Gro\u00df Lassowitz", "text": ""}
{"id": "2142276", "revid": "1573940", "url": "https://it.wikipedia.org/wiki?curid=2142276", "title": "Convento di San Nicola (Alvito)", "text": "Il convento di San Nicola \u00e8 un ex convento dei francescani conventuali della citt\u00e0 di Alvito, di origini cinquecentesche, ma con rifacimenti settecenteschi, a cui \u00e8 annessa l'omonima chiesa. \u00c8 oggi un edificio pubblico, per buona parte di propriet\u00e0 dell'amministrazione provinciale di Frosinone, con all'interno un istituto tecnico statale per l'agraria, mentre la chiesa appartiene al \"Fondo edifici di culto\" che afferisce al Ministero dell'interno.\nStoria.\nL'edificio fu costruito del 1516 con le rendite della chiesa di Santa Maria del Campo, prepositura benedettina nella Valle di Comino, ricondotta da allora all'amministrazione cittadina alvitana. Il monastero fu edificato fuori dalle mura, alle pendici del colle su cui giace la citt\u00e0, su una propaggine che si spinge nella sottostante piana di Alvito. Viene citata la sua ricchezza, testimoniata anche dalla sontuosit\u00e0 dell'edificio.\nAmpliato e restaurato nel 1720, nella seconda met\u00e0 del XVIII secolo il pontefice Clemente XIV, che vi aveva passato un anno come maestro dei novizi, lo fece arricchire e ornare di numerose opere d'arte, tanto che fu chiamato \"il piccolo Montecassino\".\nArte e architettura.\nLe strutture architettoniche presentano forme artistiche vicine al tardo-barocco romano o barocchetto. Di interesse artistico nell'edificio si ricordano il chiostro, rimaneggiato dopo recenti restauri, e un bel portone d'ingresso. La chiesa, ad una sola navata, \u00e8 posta al lato settentrionale dell'edificio. Custodiva un tempo due quadri di Raffaello."}
{"id": "2142278", "revid": "666668", "url": "https://it.wikipedia.org/wiki?curid=2142278", "title": "Eracleamare", "text": ""}
{"id": "2142280", "revid": "149587", "url": "https://it.wikipedia.org/wiki?curid=2142280", "title": "Punskas", "text": ""}
{"id": "2142283", "revid": "486946", "url": "https://it.wikipedia.org/wiki?curid=2142283", "title": "San Bartolomeo", "text": ""}
{"id": "2142293", "revid": "1370701", "url": "https://it.wikipedia.org/wiki?curid=2142293", "title": "Val d'Esino", "text": "La Val d'Esino \u00e8 una valle della Lombardia, in provincia di Lecco, racchiusa tra le vette minori della parte settentrionale del gruppo delle Grigne.\n\u00c8 percorsa dal torrente Esino, tributario del Lago di Como ponendosi a confine naturale tra Varenna e Perledo. Culmina nei 1.823 metri del monte Pilastro. I principali centri sono Esino Lario, nell'alta valle, e Perledo, nella bassa.\n\u00c8 la zona d'elezione per la coltivazione della patata bianca di Esino.\nMorfologia.\nLa valle ha una forma grezzamente ad imbuto caratterizzata da un'ampia conca nell'alta valle, racchiusa in senso antiorario dalla costiera del monte Palagia verso sud-ovest, dal nodo del monte Pilastro verso sud e dalla catena dei Pizzi di Parlasco verso nord-est. Il monte Fopp e il Sasso di San Defendente segnano l'inizio della bassa valle che corre per qualche chilometro verso nord-ovest fino a Perledo dove si apre sulle rive del Lago di Como presso Varenna.\nNell'alta valle, di natura morenica, si possono distinguere due sottovalli: la val Vigna, in cui l'omonimo torrente raccoglie le acque che scendono dai Pizzi di Parlasco e dal versante settentrionale del monte Pilastro, e la valle Ontragno, in cui l'omonimo torrente raccoglie quelle della costiera del monte Pelagia e del versante meridionale del monte Pilastro. I due torrenti si raccordano nei pressi di Esino Lario inferiore dando vita al torrente Esino.\nCollegamenti.\nLa valle a tratti \u00e8 parallela alla strada provinciale 65 che partendo da Esino Lario prosegue per Perledo. All'altezza di Olivedo, nei pressi della foce del torrente Esino \u00e8 intersecata dalla strada provinciale 72. \nNumerosi sono i sentieri che percorrono la valle e che la collegano a nord con la Valsassina, a sud con la Grigna settentrionale, ad ovest con la zona rivierasca di Lierna."}
{"id": "2142294", "revid": "729019", "url": "https://it.wikipedia.org/wiki?curid=2142294", "title": "Chen Yi (politico)", "text": "Biografia.\nChen nacque a Lezhi, nei pressi di Chengdu (provincia di Sichuan), da una famiglia relativamente agiata.\nSi iscrisse al Partito Comunista Cinese prima dello scoppio della Seconda guerra sino-giapponese (1937-1945) e qui conobbe Lin Biao, divenendone amico. Durante il conflitto, all'inizio del 1941, divenne comandante della Nuova Quarta Armata, comandata dai comunisti dopo che il primo comandante, il generale Ye Ting e il suo vice Xiang Ying, furono arrestati per via dell'Incidente di cui si rese protagonista l'omonima armata. Quindi prese parte alla Guerra civile cinese quando questa ricominci\u00f2 in molte aree gi\u00e0 nell'agosto 1945, quando la guerra con il Giappone era ancora in corso. Inizialmente locato nello Shandong, fu poi protagonista della conquista della zona dello Chang Jiang nel 1948-49.\nCon la fondazione della Repubblica Popolare Cinese, divenne sindaco di Shanghai e, nel 1954, anche vice primo ministro (carica che terr\u00e0 fino alla morte). Nel 1955 fu tra i veterani della guerra civile ad essere nominato maresciallo dell'Esercito Popolare di Liberazione.\nNel 1958, venne chiamato a Pechino, dove sostitu\u00ec Zhou Enlai come ministro degli Esteri. Fra il 1961 e il 1969 fu anche presidente dell'Universit\u00e0 cinese degli affari esteri. Allo scoppio della Rivoluzione Culturale, nel 1966, venne criticato dai settori pi\u00f9 estremisti delle Guardie rosse, ma non fu sollevato dall'incarico.\nMor\u00ec il 6 giugno del 1972."}
{"id": "2142295", "revid": "968255", "url": "https://it.wikipedia.org/wiki?curid=2142295", "title": "San Martino al Cimino", "text": "San Martino al Cimino \u00e8 una frazione di Viterbo, di cui costituiva la VIII circoscrizione comunale.\nL'antico centro medioevale, cresciuto intorno all'abbazia cistercense, fu riadattato nel XVII secolo secondo il gusto dell'epoca, ma conserva tracce della vecchia cortina muraria e dell'originaria struttura urbanistica.\nLa parte alta del centro abitato conserva la chiesa e il seicentesco Palazzo Doria Pamphili, costruito per iniziativa di Donna Olimpia, utilizzando parte dei materiali avanzati dalla ristrutturazione del palazzo di propriet\u00e0 della famiglia Pamphili sito a Roma in piazza Navona.\n\u00c8 possibile accedere al paese tramite due porte; una nella parte bassa chiamata \"viterbese\" perch\u00e9 in direzione Viterbo, l'altra nella parte alta chiamata \"montana\" perch\u00e9 in direzione della montagna, del lago di Vico e di Roma.\nComune autonomo fino al 1928, in tale data esso fu aggregato a Viterbo, dal cui centro esso dista circa 5 km.\nStoria.\nIl borgo di san Martino al Cimino vede la sua origine intorno all'XIII secolo, allorquando nella localit\u00e0, che sorge a circa 560 metri di altitudine, fu edificata un'abbazia ad opera dei monaci cistercensi di Pontigny.\nNei secoli successivi, il borgo conobbe una notevole espansione urbanistica, demografica ed economica grazie all'interessamento di Olimpia Maidalchini, pi\u00f9 nota come Donna Olimpia, vedova del marchese Pamphilio Pamphilj e cognata di papa Innocenzo X, dal quale ebbe il titolo di Principessa di San Martino al Cimino.\nDonna Olimpia affid\u00f2 al Borromini la ristrutturazione architettonica del borgo; questi si occup\u00f2 dei lavori sull'abbazia cistercense (l'innalzamento dei due campanili, con la funzione aggiunta di contrafforti, \u00e8 opera sua) e, a sua volta, affid\u00f2 all'architetto militare Marc'Antonio de Rossi il disegno delle mura perimetrali, delle porte e delle abitazioni cos\u00ec come di altri palazzi civili.\nLa realizzazione viene definita un esperimento urbanistico ante litteram: i costruttori del palazzo di corte furono gli stessi che poi acquistarono le case a riscatto, costruite mano mano attorno ad esso: i primi esempi di costruzione pianificata. Le casette, addossate le une alle altre, ospitavano i sudditi all'interno del borgo che era dotato di tutto quanto necessitasse (spacci, osterie, divertimenti organizzati). La principessa aveva esentato i sudditi dal pagamento delle tasse, voleva essere benvoluta creando attorno a s\u00e9 un nutrito stuolo di sudditi, al punto di stabilire una dote alle ragazze che dopo il matrimonio avessero scelto di rimanere nel paese.\nAll'interno del secentesco Palazzo Doria-Pamphili, \u00e8 possibile vedere una vera e propria rarit\u00e0, infatti il soffitto a cassettoni della stanza da letto di Olimpia Maidalchini, ha una particolarit\u00e0 comune soltanto ad altri due palazzi in Europa, che \u00e8 quella di potersi abbassare tramite un sistema di carrucole, per ridurre il volume totale della stanza, favorendone il riscaldamento.\nDi interesse architettonico sono anche le caratteristiche casette a schiera costruite all'interno del muro di cinta, che rappresentano il primo esempio conosciuto di \"casa a riscatto\" (Isman, ed. Il Mulino, le ciita ideali)\nAree naturali.\nLago di Vico.\nDi grande interesse naturalistico, il lago di Vico \u00e8 probabilmente il meglio conservato tra i grandi laghi italiani di origine vulcanica, oltre ad essere il pi\u00f9 alto d'Italia sul livello del mare. Incluso tra le aree di particolare valore naturalistico del Lazio, tra i biotopi di rilevante interesse vegetazionale in Italia e parte della Riserva naturale del lago di Vico, consente lo sviluppo della vita di numerose e rare specie animali.\nFormatosi dal riempimento di un cratere vulcanico si \u00e8 vista dimezzata la superficie in epoca etrusca con la costruzione di un canale sotterraneo che, attraversando la montagna e gettando le acque del lago nel vallone formando il Rio Vicano, ha permesso di rendere fertile un grande territorio.\nEventi.\nIn memoria di un ciclista sammartinese, Salvatore Morucci (scomparso nel 1961 a seguito di un incidente stradale durante una corsa a Trani), si corre tutti gli anni nel mese di settembre il \"Trofeo Salvatore Morucci\", gara ciclistica nazionale under 23 \u00e9lite, su un percorso di circa 135 chilometri. (Dal 2013 la gara \u00e8 stata riservata alla categoria juniores) a seguito della scomparsa di una delle colonne portanti dell'organizzazione dell'evento, nonch\u00e9 fratello del campione Salvatore. (Oggi detta manifestazione viene corsa anche come memorial).\nDurante i fine settimana del mese di ottobre avviene ogni anno la sagra della castagna e del fungo porcino. Le castagne vengono preparate e cotte all'aperto, vari stand enogastronomici propongono degustazioni di castagne e altri prodotti tipici locali, mentre i laboratori artigianali espongono i loro prodotti. Sono anche previste esibizioni folcloristiche.\nInfrastrutture e trasporti.\nStrade.\nSan Martino al Cimino dista dal centro della citt\u00e0 di Viterbo solamente 5 chilometri ed \u00e8 raggiungibile grazie alla SP9 Sammartinese. Tramite la strada provinciale 80 \"Monte Fogliano\" \u00e8 collegata a Vetralla e tramite la strada provinciale Tobia si pu\u00f2 raggiungere Tobia, un'altra frazione del comune di Viterbo. \nFerrovie.\nSan Martino al Cimino possiede anche una stazione ferroviaria propria sulla linea Roma-Capranica-Viterbo, anche se attualmente priva di traffico.\nMobilit\u00e0 urbana.\nLa societ\u00e0 di trasporto pubblico \"Francigena\" gestisce il collegamento di San Martino al Cimino con Viterbo tramite autobus."}
{"id": "2142297", "revid": "164044", "url": "https://it.wikipedia.org/wiki?curid=2142297", "title": "Dundee F.C.", "text": ""}
{"id": "2142299", "revid": "714843", "url": "https://it.wikipedia.org/wiki?curid=2142299", "title": "Io reporter", "text": ""}
{"id": "2142300", "revid": "1318658", "url": "https://it.wikipedia.org/wiki?curid=2142300", "title": "Saint-S\u00e9bastien - Froissart (metropolitana di Parigi)", "text": "Saint-S\u00e9bastien \u2014 Froissart \u00e8 una stazione sulla linea 8 della metropolitana di Parigi sita ai confini fra il III e l'XI \"arrondissement\" di Parigi.\nLa stazione.\nLa stazione venne aperta nel 1931 e prende il nome da saint S\u00e9bastien che fu un ufficiale romano che combatt\u00e9 al servizio dell'imperatore Diocleziano; per il suo carattere pietoso verso i nemici, venne condannato a morte tramite frecce dall'imperatore. Intorno al 1670 una strada a suo nome portava al piccolo villaggio di \"Popincourt\". Il nome della stazione rende omaggio anche allo scrittore Jean Froissart (1337-1400 circa) il quale narr\u00f2 nelle sue \u00ab chroniques \u00bb, gli eventi europei ai quali assistette nel corso dei suoi viaggi, oltre che il romanzo \"M\u00e9liador\"."}
{"id": "2142302", "revid": "25152", "url": "https://it.wikipedia.org/wiki?curid=2142302", "title": "Hormuz (isola)", "text": ""}
{"id": "2142310", "revid": "1543377", "url": "https://it.wikipedia.org/wiki?curid=2142310", "title": "Avicennia marina", "text": "L'avicennia marina (\"Avicennia marina\" ) \u00e8 una mangrovia della famiglia delle Verbenaceae (o Acanthaceae secondo la classificazione APG).\nDistribuzione e habitat.\n\"Avicennia marina\" \u00e8 diffusa dalla costa orientale dell'Africa (dal Mar Rosso al Sudafrica, includendo Zanzibar e il Madagascar) alle aree costiere del Pacifico occidentale (dal Giappone alla Nuova Zelanda).\nCome le altre mangrovie cresce nelle zone marine lungo gli estuari."}
{"id": "2142314", "revid": "106741571", "url": "https://it.wikipedia.org/wiki?curid=2142314", "title": "Amy Yip", "text": "Amy Yip \u00e8 una modella ed ex attrice di Hong Kong che divenne un vero e proprio sex symbol del cinema locale tra la fine degli anni '80 e i primi anni '90, grazie soprattutto alle misure prosperose del suo seno, che ne hanno fatto la star di numerosi film Category III tra cui Sex and Zen. Il Category III \u00e8 una classificazione usata ad Hong Kong per quelle pellicole che affrontano tematiche per adulti, e che variano dal genere thriller a quello erotico. \nLa particolarit\u00e0 della Yip era che, nonostante le sue forme, l'attrice non abbia mai mostrato interamente le sue grazie nei molti film a cui partecip\u00f2 durante la sua carriera, venendo queste nascoste da furbe angolazioni della cinepresa battezzate con il nomignolo \"Yip Tease\", cosa per\u00f2 che ne aumentava il mistero e l'erotismo.\nLa Yip inizi\u00f2 a recitare in televisione e dopo aver firmato un contratto nel 1987 con la Golden Harvest recit\u00f2 con piccoli ruoli in alcuni film, fino al successo con Erotic Ghost Story, per poi comparire in altre pellicole come Robotrix, Ghostly Vixen e To Be Number One, lungometraggi in cui le era quasi sempre richiesto di spogliarsi o comunque di avere un atteggiamento sexy, cosa questa che venne sfruttata anche in pellicole prettamente comiche come Look Out Officer e Raid on the Marine Casino. \nAmy Yip si \u00e8 ritirata nel 1994 dopo aver partecipato a circa una ventina di pellicole in quella che \u00e8 da considerare una carriera relativamente breve, sempre con ruoli non troppo impegnativi, toccando quasi tutti i generi del cinema di Hong Kong e quasi tutti facenti parte della classificazione Cat III. Proprio la poca variet\u00e0 dei ruoli che le erano richiesti la port\u00f2 alla decisione di abbandonare il grande schermo e di sposarsi. \nPer anni sono circolate voci di un ritorno della Yip al cinema, ma queste voci non hanno mai trovato alcuna conferma."}
{"id": "2142316", "revid": "237161", "url": "https://it.wikipedia.org/wiki?curid=2142316", "title": "Giovan Battista dell'Era", "text": ""}
{"id": "2142321", "revid": "4252", "url": "https://it.wikipedia.org/wiki?curid=2142321", "title": "Flussi piroclastici", "text": ""}
{"id": "2142325", "revid": "125192162", "url": "https://it.wikipedia.org/wiki?curid=2142325", "title": "Joyita", "text": "La motonave Joyita era una nave mercantile statunitense, ritrovata senza equipaggio nel 1955 nel Pacifico meridionale.\nLa nave salp\u00f2 dal porto di Apia, nelle Samoa, all'alba del 3 ottobre 1955 ed era attesa alle Tokelau dopo una navigazione di circa 41 - 48 ore. In realt\u00e0 non raggiunse mai la destinazione prevista e fu ritrovata alla deriva solo dopo 5 settimane, il 10 novembre, a circa 1000\u00a0km dalla rotta prevista. Dei 16 membri dell'equipaggio e dei 9 passeggeri non c'era pi\u00f9 alcuna traccia e di loro non si seppe pi\u00f9 nulla. Quando arrivarono i soccorsi, trovarono il natante parzialmente sprofondato. All'interno trovarono solo un kit del pronto soccorso ricoperto di sangue."}
{"id": "2142327", "revid": "287204", "url": "https://it.wikipedia.org/wiki?curid=2142327", "title": "Presidium di Stato della Kampuchea Democratica", "text": "Il Presidium di Stato era un organo esecutivo della Kampuchea Democratica, attivo durante la sua breve esistenza.\nSecondo la Costituzione, il Presidium di Stato era incaricato di rappresentare la Kampuchea Democratica all'interno e all'esterno del paese e sovrintendere a che la Costituzione fosse correttamente rispettata. I suoi membri, di fatto, svolgevano collegialmente le funzioni di un capo di Stato. Il Presidium era composto dal presidente, dal primo vicepresidente e dal secondo vicepresidente, eletti dall'Assemblea Rappresentativa del Popolo Kampucheano (il parlamento) ogni cinque anni. Il primo e unico Presidium, eletto nell'aprile 1976, era presieduto da Khieu Samphan."}
{"id": "2142329", "revid": "729019", "url": "https://it.wikipedia.org/wiki?curid=2142329", "title": "CAIC WZ-10", "text": "Il CAIC WZ-10 (Wuzhuang Zhisheng-10) \u00e8 un elicottero d'attacco sviluppato e prodotto dall'azienda Changhe Aircraft Industries Corporation (CAIC) nella Repubblica Popolare Cinese. Creato principalmente per compiere missioni anticarro, si presuppone possa avere anche una seconda capacit\u00e0 nel combattimento aria-aria.\nSviluppo.\nMolto poco si sa sulla storia dello sviluppo del WZ-10 perch\u00e9 il progetto \u00e8 stato tenuto sotto una stretta riservatezza. Il programma ha avuto inizio nel 1998 per rimpiazzare gli elicotteri WZ-9 attualmente in servizio nell'Esercito Popolare di Liberazione cinese.\nUn'altra possibile alternativa \u00e8 che il programma WZ-10 \u00e8 stato nascosto sotto il programma China Medium Helicopter (CHM) iniziato nel 1994 con gli istituti di ricerca 602 e 608. Nell'ambito di questo programma apparentemente civile, diversi produttori occidentali di elicotteri, Eurocopter (design del rotore, consulenza), Pratt &amp; Whitney Canada (turboalbero PT6C) e AgustaWestland (trasmissione), sono state in grado di fornire consulenza tecnica al programma. L'entrata in servizio dell'elicottero d'attacco WZ-10 \u00e8 per il 2008.\nDesign.\nUna fotografia recentemente pubblicata su Internet ha consentito alcune osservazioni generali su design del WZ-10. Il WZ-10 ha una classica struttura da elicottero d'attacco, con il pilota e l'ufficiale addetto all'armamento (WSO, Weapons System Officer) seduti in tandem, con cockpit allargato. \u00c8 presente un rotore principale a cinque pale, assieme ad un rotore a quattro pale posizionato in coda. L'armamento di bordo consiste in un cannone posizionato nella parte inferiore del muso dell'elicottero (\u00e8 possibile che abbia un calibro di 30\u00a0mm) e due alette posizionate ai lati del velivolo consentono l'attaccamento di altre armi, come razzi e missili.\nLe alette ai lati dell'elicottero hanno uno o due punti d'aggancio, che possono essere portati ad un totale di quattro. Missili anticarro sono caricati probabilmente in gruppi di quattro, e potrebbero essere del tipo HJ-9 (comparabile all'americano TOW). \u00c8 possibile anche che il velivolo monti i nuovi missili anticarro HJ-10. Questi ultimi migliorano notevolmente le capacit\u00e0 anticarro del WZ-10, dato che l'HJ-10 ha caratteristiche simili al missile anticarro americano Hellfire.\n\u00c8 configurato con rotore principale a cinque pale e 2 rotori di coda con pale a X.\nIl WZ-10, conosciuto anche soltanto come Z-10, \u00e8 stato dotato del YH-96, un Electronic Warfare System che in caso di guerra elettronica gli permette di disturbare segnali attraverso un jamming pod BM / KG300G.\nServizio.\nCina.\nFonti cinesi rivelano che il People\u2019s Liberation Army (PLA, Zh\u014dngg\u00fao R\u00e9nm\u00edn Ji\u011bf\u00e0ngj\u016bn) ha equipaggiato con i primi elicotteri d'attacco WZ-10 il 13\u00ba Gruppo d'Armata del Western Theatre Command.\nPakistan.\nCon un accordo siglato nel gennaio 2015, la Cina ha trasferito tre esemplari al Pakistan, che, attualmente, li utilizza per test e formazione sulla manutenzione in una base dell'esercito pakistano a Qasim/Dhamial."}
{"id": "2142330", "revid": "30610", "url": "https://it.wikipedia.org/wiki?curid=2142330", "title": "Diff", "text": "In informatica con diff si intende un programma che evidenzia le differenze tra due file. Per estensione viene cos\u00ec chiamato anche il file che contiene le differenze trovate.\nOriginariamente la prima utilit\u00e0 del genere fu sviluppata ad inizi degli anni settanta per il nascente sistema operativo Unix dai Bell Labs. La versione definitiva, inclusa nella 5\u00aa versione di Unix nel 1974 fu scritta interamente da Douglas McIlroy.\nNegli anni software analoghi si sono diffusi in ogni sistema operativo e anche la formattazione dell'output si \u00e8 standardizzata attorno a poche tipologie note.\nFrontend in ambiente grafico.\nSono qui elencati alcuni frontend in ambiente grafico del software Unix:\nKompare.\nKompare (precedentemente noto come kdiff) fa parte della KDE Software Compilation 4.\nPermette di confrontare due file, evidenziando con opportuni colori le sezioni aggiunte, modificate o rimosse. \u00c8 inoltre possibile confrontare directory ed applicare patch.\nKDiff3.\nKDiff3 \u00e8 un frontend a diff scritto utilizzando le Qt.\n\u00c8 in diretta concorrenza con l'altro famoso frontend di diff: Kompare.\nRispetto a Kompare, KDiff3 ha delle caratteristiche in pi\u00f9. Innanzitutto permette di confrontare 3 file di testo alla volta; e mostrando le differenze non solo indica quali righe sono state modificate, ma indica anche linea per linea quali caratteri sono disambigui nei file.\nMeld.\nMeld \u00e8 un software libero distribuito sotto GNU General Public License. Scritto in Python ed utilizza le PyGtk. Come KDiff3 permette il confronto fra tre file e ha il supporto per il controllo versione.\nWinMerge.\nWinMerge \u00e8 un software libero distribuito sotto GNU General Public License disponibile solamente per Microsoft Windows. Ha caratteristiche analoghe a KDiff3 come il confronto fra tre file ed il supporto per il controllo versione.\nWinDiff.\nWinDiff \u00e8 un software creato da Microsoft per il confronto di file e cartelle."}
{"id": "2142336", "revid": "1318658", "url": "https://it.wikipedia.org/wiki?curid=2142336", "title": "Chemin Vert (metropolitana di Parigi)", "text": "Chemin Vert \u00e8 una stazione sulla linea 8 della metropolitana di Parigi sita ai confini fra il III e l'XI \"arrondissement\" di Parigi.\nLa stazione.\nLa stazione venne aperta nel 1931 e porta il nome della \"rue du Chemin-Vert\" che venne costruita sulla traccia di un sentiero che conduceva fra le colture orticole."}
{"id": "2142341", "revid": "481349", "url": "https://it.wikipedia.org/wiki?curid=2142341", "title": "Notte di Natale (Claudio Baglioni)", "text": ""}
{"id": "2142342", "revid": "713168", "url": "https://it.wikipedia.org/wiki?curid=2142342", "title": "Johann Georg Christian von Lobkowitz", "text": "Era il figlio di Ferdinand August (1655\u20131715) e di Maria Anna Wilhelmine, contessa di Baden-Baden.\nBiografia.\nProveniva da una famiglia boema di antica aristocrazia. L'11 novembre 1718 spos\u00f2 a Praga Carolina Enrichetta von Waldstein (1702 \u2013 1780), dalla quale ebbe 10 figli, due dei quali morirono in battaglia ed altri due furono insigniti dell'Ordine del Toson d'oro.Johann Georg Christian fu il capostipite del ramo (Ho\u0159\u00edn)/M\u011bln\u00edk della dinastia Lobkowitz.\nEgli combatt\u00e9 i turchi sotto il principe Eugenio di Savoia e nel 1732 divenne Governatore della Sicilia. Il 28 novembre 1739 fu insignito dell'Ordine del Toson d'oro.\nNel 1741 divenne feldmaresciallo. Durante la guerra di successione austriaca combatt\u00e9 prima i francesi ed i bavaresi fra Praga e Monaco di Baviera e successivamente dal 1743 al 1745 fu Governatore del Ducato di Milano e comandante dell'esercito imperiale in Italia. In tale funzione fu sconfitto dagli ispano-napoletani a Velletri nel mese di agosto 1744.\nIl 30 settembre 1745 partecip\u00f2, a fianco del duca di Lorena, alla battaglia di Soor contro i prussiani di Federico il Grande, uscendone sconfitto."}
{"id": "2142346", "revid": "287204", "url": "https://it.wikipedia.org/wiki?curid=2142346", "title": "Foglietto beta", "text": ""}
{"id": "2142350", "revid": "96758", "url": "https://it.wikipedia.org/wiki?curid=2142350", "title": "Treciento", "text": ""}
{"id": "2142351", "revid": "124438991", "url": "https://it.wikipedia.org/wiki?curid=2142351", "title": "Gugelhupf", "text": "Gugelhupf o Kugelhopf \u00e8 un termine usato nella Germania Meridionale, in Austria, in Svizzera, in Tirolo in Alsazia, in Croazia in Slovenia, a Trieste e a Gorizia e per indicare una torta a forma di ciambella, lievitata in uno specifico stampo particolarmente alto. Nella Repubblica Ceca \u00e8 chiamato \"b\u00e1bovka\", in Polonia \"babka\", in Bosnia-Erzegovina e Serbia \u00e8 chiamato \"kuglof\". In genere il Gugelhupf ha la forma di un toroide, come una ciambella. Analogamente al dolce ebraico Kugel, la parola \u201ckugelhopf\u201d deriva dal termine Alto tedesco medio \u201cKugel\u201d, che significa palla o globo.\nUn tipo comune di Kugelhopf consiste in un soffice impasto lievitato che contiene uvetta, mandorle e brandy di ciliegia Kirschwasser; alcune varianti contengono frutta candita e noci. Viene cotto in uno specifico stampo circolare, che all'inizio veniva prodotto in ceramica smaltata, sostituita nel corso del '900 dal metallo. Una ricetta pi\u00f9 semplice, per uso quotidiano si mangia a colazione o durante la pausa caff\u00e8. Il kugelhopf di Natale invece viene decorato con fantasia e la ricetta usata \u00e8 pi\u00f9 ricca.\nIl gugelhupf fu scelto come dolce che rappresentasse l'Austria al Caf\u00e9 Europe, iniziativa della presidenza austriaca dell'Unione europea per il giorno europeo 2006."}
{"id": "2142353", "revid": "44939", "url": "https://it.wikipedia.org/wiki?curid=2142353", "title": "\u0392-sheet", "text": ""}
{"id": "2142355", "revid": "44939", "url": "https://it.wikipedia.org/wiki?curid=2142355", "title": "\u0392-strand", "text": ""}
{"id": "2142357", "revid": "22475", "url": "https://it.wikipedia.org/wiki?curid=2142357", "title": "Collezione privata Gasparri", "text": "Il Museo etrusco di Populonia - Collezione Gasparri raccoglie i reperti archeologici della collezione privata della famiglia Gasparri, proprietaria dei terreni di Baratti e Populonia, dove nella prima met\u00e0 del Novecento sono state riportate alla luce le necropoli etrusche. Il museo ha sede all'interno del Castello di Populonia, piccolo borgo del comune di Piombino, in provincia di Livorno. \nStoria.\nIl Museo etrusco di Populonia \u00e8 la pi\u00f9 antica istituzione museale della Val di Cornia, aperta nel 1943 per volont\u00e0 di Giulia e Tommaso Gasparri: il primo nucleo della collezione era costituito dai reperti che furono assegnati dalla \"Soprintendenza alle Antichit\u00e0 d\u2019Etruria\" alla famiglia Gasparri come premio di rinvenimento (pari a un quarto del valore dei ritrovamenti) a seguito delle scoperte archeologiche avvenute nei terreni di loro propriet\u00e0. \nLa collezione \u00e8 stata ampliata nel corso degli anni Cinquanta e Sessanta con l'aggiunta di reperti provenienti dagli scavi governativi effettuati nelle necropoli e di altri oggetti rinvenuti fuori dal loro contesto originario nei campi e nel mare di Baratti. Nel 1985, il museo fu rinnovato in occasione delle celebrazioni per l\u2019\"Anno degli Etruschi\" e poi trasferito tre anni dopo negli spazi dell'ex frantoio del Castello di Populonia, dove ha sede tuttora.\nDopo un attento studio, nel 2015 il Museo ha subito un completo riallestimento, all'insegna di contemporanei criteri espositivi, museografici e di accessibilit\u00e0. Nel nuovo percorso espositivo, i reperti provenienti dalla medesima tomba o dal medesimo contesto archeologico si riuniscono per permettere di ripercorrere appieno la storia del popolo etrusco di Populonia attraverso i resti della loro cultura materiale, ossia gli oggetti della vita quotidiana.\nDal 2019 il museo \u00e8 sotto la gestione del gruppo Past in Progress, che con l\u2019obiettivo di valorizzare il patrimonio storico-archeologico e il paesaggio nel quale \u00e8 inserito, attraverso progetti di sviluppo del turismo culturale attenti alla sostenibilit\u00e0 ambientale, economica e sociale della comunit\u00e0 e del territorio, gestisce anche l'Area archeologica di Poggio del Molino e i Musei di Scarlino.\nDescrizione.\nLe sale del Museo ospitano reperti provenienti dagli scavi programmatici e non nella zona delle necropoli, da ricerche occasionali sul territorio e dalle attivit\u00e0 di archeologia subacquea.\nAll'ingresso, accanto ad un maestoso dolio, un grande pannello racconta la storia del Museo e della Collezione di propriet\u00e0 della famiglia Gasparri, mentre un\u2019ampia carta illustra i luoghi citati nel percorso di visita. Le vetrine della prima sala custodiscono i corredi funerari di alcune tombe etrusche oggi visibili nel Parco Archeologico di Baratti e di altre emerse nel corso di scavi minerari. Il percorso prosegue con una raccolta di reperti archeologici che furono rinvenuti in occasione dei lavori di sistemazione urbanistica in localit\u00e0 Villini: essi offrono lo spunto per raccontare la storia del Golfo di Baratti, caratterizzata sin dagli inizi del Novecento da turismo balneare e culturale, tra archeologia e territorio.\nNella Sala del Mare, grazie ad un allestimento ricostruttivo e suggestivo, emerge lo stretto legame della citt\u00e0 etrusca di Populonia con il Mediterraneo: anfore etrusche e romane, ancore in pietra e in piombo, una macina in pietra lavica testimoniano la vita del porto, il mondo dei commerci e dell'antica marineria. Sono presenti anfore databili tra il V secolo a.C. e il II-III secolo d.C., di produzione magno-greca, greco-italica, massaliota (di Marsiglia), brindisina, campano-laziale, betica (dalla Spagna), utilizzate per il trasporto di derrate alimentari, vino, olio e salsa di pesce. I ceppi di ancore romane in piombo (I secolo a.C. - I secolo d.C.) servirono a bloccare le reti da pesca per la cattura dei tonni (come dimostra il rinvenimento a disposizione allineata sul fondale): ci\u00f2 conferma la presenza di un\u2019antica tonnara nei pressi di Populonia, cos\u00ec come indicato dal geografo greco Strabone.\nL'ultimo spazio espositivo mantiene volutamente il gusto antiquario originale del Museo, con oggetti provenienti dal mondo dell'archeologia funeraria - quali cippi di varie tipologie, sarcofagi e una tomba \u201calla cappuccina\u201d - raccolti al di fuori del loro contesto originario, che vengono qui disposti secondo criterio cronologico e raggruppamento per funzione e tipologia. Tra gli oggetti pi\u00f9 significativi e interessanti troviamo un coperchio di sarcofago scolpito ritraente il defunto, la raffigurazione di una testa maschile in pietra vulcanica, ornamenti e suppellettili di bronzo, vasi di produzione etrusca e ceramica importata da tutto il bacino del Mediterraneo. Particolare interesse merita il sarcofago, rinvenuto a Poggio Malassarto: \u00e8 infatti l\u2019unico esemplare di sarcofago con coperchio scolpito proveniente dalle vaste necropoli di Populonia. La scultura, realizzata in pietra locale (riolite), ricalca lo schema tradizionale dei sarcofagi etruschi di fine IV - inizi III secolo a.C.; vi \u00e8 ritratta una figura maschile semisdraiata sul letto del banchetto, vestita di un mantello che copre la parte inferiore del corpo lasciando scoperti ventre e dorso. \nLa collezione \u00e8 dotata anche di supporti multimediali che illustrano la storia e le attivit\u00e0 umane sul territorio.\nReperti.\nVarcando la soglia del Museo etrusco di Populonia, salta subito agli occhi la presenza del grande dolio romano (I secolo d.C.), rinvenuto sul fondale marino a tre miglia di distanza da Punta del Semaforo, a est di Piombino. Questo enorme contenitore in terracotta (con i suoi 6 metri di circonferenza per quasi 2 metri di altezza ha una capienza di circa 3100 litri) era usato per il trasporto, lo stoccaggio e la conservazione di derrate alimentari e liquidi (legumi, cereali, olio, vino).\nSimbolo del museo \u00e8 il bassorilievo di una palmetta, che doveva fungere da coronamento di una stele funeraria proveniente dalla necropoli di Poggio della Porcareccia. Scolpita a bassorilievo su pietra locale, la palmetta si apre fra due ampie volute con due boccioli simmetrici sui lati. Lo stile della decorazione, di derivazione greca, testimonia le influenze dell\u2019arte ellenica nel mondo etrusco e permette di datare la stele al IV secolo a.C.\nProveniente dalla cd. \"tomba del Balsamario a testa di guerriero\" e datata agli inizi del VI secolo a.C., desta grande interesse una grattugia in bronzo, esposta tra i numerosi reperti metallici provenienti dalle necropoli di Populonia. Era un oggetto caratteristico del simposio, utilizzato per grattugiare formaggio e spezie da mescolare con il vino. Come parte dei corredi funerari, la grattugia e gli altri oggetti propri del simposio, come crateri, coppe e colini in bronzo, erano simbolo dell\u2019appartenenza del defunto alla classe aristocratica.\nAd attrarre il visitatore sono sicuramente le riproduzioni di parti anatomiche del corpo umano: sono offerte votive, donate alle divinit\u00e0 affinch\u00e9 potessero guarire dolori o malattie che interessavano la parte del corpo rappresentata, oppure per ringraziarle dell\u2019avvenuta guarigione. Si possono riconoscere due piedi e un elemento conico in terracotta, probabile riproduzione di un fallo, oltre ad alcune pietre sferoidali che potrebbero rappresentare i reni o specifiche affezioni come i calcoli. Tra i numerosi vasi e reperti esposti nelle vetrine del museo, si trova anche una coppetta, della fine del IV secolo a.C., decorata con una civetta in mezzo a rami di ulivo. Entrambi sono i simboli sacri della dea Atena, chiamata per l\u2019appunto \"glaucopide\", ossia \u201cdagli occhi di civetta\u201d: capace di vedere nell\u2019oscurit\u00e0, la civetta rappresenta allegoricamente la ragione e la sapienza, virt\u00f9 caratteristiche della dea. \nLa testa maschile scolpita fungeva forse da segnacolo funerario, dato che \u00e8 stata recuperata nella necropoli costiera di Buca delle Fate. La scultura, che presenta tratti di ispirazione arcaica, risale probabilmente alla fine del IV \u2013 inizi del III secolo a.C. ed \u00e8 stata realizzata, come il coperchio del sarcofago, in riolite (la pietra vulcanica locale), forse proprio da scalpellini attivi in quest\u2019epoca nelle botteghe di Populonia.\nUn altare con iscrizione etrusca, infine, racchiude un notevole valore storico nonostante le sue ridotte dimensioni. Rinvenuto nella necropoli di San Cerbone e databile agli inizi del V secolo a.C., anche se la porosit\u00e0 della riolite rende difficile la lettura dell\u2019epigrafe \u00e8 possibile affermare che esso aveva certamente una funzione rituale e veniva impiegato per sacrifici alle divinit\u00e0, consistenti in libagioni e offerte di animali e di vegetali, durante celebrazioni di carattere pubblico o privato. \nCollegamenti esterni.\nhttps://www.pastexperience.it/ilmuseo/"}
{"id": "2142359", "revid": "36426", "url": "https://it.wikipedia.org/wiki?curid=2142359", "title": "A figure rosse", "text": ""}
{"id": "2142362", "revid": "484362", "url": "https://it.wikipedia.org/wiki?curid=2142362", "title": "Storia sacra dell'umanit\u00e0", "text": "Storia sacra dell'umanit\u00e0 (\"Die heilige Geschichte der Menscheit\") \u00e8 un libro del filosofo ebreo Moses Hess. L'opera fu del tutto ignorata quando fu pubblicata, ma \u00e8 un'opera significativa non solo come prima espressione compiuta del socialismo di Hess, ma anche come prima espressione del socialismo scritto in Germania. Fu una delle prime opere di Hess, pubblicata nel 1837, e in essa l'autore prevede un futuro socialista in Europa, traendo ispirazione dall'iniziale stato ebraico, in cui la politica era strumentale ai precetti etici.\nHess afferma che l'armonia originaria che gli Ebrei avevano con Dio era sparita, ma adesso gli Ebrei avevano la possibilit\u00e0 di ristabilire quell'armonia attraverso il socialismo. Hess divide l'opera in due unit\u00e0 temporali: il passato e il futuro. Hess definisce il passato come \u201cil fondamento di ci\u00f2 che deve accadere\u201d e il futuro come \u201cuna conseguenza di ci\u00f2 che \u00e8 accaduto\u201d. Il passato \u00e8 diviso in tre parti: l'epoca prima di Cristo \u00e8 considerata come l'unione inconscia degli Ebrei con Dio, in cui regnava un'armonia fondata sulla comunione dei beni. Cristo dissolve l'armonia, ma la dissoluzione non giunge al culmine fino al Medioevo, che pose le inevitabili fondamenta per la comparsa della propriet\u00e0 privata nella societ\u00e0 moderna. Profondamente influenzato da Spinoza, ebreo anche lui, Hess evidenza il fatto che la Rivoluzione francese prepara la strada per la ricomposizione dell'unit\u00e0 sociale originaria, inizialmente espressa attraverso l'antico stato ebraico, che adesso deve essere ricostituita attraverso la scomparsa della propriet\u00e0 privata e la ricreata unit\u00e0 di spirito e materia enunciata da Spinoza. Hess descrive il futuro come una societ\u00e0 in cui gli ideali di libert\u00e0 e uguaglianza sono realizzati attraverso il comunismo. Hess esprime la speranza che il cambiamento avvenga con mezzi pacifici, ma temeva che cos\u00ec non sarebbe stato, a causa del divario sempre pi\u00f9 grande esistente tra ricchi e poveri.\nRiferimenti.\nHess, Moses. \"The Holy History of Mankindand Other Writings\", ed. by Shlomo Avineri. Cambridge University Press, 2005.\nMcLellan, David. \"The Young Hegelians and Karl Marx\". Frederick A. Praeger Publishers. Page 138."}
{"id": "2142365", "revid": "36426", "url": "https://it.wikipedia.org/wiki?curid=2142365", "title": "Populonia Alta", "text": ""}
{"id": "2142369", "revid": "1318658", "url": "https://it.wikipedia.org/wiki?curid=2142369", "title": "Ledru-Rollin (metropolitana di Parigi)", "text": "Ledru-Rollin \u00e8 una stazione sulla linea 8 della metropolitana di Parigi sita ai confini fra l'XI e il XII \"arrondissement\" di Parigi.\nLa stazione.\nLa stazione venne aperta nel 1931 e prese il nome dell'avvocato Alexandre Auguste Ledru detto Ledru-Rollin (1807-1874) che fu deputato radicale nel 1841 e fond\u00f2 il giornale \"La R\u00e9forme\". Repubblicano convinto, fu ministro degli Interni nel 1848 e organizzatore delle elezioni a suffragio universale. Battuto alle elezioni presidenziali da Napoleone III, si rifugi\u00f2 in Inghilterra dopo i moti del 13 giugno 1849."}
{"id": "2142374", "revid": "330183", "url": "https://it.wikipedia.org/wiki?curid=2142374", "title": "Federico Morozzo Della Rocca", "text": ""}
{"id": "2142377", "revid": "200679", "url": "https://it.wikipedia.org/wiki?curid=2142377", "title": "Labiopalatoschisi", "text": ""}
{"id": "2142379", "revid": "124480446", "url": "https://it.wikipedia.org/wiki?curid=2142379", "title": "Isole Samoa", "text": "Le Isole Samoa o Isole Samoane (in samoano: \"Samoa\", in inglese: \"Samoan Islands\" o \"Samoa Islands\"), in passato note anche come Isole dei Navigatori da Bougainville o Isole degli Amici da Cook, sono un arcipelago di 3.030\u00a0km\u00b2 situato nel Pacifico meridionale, facenti parte della regione della Polinesia. Registrano una popolazione di circa 250.000 abitanti, con una lingua comune, il samoano, e una comune cultura, la fa'asamoa.\nLe Isole Samoa sono divise in due giurisdizioni:\nStoricamente, ci sono state alcune proposte di unificazione dell'arcipelago in un unico stato, ma esistono tra gli abitanti opinioni contrastanti su tali proposte."}
{"id": "2142381", "revid": "729019", "url": "https://it.wikipedia.org/wiki?curid=2142381", "title": "Bewdley", "text": "Bewdley \u00e8 un paese di 10.689 abitanti della contea del Worcestershire, in Inghilterra."}
{"id": "2142383", "revid": "916580", "url": "https://it.wikipedia.org/wiki?curid=2142383", "title": "Moringa oleifera", "text": "Moringa oleifera \u00e8 una pianta appartenente alla famiglia Moringaceae, originaria di India e Pakistan e oggi diffusa in buona parte della fascia tropicale ed equatoriale del pianeta.\nDescrizione.\n\"Moringa oleifera\" raggiunge dai 4 ai 7 m di altezza, ma con suolo profondo e fertile supera anche i 10 m; ha tronco eretto o ramificato dalla base, molle e a consistenza spugnosa; il legno \u00e8 debole, i rami, sottili e intrecciati, sono penduli.Le foglie sono pluricomposte (ogni foglia \u00e8 composta da alcune fogliole), ogni fogliola \u00e8 imparipennata con foglioline ovali opposte e con una fogliolina terminale; le foglie sono alquanto robuste, verde chiaro al dorso, verde glauco (pallido) al verso.Le radici hanno un forte odore e sapore di rafano, da cui deriva il nome di \u201chorseradish tree\u201d cio\u00e8 l'albero del rafano.I fiori sono piccoli e numerosi, di colore bianco crema, ottimi produttori di nettare per le api, di discreto valore decorativo. In ambiente tropicale la pianta pu\u00f2 fiorire due o tre volte all'anno.I frutti sono grandi baccelli a sezione triangolare, affusolati e appuntiti (30\u201345\u00a0cm di lunghezza), verdi e morbidi se immaturi; a maturit\u00e0 assumono una colorazione ocra e poi marrone e una consistenza legnosa.I semi bruni contenuti sembrano fagioli, ma sono tondeggianti e sono dotati di una membrana cartacea; sono da 16 a 22 per baccello, mentre ogni albero produce da 20 fino a 80 baccelli.\nDistribuzione.\n\"Moringa oleifera\" \u00e8 originaria dell'India orientale, si ritiene delle regioni pedemontane della catena himalayana dell'Uttar Pradesh. La specie \u00e8 variamente diffusa e coltivata in tutta la fascia tropicale del pianeta.\nUna specie congenere, \"Moringa stenopetala\", originaria dell'Etiopia e del Kenya, ha avuto un notevole sviluppo in coltivazione, soprattutto nei suoi paesi di origine. Produce meno frutti di \"Moringa oleifera\" e quindi meno semi.\nAmbiente.\nLa pianta di moringa \u00e8 resistente alla siccit\u00e0 e si pu\u00f2 sviluppare in un'ampia variet\u00e0 di terreni, anche poveri, e su suolo sterile; in terreni di buona fertilit\u00e0 e mediamente irrigati pu\u00f2 avere una crescita notevole. Non ha preferenze di suolo per quanto concerne il pH (suoli acidi o alcalini), tollerando valori di pH da 4,5 a 9,0; si sviluppa e pu\u00f2 fruttificare gi\u00e0 al primo anno di impianto con abbondante crescita di foglie.\nLa pianta ha assoluta necessita di terreno ben drenato, non sopportando terreni alluvionati o asfittici.\nResistenza al fuoco.\nL'albero non \u00e8 resistente al fuoco, e questo \u00e8 un grave svantaggio dato che nei paesi di origine l'uso del fuoco, in maniera pi\u00f9 o meno controllata, \u00e8 un mezzo sbrigativo e frequente per il diserbo e la \u201cfertilizzazione\u201d del suolo. L'incendio boschivo produce gravissimi danni a questa specie, spesso fatali. A differenza di altre specie vegetali che dopo l'incendio possono rivegetare, le piante di moringa, una volta lambite dal fuoco, sono irrimediabilmente distrutte o uccise.\nClima.\nLe variet\u00e0 comuni sopportano brevi gelate, soprattutto le piante adulte, ma il freddo di durata consistente interferisce gravemente con la crescita e la fruttificazione, anche se non uccide la pianta.\nLa pianta rimane in vegetazione anche con clima molto secco; nel suo ambiente, in caso di siccit\u00e0, \u00e8 spesso l'unica pianta che si conserva verdeggiante. Come difesa da un clima estremamente arido la pianta perde le foglie che si riformano con il ritorno dell'umidit\u00e0.\nLa moringa si ritiene coltivabile nella fascia climatica dell'arancio, preferendo certamente le zone pi\u00f9 calde e riparate di questa fascia in caso di coltivazioni significative. Comunque anche nelle zone europee con geli molto moderati \u00e8 possibile coltivare la Moringa all'esterno durante tutto l'anno. \u00c8 importante per\u00f2 proteggere le radici con pacciamatura di paglia o accorgimenti simili per evitare il gelo delle radici. Tutta la parte esterna muore se esposta per tempi lunghi a temperature pari o inferiori allo zero centigrado, ma se la parte sotterranea riesce a sopravvivere la pianta rivegeta con vigore a primavera.\nUsi alimentari.\nPraticamente tutta la pianta \u00e8 commestibile e possiede un notevole interesse dal punto di vista nutrizionale. \u00c8 di grande rilievo il fatto che il contenuto proteico delle parti della pianta \u00e8 completo, ovvero le parti della pianta contengono tutta la gamma degli aminoacidi richiesta per il fabbisogno proteico, anche quelli essenziali. Questo fatto \u00e8 pressoch\u00e9 unico tra i vegetali: si pu\u00f2 definire \"Moringa oleifera\" come l'unica pianta oggi nota con tali caratteristiche.\nTali caratteristiche rendono la moringa una pianta interessante anche dal punto di vista umanitario, in quanto possiede un grande potenziale per combattere fame, malnutrizione e povert\u00e0.\nFoglie.\nLe foglie possono essere mangiate e sono molto ricche in proteine, vitamine e sali minerali. Hanno un sapore leggermente piccante e gradevole anche allo stato crudo. Spesso sono preparate in insalata; possono anche essere cotte come gli spinaci. Contengono il 25 per cento in peso di proteine: pi\u00f9 delle uova e il doppio del latte di mucca; contengono inoltre il quadruplo in vitamina A delle carote e quasi otto volte la vitamina C delle arance, il triplo del potassio delle banane.. Un simile contributo proteico fa pensare che tale nutrimento possa essere un utile supporto per le gestanti e per l'allattamento umano in condizioni di povert\u00e0 e difficolt\u00e0. Le foglie, oltre che direttamente per l'alimentazione umana, possono essere utilizzate come foraggio per l'allevamento di animali. Se le foglie sono usate come foraggio assieme alla pasta residua dell'estrazione dell'olio, costituiscono un buon ricostituente alimentare per gli animali erbivori, di cui sembra migliorare le condizioni vitali. Sono un buon supporto post-parto per le vacche che reggono egregiamente elevate produzioni di latte e per la crescita dei vitelli. La definizione di \u201canimali erbivori\u201d si deve intendere in senso lato dato che le foglie sono fortemente appetite da tutti gli erbivori, anche da pesci erbivori come le carpe, che ne sono molto ghiotte.\nFrutti, fiori, semi.\nPer quanto riguarda i frutti, l'uso pi\u00f9 diffuso e frequente \u00e8 la bollitura dei baccelli immaturi (detti 'mazze da tamburo'), che hanno il sapore degli asparagi. Nella medicina tradizionale Siddha sono considerati dei potenti afrodisiaci per entrambi i sessi.\nAnche i fiori sono commestibili e vengono di norma preparati in insalata. Inoltre, la moringa \u00e8 pianta mellifera, e quindi pu\u00f2 esser prodotto il miele dai suoi fiori.\nI semi vengono assunti bolliti o tostati e hanno il sapore dei ceci. L'estrazione di olio dai semi \u00e8 un'importantissima risorsa: i semi contengono dal 30 al 50% di olio (per confronto, le olive ne contengono dall'8 al 20%). L'olio estratto contiene dal 65 al 76% di acido oleico, che \u00e8 lo stesso grasso insaturo dell'olio d'oliva. L'olio \u00e8 dolce e saporito e non irrancidisce, a differenza dell'olio di Jatropha. \u00c8 perfettamente adatto all'alimentazione umana. Estratti gli oli dai semi, la pasta residua contiene il 60% di proteine pregiate. Questa \u00e8 una quantit\u00e0 enorme se si considera che il residuo dell'analogo trattamento della soia, prodotto di discreta qualit\u00e0 proteica vegetale, produce dal 30 al 35% di proteine, la cui gamma di aminoacidi, come per la gran maggioranza degli altri vegetali noti, \u00e8 incompleta. Le proteine ottenute della pasta residua sono adatte per l'alimentazione umana.\nRadici.\nAnche le radici sono commestibili e hanno sapore piccante come di ravanello. L'aroma piccante delle radici \u00e8 pi\u00f9 pronunciato di quello delle foglie. Analogamente al rafano, l'uso comune delle radici \u00e8 quello di aromatizzante, ma ne \u00e8 sconsigliato l'uso in quantit\u00e0 eccessiva per la presenza della spirochina, un alcaloide che interferirebbe con la trasmissione nervosa.\nAltri usi.\nL'olio estratto dai semi pu\u00f2 essere usato per produrre saponi, lubrificanti e cosmetici dal valore equivalente a quelli prodotti con l'olio di oliva, e quindi piuttosto elevato. Gli oli estratti sarebbero anche adatti alla preparazione di carburante biodiesel, anche se sembra un uso non appropriato, visto la qualit\u00e0 e i potenziali usi alimentari.\nDalla corteccia sono estratte una gomma dai molti usi e sostanze tanniche usate per la concia delle pelli. Il legno pu\u00f2 essere utilizzato per l'industria della carta e fornisce inoltre una tintura di colore azzurrato.\nDalle foglie di \"Moringa oleifera\" si pu\u00f2 preparare un concime liquido mediante la infusione delle foglie in acqua per diversi giorni. L'aumento di crescita delle piante concimate mediante la nebulizzazione del liquido ottenuto sulle superfici assorbenti \u00e8 notevole (fino al 25%).\nUtilizzo nella depurazione dell'acqua.\nL'uso pi\u00f9 famoso della pianta \u00e8 quello di depurazione dell'acqua tramite i semi. La farina di semi di moringa \u00e8 un ottimo depuratore dell'acqua o di altri liquidi alimentari, avendo un eccellente potere flocculante: fissa e adsorbe (cattura fissando) i corpi batterici e le altre impurit\u00e0 in sospensione nei liquidi inglobandoli in fiocchi che poi precipitano al fondo, lasciando il liquido pi\u00f9 limpido e depurato. Il potere flocculante \u00e8 dovuto ad un polielettrolita particolarmente efficace. Tale propriet\u00e0 di purificazione \u00e8 ben nota nelle zone nelle quali spesso l'acqua non \u00e8 pura. In questi luoghi la moringa \u00e8 definita come \u201cl'albero dell'acqua pulita\u201d. Ad esempio nella valle del Nilo \u00e8 conosciuta come \"Shagara al Rauwaq\u201d che significa testualmente \"albero che purifica\"."}
{"id": "2142384", "revid": "1873", "url": "https://it.wikipedia.org/wiki?curid=2142384", "title": "Guazze", "text": "Guazze (\"guazz\" in lingua lombarda da \"coazza\", chioma intrecciata) \u00e8 il nome, usato in Brianza, per indicare l'acconciatura femminile popolare in uso tra il XVII e XIX secolo. Talvolta viene anche chiamata raggiera a causa della sua forma. Consiste in una serie di spilloni disposti a raggiera che bloccano le trecce, trasformando un modo di acconciare i capelli in un appariscente complemento d'abbigliamento. L'insieme di capelli e spadine prendeva localmente anche i nomi di \"giron\", \"speronada\" o \"sperada\" se caratterizzata da elementi sottili, oppure \"coo d'argent\" con elementi larghi.\nStoria.\nLa prima apparizione delle guazze risale al 1620 in una stampa, che rappresenta la parte settentrionale del Ducato di Milano, dove una figuretta ornamentale porta una raggiera composta di spilloni.\nDiffusa nella fascia pedemontana lombarda, nel Lecchese entra in uso nella seconda met\u00e0 del Seicento. Un esemplare viene donato alla Madonna del Rosario della Collegiata di Lecco nel 1684. Un esemplare antico si pu\u00f2 ammirare al Civico museo manzoniano al Caleotto a Lecco.\nStruttura.\nGli elementi principali sono due:\nA volte correlati da una coppia di spadine pi\u00f9 grandi, con eventuali pendagli, da posizionare sotto lo \"sponton\" e una maggiore da mettere al centro della raggiera.\nFunzionamento.\nI capelli venivano raccolti in due trecce ai lati del capo, le trecce arrotolate insieme a formare un cerchio sulla nuca e successivamente bloccate inserendo lo \"sponton\" alla base, circa all'attaccatura dei capelli all'altezza dei lobi delle orecchie. Le spadine inserite a raggiera completavano l'acconciatura che doveva sporgere appena dal profilo del capo mentre gli spontoni erano ben visibili ai lati del volto.\nLucia Mondella.\nLe guazze sono conosciute al di fuori dell'ambito folcloristico lecchese, dove sono parte del costume tradizionale femminile, per essere l'ornamento portato da Lucia Mondella nei \"I promessi sposi\", accuratamente descritto da Alessandro Manzoni nel settimo capitolo con queste parole:\ne visibili con precisa ricostruzione in illustrazioni, e nelle molte trasposizioni cinematografiche e televisive:"}
{"id": "2142385", "revid": "200568", "url": "https://it.wikipedia.org/wiki?curid=2142385", "title": "Bromsgrove", "text": "Bromsgrove \u00e8 una cittadina di 87,837 (secondo il censimento del 2001) abitanti della contea del Worcestershire, in Inghilterra."}
{"id": "2142386", "revid": "216538", "url": "https://it.wikipedia.org/wiki?curid=2142386", "title": "L'agente invisibile", "text": ""}
{"id": "2142388", "revid": "180559", "url": "https://it.wikipedia.org/wiki?curid=2142388", "title": "Renault R23", "text": "La Renault R23 fu la vettura usata nella stagione 2003. Guidata da Jarno Trulli (n.7) e Fernando Alonso (n.8) si classific\u00f2 quarta nel mondiale costruttori con 88 punti, mentre nel mondiale piloti Alonso arriv\u00f2 sesto, Trulli ottavo. In tutto la monoposto vinse il Gran Premio d'Ungheria con Alonso e ottenne due pole position e un giro veloce.\nStagione.\nLa stagione fu molto pi\u00f9 prolifica di quella 2002. Con un motore pi\u00f9 convenzionale di quello 2002, la Renault si trov\u00f2 anche vincitrice di un Gran Premio, in Ungheria, con Fernando Alonso. \u00c8 la prima vittoria Renault dal Gran Premio d'Austria 1983, dove Alain Prost aveva trionfato. Per quanto riguarda la successione della squadra, \u00e8 la prima vittoria dopo il Gran Premio di Germania 1997, con Gerhard Berger, autore dell'ultima vittoria Benetton."}
{"id": "2142390", "revid": "21880", "url": "https://it.wikipedia.org/wiki?curid=2142390", "title": "Moringaceae", "text": ""}
{"id": "2142392", "revid": "41851", "url": "https://it.wikipedia.org/wiki?curid=2142392", "title": "Samoa Orientali", "text": ""}
{"id": "2142394", "revid": "1904508", "url": "https://it.wikipedia.org/wiki?curid=2142394", "title": "Banchetto dei Cinque Re", "text": "Il Banchetto dei Cinque Re (\"Banquet of the Five Kings\") fu un incontro nel 1363, organizzato da Sir Henry Picard, ex-Lord Mayor di Londra, nel suo maniero.\nAll'incontro parteciparono:\nLa societ\u00e0 cipriota KEO ha creato un brandy per ricordare l'evento (il \"Five Kings\")."}
{"id": "2142395", "revid": "36426", "url": "https://it.wikipedia.org/wiki?curid=2142395", "title": "Felice e Regola", "text": "I santi Felice e Regola, insieme al loro servo Essuperanzio, sono i santi patroni di Zurigo, ricordati, come riporta il \"Martyrologium Romanum\", l'11 settembre.\nBiografia e martirio.\nLe notizie biografiche su Felice e Regola sono in gran parte leggendarie; la tradizione popolare ha infatti attribuito loro l'appartenenza alla Legione Tebea, al tempo comandata dal cristiano Maurizio, sebbene la tradizione che li vuole entrambi militari sia dubbia e di scarsa attendibilit\u00e0.\nIl pi\u00f9 antico testo che fa riferimento a questi due santi risale all'incirca all'VIII secolo. Fratelli, di probabile origine egiziana (quindi conterranei di san Maurizio), Felice e Regola si sarebbero arruolati nell'esercito della Legione Tebea e quindi trasferiti in Svizzera, precisamente ad \"Agaunum\", nel Canton Vallese.\nIn seguito al massacro dell'intera Legione, per la maggior parte cristiana e dunque pronta a sfidare l'imperatore, dedito al culto pagano, i due fratelli, insieme a loro servo Essuperanzio, riuscirono miracolosamente a sfuggire, rifugiandosi inizialmente a \"Glaris\" (l'attuale Glarona) e infine a Zurigo.\nQui si dedicarono alla conversione degli abitanti, per poi battezzarli segretamente nelle foreste. Scoperti e catturati, vennero, per ordine del governatore romano, condannati alla decapitazione; la sentenza venne eseguita nell'anno 286 sulle rive del fiume Limmat. Dopo che i tre vennero decapitati, si verific\u00f2 un sensazionale prodigio che lasci\u00f2 esterrefatti gli stessi aguzzini: i corpi dei santi si rialzarono, prendendo tra le mani la loro testa e portandola fino al luogo della loro sepoltura, su una collina nei dintorni.\nIncertezze.\nUna delle considerazioni che vanno a sfavore dell'attendibilit\u00e0 di questo racconto \u00e8 la presenza di Regola: \u00e8 infatti improbabile la presenza di una donna nell'esercito romano."}
{"id": "2142396", "revid": "6923", "url": "https://it.wikipedia.org/wiki?curid=2142396", "title": "Evesham", "text": "Evesham \u00e8 una cittadina costituente parrocchia civile di 22.304 abitanti della contea del Worcestershire, in Inghilterra.\nEssa \u00e8 all'incirca equidistante da Worcester, Cheltenham e Stratford-upon-Avon.\nSi trova all'interno della Valle di Evesham, un'area che comprende la pianura alluvionale del fiume Avon, molto nota per l'orticoltura.\nIl centro della citt\u00e0, situato all'interno di un meandro del fiume, \u00e8 periodicamente soggetto ad alluvioni. L'alluvione del 2007 fu la pi\u00f9 drammatica fra quelle storicamente registrate.\nNel corso del XIII secolo, nei suoi pressi fu combattuta una delle due principali battaglie della seconda guerra dei baroni, dalla quale usc\u00ec vincitore il principe Edoardo, che in seguito divenne re Edoardo I.\nEtimologia del nome.\nIl nome \"Evesham\" deriva dai termini in inglese antico \"homme\" o \"ham\" e \"Eof\", il nome di un guardiano di porci al servizio di Egwin, III vescovo di Worcester.\nIn origine essa era chiamata \"Homme\" o \"Haum\" e citata come \"Eveshomme\" nel 709 e \"Evesham\" nel 1086.\nLa seconda parte del nome (\"homme\" o \"ham\") significa \"casa\" o \"abitazione\", ma nel Worcestershire e nel Gloucestershire era comunemente utilizzata per indicare le terre golenali, cio\u00e8 le terre poste ai lati di un corso d'acqua, particolarmente all'interno dei meandri, che potevano subire allagamenti.\nStoria.\nLa citt\u00e0 fu fondata nei pressi di un'abbazia dell'VIII secolo, una delle pi\u00f9 grandi d'Europa e la III pi\u00f9 grande d'Inghilterra, che fu distrutta nel corso della dissoluzione dei monasteri e della quale sopravvive solo la torre campanaria dell'abate Lichfield.\nLa citt\u00e0 medievale si svilupp\u00f2 all'interno dell'ansa del fiume Avon, mentre la cittadina di Bengeworth si svilupp\u00f2 a est, sulla riva opposta.\nNel 1055 il re Edoardo assegn\u00f2 un mercato alla cittadina sassone.\nNell'XI secolo, Leofric, conte di Mercia, possedeva un casino di caccia a Bengeworth. Leofric fond\u00f2 la \"Holy Trinity Church\" assieme alla moglie Godifu (Lady Godiva). Godifu, che mor\u00ec verso il 1067, \u00e8 probabilmente sepolta presso l'abbazia.\nSotto il regno di re Stefano, William de Beauchamp eresse un castello \"adulterino\" (cio\u00e8 \"non autorizzato\") a Bengeworth, i cui occupanti erano in competizione per il controllo della citt\u00e0 e dell'abbazia.\nQuando all'abate William fu distrutto il castello tra il 1149 e il 1159, egli consacr\u00f2 il sito come cimitero, per impedire che il castello fosse ricostruito.\nLa battaglia di Evesham.\nNel 1258 un gruppo di baroni capeggiati da Simone di Montfort, VI conte di Leicester, costrinse il sovrano Enrico III ad approvare le Disposizioni di Oxford, che lo obbligavano ad abbandonare il governo, ad affidarlo a un consiglio baronale e a dichiarare costituzionale il Parlamento.\nQuando per\u00f2 nel 1261 il re strapp\u00f2 le Disposizioni, inizi\u00f2 una guerra civile, che port\u00f2 alla sconfitta del sovrano, che fu imprigionato.\nNell'agosto 1265, vi fu un vero scontro corpo a corpo di fronte alla citt\u00e0 di Evesham e, pur essendo in evidentissima inferiorit\u00e0 numerica, in rapporto di circa 1 a 3, i guerrieri di Monfort, che nella battaglia perse la vita, festeggiarono la vittoria.\nIntanto il re, per\u00f2, venne liberato e riusc\u00ec a costituire un altro esercito nell'Inghilterra Occidentale, con il quale sostenne successivamente un'altra battaglia."}
{"id": "2142397", "revid": "20934291", "url": "https://it.wikipedia.org/wiki?curid=2142397", "title": "Sansoni editore", "text": ""}
{"id": "2142398", "revid": "226458", "url": "https://it.wikipedia.org/wiki?curid=2142398", "title": "Edoardo Cecere", "text": "Il Colonnello Cecere era comandante del deposito dell'11\u00ba Reggimento fanteria \"Casale\" a Forl\u00ec quando sopraggiunse la notizia dell'Armistizio l'8 settembre 1943. Rifiutandosi di prestare servizio per la RSI, si diede alla macchia, raggiungendo sulle montagne forlivesi il primo nucleo partigiano in formazione (il Gruppo Salvatore).\nAlla successiva costituzione della Brigata Garibaldi Romagnola, tra novembre e dicembre del 1943, Cecere fu nominato consigliere militare da Libero, comandante della Brigata.\nLa sua esperienza -per la verit\u00e0 messa in dubbio dal successore di Libero al comando della Brigata, Pietro Mauri- secondo alcune fonti si rivel\u00f2 particolarmente utile per effettuare gli sganciamenti durante i vari rastrellamenti tedeschi che colpirono la formazione.\nA fine marzo del 1944 fu rimosso dall'incarico direttivo dal nuovo comandante del Gruppo Brigate Romagna e durante il pesantissimo rastrellamento tedesco dell'aprile 1944 (che sband\u00f2 la formazione), riusc\u00ec tuttavia a sganciarsi, arrivando in pianura, dove si mise a disposizione del CLN di Forl\u00ec.\nDurante il bombardamento aereo che colp\u00ec la citt\u00e0 il 19 maggio 1944, suo figlio rimase ucciso. Cecere fu allora ospitato per un paio di mesi da amici fidati. Ma il 9 agosto 1944, mentre si trovava nella Canonica di San Martino Villafranca, fu catturato dalle SS che, dopo quasi un mese di torture, lo trucidarono il 5 settembre 1944, assieme ad altri diciassette prigionieri (sei donne, nove ebrei e due partigiani) in quella che \u00e8 ricordata, a Forl\u00ec, come la \"strage dell'aeroporto\".\nNel dopoguerra, gli \u00e8 stata intitolata una via di Forl\u00ec."}
{"id": "2142400", "revid": "2098949", "url": "https://it.wikipedia.org/wiki?curid=2142400", "title": "Parotite ricorrente", "text": " \nPer parotite ricorrente in campo medico, si intende un'infiammazione cronica della parotide. Per essere definita cronica gli attacchi generalmente sono in numero di 3-4 per anno. Si sono registrati casi anche di 20 episodi nei 12 mesi. Solitamente \u00e8 unilaterale.\nEpidemiologia.\nColpisce prevalentemente i maschi in et\u00e0 infantile mentre negli adulti si manifesta maggiormente nel sesso femminile (il rapporto \u00e8 7,5 a 1). \nSintomatologia.\nFra i sintomi e i segni clinici ritroviamo febbre e arrossamento. Si mostra sialectasia che in tempi recenti viene diagnosticata attraverso l'ECO.\nEziologia.\nLa causa esatta non \u00e8 chiara. Si \u00e8 recentemente riscontrato un possibile rapporto con alcune malocclusioni dentarie (vedasi bibliografia)\nTerapia.\nSi somministrano analgesici."}
{"id": "2142401", "revid": "729019", "url": "https://it.wikipedia.org/wiki?curid=2142401", "title": "Kidderminster", "text": "Kidderminster \u00e8 una citt\u00e0 di 55.348 abitanti della contea del Worcestershire, in Inghilterra."}
{"id": "2142403", "revid": "110157", "url": "https://it.wikipedia.org/wiki?curid=2142403", "title": "Roma e Gerusalemme", "text": "Roma e Gerusalemme. L'ultima questione nazionale (\"Rom und Jerusalem, die Letzte Nationalit\u00e4tsfrage\") \u00e8 un libro pubblicato da Moses Hess nel 1862 a Lipsia. Diede l'impulso iniziale al movimento del sionismo socialista. Nella sua opera Hess sosteneva il ritorno degli ebrei nella Terra di Israele e proponeva uno Stato socialista in cui gli ebrei si sarebbero ruralizzati attraverso un processo di \"redenzione del suolo\". \nImportanza.\nIl libro fu il primo scritto sionista a inserire la questione del nazionalismo ebraico nel contesto del nazionalismo europeo. \nHess fondeva filosofia secolare e religiosa, dialettica hegeliana e panteismo spinoziano e marxismo.\nIl libro fu scritto nel contesto dell'assimilazionismo degli ebrei tedeschi, dell'antisemitismo tedesco e dell'antipatia tedesca per il nazionalismo nascente in altri Stati. Hess usava la terminologia dell'epoca, come il termine \"razza\", ma era un sostenitore dell'egualitarismo, credeva nei principi della Rivoluzione francese e voleva applicare i concetti progressisti della sua epoca al popolo ebraico.\nTemi principali.\nScritto in forma di dodici lettere indirizzare a una donna addolorata per la perdita di un parente. \nNella sua opera, Hess espone le seguenti idee:\nReazioni e influenza.\nA quell'epoca il libro fu accolto freddamente e solo in retrospettiva divent\u00f2 una delle opere fondamentali del sionismo."}
{"id": "2142404", "revid": "1875018", "url": "https://it.wikipedia.org/wiki?curid=2142404", "title": "Abdalonimo", "text": "Biografia.\n\u1f08\u03b2\u03b4\u03b1\u03bb\u03ce\u03bd\u03c5\u03bc\u03bf\u03c2 - grecizzazione del nome proprio fenicio \"abd\" (\"servo\") e \"alionim\" (\"due d\u00e8i\") - divenne re di Sidone nel 332 a.C.\nLo storico latino Quinto Curzio Rufo narra come Alessandro Magno affidasse al suo amico e compagno Efestione il compito di nominare il re della citt\u00e0: questi dopo numerose ricerche nomin\u00f2 Abdalonimo, un giardiniere che aveva difeso con la vita il proprio giardino.\nMentre Quinto Curzio Rufo riporta questa versione nelle sue \"Historiae Alexandri Magni Macedonis\", e cos\u00ec (abbreviata) Giustino, Diodoro Siculo usa il nome di Ballonimos, e dice che fu re di Tiro, non di Sidone. Plutarco sposta la scena a Paphos, e lo chiama Abdalonymos."}
{"id": "2142405", "revid": "762947", "url": "https://it.wikipedia.org/wiki?curid=2142405", "title": "Malvern (Worcestershire)", "text": "Malvern \u00e8 una cittadina di 28.749 abitanti della contea del Worcestershire, in Inghilterra.\n\u00c8 suddivisa nelle seguenti aree: Great Malvern, Malvern Link, West Malvern, Malvern Wells, Little Malvern, Barnards Green e North Malvern.\nCi \u00e8 nata la cantante Cher Lloyd.\nMalvern \u00e8 la sede della Morgan Motor Company, un'azienda automobilistica storica fondata nel 1909. "}
{"id": "2142408", "revid": "256896", "url": "https://it.wikipedia.org/wiki?curid=2142408", "title": "Societ\u00e0 dei Sublimi Maestri Perfetti", "text": ""}
{"id": "2142413", "revid": "125438286", "url": "https://it.wikipedia.org/wiki?curid=2142413", "title": "Jean Echenoz", "text": "Quando nel 1989 gli fu chiesto di redigere la sua autobiografia si limit\u00f2 a scrivere \"Jean Echenoz, nato il 4 agosto 1946 a Valenciennes. Studi di chimica organica a Lilla. Studi di contrabbasso a Metz. Discreto nuotatore\". \nBiografia.\nDopo studi di sociologia e ingegneria civile, nel 1970 si trasferisce a Parigi, dove inizia a scrivere con regolarit\u00e0 e dove collabora per un breve periodo al giornale \"L'Humanit\u00e9\". Il suo primo manoscritto viene accettato e pubblicato nel 1979 da Les \u00c9ditions de Minuit, allora diretta da J\u00e9r\u00f4me Lindon. Inizia cos\u00ec una proficua collaborazione che vedr\u00e0 la casa editrice pubblicare anche i suoi romanzi successivi. A 32 anni pubblica il suo primo libro, intitolato \"Le M\u00e9ridien de Greenwich\". I suoi primi quattro libri vengono presentati come \"esercizi di letteratura\", ed omaggi ai codici di genere. \"Le M\u00e9ridien de Greenwich\" per l'immaginario, \"Cherokee\" (1983) per il poliziesco, \"L'\u00e9quip\u00e9e Malaise\" (1989) per l'avventura e \"Lac\" (1989) per la \"spy story\". \nI critici affermano che la sua opera sarebbe addirittura emblematica della \"postmodernit\u00e0 letteraria\", un Movimento che nasce negli Stati Uniti negli anni '50 e rappresenta una volont\u00e0 di rottura con la modernit\u00e0. Francesco Prisco, esaminando e confrontando le tre biografie (o \"biofictions\"), \"Ravel\", \"Courir\" e \"Des \u00e9clairs\" afferma: \"Prendi una vita pi\u00f9 o meno celebre e trasformala in un poema epico. \u00c8 il sogno di molti scrittori. Non \u00e8 alla portata di tutti, beninteso. Ma \u00e8 un gioco che riesce benissimo al francese Jean Echenoz\""}
{"id": "2142414", "revid": "125390490", "url": "https://it.wikipedia.org/wiki?curid=2142414", "title": "Grand Prix 2", "text": "Grand Prix 2 \u00e8 un simulatore di guida creato da Geoff Crammond e pubblicato dalla Microprose in Europa e in America nell'estate del 1996. Grand Prix 2 \u00e8 il seguito di Formula One Grand Prix (pubblicato nel 1992) ed \u00e8 stato segu\u00ecto da \"Grand Prix 3\", uscito nel 2000, e \"Grand Prix 4\", uscito nel 2002.\nCaratteristiche.\n\"Grand Prix 2\" \u00e8 ambientato durante la stagione 1994 di Formula 1, e rispetto al predecessore (\"Formula One Grand Prix\") presenta diverse novit\u00e0: fra le pi\u00f9 importanti si possono citare il nuovo motore grafico, pi\u00f9 realistico e dotato di supporto SVGA; una intelligenza artificiale migliorata; la licenza ufficiale della FIA, che permette la presenza di piloti, scuderie, sponsor e circuiti realmente esistenti. Infine \u00e8 possibile scambiare, con altri utenti, i file relativi ai replay delle gare, i settaggi delle auto oltre che le texture che ricoprono le vetture."}
{"id": "2142416", "revid": "125814180", "url": "https://it.wikipedia.org/wiki?curid=2142416", "title": "Societ\u00e0 dei Raggi", "text": "La societ\u00e0 dei Raggi \u00e8 stata una societ\u00e0 segreta italiana a carattere unitario e indipendentista, diffusa nell'Italia centro-settentrionale in et\u00e0 napoleonica.\nStoria.\nLe notizie intorno a questa societ\u00e0 segreta sono scarse e derivano in gran parte da quanto ne scrisse Carlo Botta nella sua \"Storie d'Italia dall'anno 1789 all'anno 1814\" citata in Bibliografia. Fu fondata probabilmente a Bologna nel 1798 per iniziativa del conte Alessandro Savioli-Corbelli (1742-1811), massone (fratello del poeta e storico Ludovico) e gi\u00e0 membro degli Illuminati di Baviera col nome di \"Bruto\". Dal centro di Bologna la societ\u00e0 si irraggi\u00f2 (donde la denominazione) in tutta Italia, soprattutto in quella centro-settentrionale, come movimento in difesa degli ideali democratici repubblicani e in difesa dell'autonomia e indipendenza italiana messi in pericolo dall'indirizzo moderato e dalla politica di spoliazione messa in atto dall'esercito napoleonico.\nFra i principali esponenti della societ\u00e0 dei Raggi si ricordano Cesare Paribelli, il poeta Giovanni Fantoni e il generale Giuseppe Lahoz Ortiz. L'atteggiamento antifrancese era rivolto tuttavia contro il governo francese, non contro la societ\u00e0, la nazione o, se si eccettua il caso di Lahoz, l'esercito francese. La setta ottenne una grande diffusione fino ai primi mesi del 1799, che perdur\u00f2 fino al 1802, allorch\u00e9 assunse la denominazione di \"Societ\u00e0 dei Centri\". Dalla societ\u00e0 dei Raggi, ovvero da una diramazione di essa, nacque la cospirazione del febbraio 1799 in Piemonte contro l'annessione alla Francia."}
{"id": "2142417", "revid": "1318658", "url": "https://it.wikipedia.org/wiki?curid=2142417", "title": "Faidherbe - Chaligny (metropolitana di Parigi)", "text": "Faidherbe - Chaligny \u00e8 una stazione sulla linea 8 della metropolitana di Parigi sita ai confini fra l'XI e il XII \"arrondissement\" di Parigi.\nLa stazione.\nLa stazione venne aperta nel 1931 ed intitolata al generale Louis L\u00e9on C\u00e9sar Faidherbe (1818-1889) che fu governatore del Senegal dal 1854 al 1861 e dal 1863 al 1865. Comandante dell\"arm\u00e9e du Nord\" dal 1870 al 1871, resistette validamente ai prussiani. L'altro nome della stazione ricorda la famiglia Chaligny dell'illustre fonditore della Lorena, Antoine Chaligny (morto nel 1666), autore della statua equestre del duca di Lorena Carlo III a Nancy.\nLa stazione \u00e8 ubicata sotto la \"place du Docteur A. B\u00e9cl\u00e8re\", a sua volta sita fra \"rue Faidherbe\", \"rue de Reuilly\" e \"rue Chaligny\"."}
{"id": "2142418", "revid": "88740", "url": "https://it.wikipedia.org/wiki?curid=2142418", "title": "Malvern", "text": ""}
{"id": "2142419", "revid": "729019", "url": "https://it.wikipedia.org/wiki?curid=2142419", "title": "Pershore", "text": "Pershore \u00e8 un paese di 7.304 abitanti della contea del Worcestershire, in Inghilterra."}
{"id": "2142422", "revid": "767487", "url": "https://it.wikipedia.org/wiki?curid=2142422", "title": "Carlo Loffredo", "text": "Biografia.\nGli inizi.\nDi origini molisane, autodidatta, comincia a suonare il contrabbasso negli anni della seconda guerra mondiale in un gruppo di universitari dilettanti. Successivamente entra a far parte della \"013\", prima orchestra jazz italiana, composta da sette elementi e capitanata da Piero Piccioni.\nNel 1945 fonda a Roma, con un gruppo di amici, un circolo di jazz che organizza riunioni di ascolto, \"jam session\" ed eventi musicali. Prende parte a diverse formazioni collaborando con altri jazzisti quali Umberto Cesari, Nunzio Rotondo, Walter Cianfrocca e Romano Mussolini. Nel 1947, con un quintetto di studenti universitari, viene inviato a rappresentare l'Italia a Praga al primo Festival del Jazz, ottenendo il primo premio. Stesso successo otterr\u00e0 dieci anni dopo a Mosca in un analogo concorso.\nLa \"Roman New Orleans Jazz Band\".\nNel 1949 fonda con Franco Nebbia la \"Roman New Orleans Jazz Band\" con la quale si esibisce in numerosi spettacoli dal vivo nei locali della capitale e, nei mesi estivi, in localit\u00e0 d villeggiatura (Cortina d'Ampezzo, Nervi, Francavilla al Mare).\nProtagonista con il suo gruppo di molte serate della \"dolce vita\" nella Roma degli anni sessanta, registra per la RCA Italiana numerosi dischi, privilegiando il genere jazz tradizionale, dal dixieland al gospel.\nLa \"Seconda Roman New Orleans Jazz Band\".\nAlla fine degli anni '50 forma la Seconda Roman New Orleans Jazz Band, con cui compie numerose \"tourn\u00e9e\" in Italia e all'estero, suonando con prestigiosi esponenti del jazz italiano (Bruno Martino, Lelio Luttazzi, Gorni Kramer) e internazionale, quali Django Reinhardt, Louis Armstrong, Dizzy Gillespie, Oscar Peterson, Earl Hines, Chet Baker, St\u00e9phane Grappelli, Joe Venuti e altri.\nCompare come musicista in alcuni film (\"Un americano a Roma\", 1954, \"L'amico del giaguaro\", 1958,\"La baia di Napoli\" 1960, \"L'idea fissa\", 1964) e commedie musicali (\"Tutto fa Broadway\", 1952 e \"Ciao Rudy\", 1966) e prende parte a numerose trasmissioni radiofoniche e televisive come autore o come conduttore.\nSotto l'etichetta Cetra realizza con Jula de Palma l'album \"Whisky e Dixie\" nel 1967 e con Claudio Villa \"Villa tutto Dixieland\" nel 1972. Il primo disco non \u00e8 stato mai ristampato ed \u00e8 per questo oggi una rarit\u00e0 per i collezionisti. Il secondo disco \u00e8 stato ristampato in CD dalla Warner nel 2010.\nNel 2008 affida alle stampe la sua autobiografia \"Billie Holiday, che palle!\", pubblicata da Coniglio editore.\nSi esibisce regolarmente tutti i marted\u00ec sera a Roma, al Cotton Club - il noto locale di Minnie Minoprio - con la sua jazz band comprendente i migliori specialisti italiani del jazz tradizionale:\nIl 21 maggio 2016 \u00e8 con la sua orchestra sul palco di piazza Navona per il funerale laico di Marco Pannella."}
{"id": "2142424", "revid": "438678", "url": "https://it.wikipedia.org/wiki?curid=2142424", "title": "Augsburger Puppenkiste", "text": "L\u2019Augsburger Puppenkiste \u00e8 un teatro di marionette della citt\u00e0 tedesca di Augusta.\nFu inaugurato con la prima dell'avventura fantastica \u201cDer gestiefelte Kater\u201d (\"Il gatto con gli stivali\"). Divenne famoso in tutta la Germania a partire dal 1953, quando i suoi spettacoli vennero filmati e trasmessi in televisione. Con cadenza regolare vennero prodotti degli spettacoli da mandare in onda nel periodo dell'Avvento.\nIl teatro fu fondato da Walter e Rose Oehmichen all'interno di un ex ospedale; in seguito, rimase in ambito familiare quando venne rilevato dalla figlia Hannelore e da suo marito Hans Marschall. Oggi \u00e8 gestito dai nipoti di Walters, Klaus e J\u00fcrgen Marschall.\nLe star pi\u00f9 conosciute del Puppenkiste sono Jim Knopf (1961/1962, 1976/1977) e Urmel (1969/1974). Oggi i programmi dell'Augsburger Puppenkiste sono ancora trasmessi in televisione, soprattutto come speciali. La serie televisiva del momento \u00e8 \u201cBaer Ralphie\u201d, che percorre la Baviera approfondendo il mondo del lavoro e spiegandolo ai bambini; le \u201cperformance\u201d fanno sempre tutto esaurito \u2013 anche per le settimane successive. Ogni anno, il clou \u00e8 il \u201cKabarett\u201d, che debutta la vigilia di Capodanno e continua fino alla fine della stagione, nel mese di giugno: \u00e8 un festival di commedia, danza, arte e sguardo satirico sulle questioni del momento. La prima di questo spettacolo \u00e8 seguita da molti personaggi locali importanti e i biglietti sono esauriti con molto anticipo."}
{"id": "2142425", "revid": "729019", "url": "https://it.wikipedia.org/wiki?curid=2142425", "title": "Stourport-on-Severn", "text": "Stourport-on-Severn \u00e8 una cittadina di 19.713 abitanti della contea del Worcestershire, in Inghilterra."}
{"id": "2142426", "revid": "287204", "url": "https://it.wikipedia.org/wiki?curid=2142426", "title": "Tenbury Wells", "text": "Tenbury Wells \u00e8 un paese di 3.316 abitanti della contea del Worcestershire, in Inghilterra."}
{"id": "2142429", "revid": "701660", "url": "https://it.wikipedia.org/wiki?curid=2142429", "title": "Museo archeologico nazionale di Siena", "text": "Il Museo archeologico nazionale di Siena si trova in piazza del Duomo nel complesso dell'antico ospedale di Santa Maria della Scala. Vi sono raccolti numerosi reperti provenienti dagli scavi nella provincia di Siena.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Toscana, nel dicembre 2019 divenuto Direzione regionale Musei.\nStoria.\nIl museo venne costituito nel 1933 per opera di Ranuccio Bianchi Bandinelli col nome di Museo archeologico nazionale etrusco di Siena. Il nucleo originario era formato da varie collezioni pubbliche e private, raccolte a cavallo tra Otto e Novecento, e venne acquistato dallo Stato nel 1941. Negli anni Cinquanta si arricch\u00ec ulteriormente con altre due collezioni e dal 1993 trov\u00f2 sede nell'ospedale di Santa Maria della Scala.\nDescrizione.\nL'allestimento si articola in una sezione di carattere antiquario (frutto soprattutto delle collezioni private) e una di carattere topografico. \nLa prima sala ospita le sei collezioni originariamente custodite nel museo: la Collezione Bonci Casuccini, la Collezione Bargagli Petrucci, la Collezione Chigi Zondadari, la Collezione Mieli, la Collezione dell'Accademia dei fisiocritici e la Raccolta Comunale. \nI reperti, provenienti prevalentemente da scavi effettuati nelle zone di Siena e di Chiusi, sono di epoche diverse: i pi\u00f9 antichi risalgono all'et\u00e0 del Bronzo. Tra gli esemplari pi\u00f9 pregiati ci sono esempi di ceramica etrusca a figure rosse, tra i quali un grande cratere con la \"Morte di Egisto\", di ceramica italiota, apula e campana, oltre a elementi di decorazione architettonica in terracotta (antefisse a gorgone, a testa femminile ed a protome di leone, databili tra il VI e il IV secolo a.C.). Sono di epoca romana alcune lucerne.\nLa sezione topografica \u00e8 invece divisa per aree di provenienza dei reperti:"}
{"id": "2142433", "revid": "36426", "url": "https://it.wikipedia.org/wiki?curid=2142433", "title": "Antefisse", "text": ""}
{"id": "2142437", "revid": "729019", "url": "https://it.wikipedia.org/wiki?curid=2142437", "title": "Upton-upon-Severn", "text": "Upton-upon-Severn \u00e8 un paese di 3.000 abitanti della contea del Worcestershire, in Inghilterra.\nLa citt\u00e0 \u00e8 famosa per aver dato i natali a Nigel Mansell, campione di Formula 1."}
{"id": "2142440", "revid": "6923", "url": "https://it.wikipedia.org/wiki?curid=2142440", "title": "Hovenia dulcis", "text": "L'albero dell'uva passa (\"Hovenia dulcis\", Thunb., 1781) \u00e8 un albero della famiglia e del genere delle Rhamnaceae, originario dell'Asia.\nDescrizione.\n\u00c8 un grande albero di altezza 15\u201310 m, caducifoglia e latifoglia, portamento simile al faggio; le foglie grandi sono lucide, verde scuro, lanceolate, coriacee.\nLa corteccia \u00e8 rugosa di colore marrone grigiastro.\nI fiori sono ermafroditi, riuniti in infiorescenze a racemo, piccoli e bianchi, la fioritura si ha in maggio-giugno. Tali grappoli, portanti i fiori e quindi poi i frutti si sviluppano pendenti all'estremit\u00e0 dei rami; i fiori sono molto visitati dalle api. \nI frutti sono delle drupe, piccole e sferiche portati alla fine di grossi piccioli ramificati dicotomicamente (ogni picciolo si divide in due, ognuno diretto in direzioni opposte e variamente ritorto, a sua volta ramificato in due rami nello stesso modo, e pi\u00f9 volte, a costituire una sorta di groviglio). All'estremit\u00e0 finale delle multiple ramificazioni del picciolo vi sono i piccoli frutti costituiti da un guscio biancastro sferico, sottile ma coriaceo di circa 3\u20134\u00a0mm di diametro, contenente due semi di forma lenticolare appiattita di circa 2,5\u00a0mm di diametro massimo, durissimi, di colore marrone, a superficie lucida.\nI grossi piccioli, polposi e succulenti, costituiscono in effetti la parte commestibile; hanno un diametro di circa 5\u20136\u00a0mm, sono morbidi e traslucidi, e da secchi hanno la consistenza, il colore ed il sapore dell'uva passa. \nI frutti (ed i piccioli) maturano in agosto-settembre, pi\u00f9 tardivamente con estati fresche.\nI detti piccioli succulenti si dipartono comunque da uno stelo pendente sottile e ramificato di consistenza legnosa, che ha un punto di abscissione (distacco) a maturit\u00e0, nel punto di connessione al ramo. \u00c8 quindi il grappolo completo che cade al suolo ad effetto del vento in autunno.\nLa dispersione dei frutti, e quindi dei semi contenuti si ha per asportazione dei piccioli succulenti da parte di animali ed anche da parte dell'uomo, nei grappoli caduti.\nDistribuzione e habitat.\nLa pianta \u00e8 originaria delle zone di montagna della regione himalayana, della Cina continentale, della Corea e del Nord del Giappone.\nLa pianta \u00e8 estremamente resistente al gelo, soprattutto nelle piante adulte (fino a -24\u00a0\u00b0C), le piante giovani sono pi\u00f9 delicate.\nLa specie \u00e8 adatta al clima invernale ventoso e freddo, si sono avute difficolt\u00e0 di coltivazione in inverni tiepidi e molto umidi (ad esempio in Inghilterra), dove la pianta tende a passare, anche se solo parzialmente, alla fase vegetativa in inverno, e quindi \u00e8 vulnerabile ai successivi geli.\nUsi.\nUsi alimentari.\nTradizionalmente la \u201cfrutta\u201d (ovvero i piccioli fiorali ingrossati) \u00e8 consumata allo stato fresco, spesso mescolata in macedonie con frutta pi\u00f9 acida per attenuare la eccessiva tonalit\u00e0 dolce, ad ogni modo la parte edule non si conservano a lungo, anche se sono soggetti a disidratazione.\nIn via del tutto teorica, data la dolcezza ed il sapore, si ritiene possibile la fermentazione.\nSono possibili le preparazioni di paste, creme o succhi.\nIl frutto \u00e8 molto energetico e particolarmente dolce, contiene circa 11,5 % di glucosio, 4,5 di fruttosio, 12,5 % di saccarosio, (totale circa 28% in carboidrati).\nI semi contengono, oltre a carboidrati, il 15% di proteine e il 7,5-8% di Lipidi.\nDai semi, dai rami e dalle foglie giovani si ricava un estratto che viene utilizzato come sostituto del miele e nella preparazione di vino e caramelle.\nUsi medicinali.\nIl frutto \u00e8 considerato, nella medicina tradizionale cinese, antispasmodico, febbrifugo e lassativo; i semi macinati hanno effetto diuretico, e sono considerati neutralizzatori degli effetti di ubriachezza ed intossicazione da alcool.\nStudi del 2011 dell'University of California di Los angeles sembrano confermare che in estratti della pianta sia presente una molecola, indicata come Dhm, che nei ratti \u00e8 in grado di ridurre gli effetti delle sbornie. Ancora pi\u00f9 significativamente, pare che tale molecola sia in grado di produrre un effetto depressivo sul bisogno di bere sperimentato da ratti abituati a consumare grosse quantit\u00e0 di alcolici, modificando i loro gusti in favori di bevande con minori quantit\u00e0 di alcool.\nSono stati effettuati inoltre studi sulla funzione sperimentale di epatoprotezione con l'assunzione dei frutti correlata ad eventi di intossicazione del fegato.\nAltri usi.\nIl legno \u00e8 molto duro e durevole, pu\u00f2 essere usato per costruzioni e mobili.\nLa pianta di Hovenia viene citata nell'opera di Oscar Wilde \"Il ritratto di Dorian Gray\" nel quale il protagonista dopo aver studiato gli influssi dei profumi sull'animo umano afferma che essa porta alla pazzia.\nColtivazione.\nLa coltivazione non pone particolari problemi di suolo o di ambiente, tollerando suoli di qualunque tipo, ovviamente il terreno profondo e ricco permette un migliore sviluppo e produzione di frutto.\nRiproduzione e moltiplicazione.\nLa riproduzione per seme \u00e8 molto facile con semi freschi (appena raccolti); i semi conservati entrano in dormienza, e tardano a germinare se non sono scarificati. I semi dormienti in natura germinano anche dopo un anno.\nMoltiplicazioni per talea si effettuano in tardo autunno."}
{"id": "2142441", "revid": "729019", "url": "https://it.wikipedia.org/wiki?curid=2142441", "title": "Wythall", "text": "Wythall \u00e8 un paese di 14.000 abitanti della contea del Worcestershire, in Inghilterra."}
{"id": "2142442", "revid": "287204", "url": "https://it.wikipedia.org/wiki?curid=2142442", "title": "Mejelle", "text": "La Mejelle (o \"Majalla\", \"Medjelle\", \"Me\u011felle\" o, in turco \"Mecelle\", dall', ossia \"rivista\", \"collectanea\") \u00e8 stato un codice civile in vigore nell'Impero Ottomano verso la seconda met\u00e0 del XIX secolo, fino ai primi del XX secolo. Costitu\u00ec il primo tentativo di codificazione di una parte consistente dell'impianto legislativo, basato sulla \"shari'a\", in vigore nel mondo islamico sottomesso all'autorit\u00e0 ottomana.\nIl codice fu approntato da una Commissione guidata dal Pasci\u00e0 A\u1e25med Cevdet e si espresse in sedici volumi (contenenti 1.851 articoli) redatti tra il 1869 e il 1876, entrati in vigore nel 1877. La sua struttura e il suo impianto fu chiaramente influenzato dalle pi\u00f9 recenti esperienze europee nel campo della codificazione. La \"Mejelle\" riguardava numerosi settori civilistici ma non il diritto di famiglia, che restava riservato dominio della legge religiosa.\nLa sostanza del Codice della Mejelle era basato sulle tradizioni legali di Ab\u016b Han\u012bfa al-Nu\u02bfm\u0101n, creatore del primo \"madhhab\" islamico del Hanafismo, che era la scuola giuridica cui si rifaceva il mondo ottomano. Tuttavia, facendo ricorso al metodo della \"preferenza\" ( \"tahayyur\" ), esso incorporava anche altre opinioni giuridiche che si rifacevano a diversi \"madh\u0101hib\" sunniti, considerati all'occorrenza maggiormente funzionali a dirimere problemi giuridici.\nDal momento che la \"Mejelle\" era applicata nei tribunali secolari (\"nizamiye\") e in quelli sciaraitici dell'Impero, ebrei e cristiani che - salvo il coinvolgimento di attori musulmani - non erano assoggettati alla legge islamica, bens\u00ec alla loro propria legislazione d'impianto religioso, ebbero in tal modo la possibilit\u00e0 di essere chiamati come testimoni in giudizio.\nDopo la dissoluzione dell'Impero Ottomano dopo la prima guerra mondiale, la \"Mejelle\" rimase vigente in gran parte degli Stati che nacquero dalle sue ceneri (salvo l'Egitto, in cui essa non era mai stata adottata). Essa rimase in vigore:\nLa \"Mejelle\" \u00e8 rimasta come codice civile di base in Giordania e Kuwait."}
{"id": "2142444", "revid": "1494169", "url": "https://it.wikipedia.org/wiki?curid=2142444", "title": "Amazed", "text": ""}
{"id": "2142445", "revid": "767487", "url": "https://it.wikipedia.org/wiki?curid=2142445", "title": "Dr. Jekyll and Mr. Hyde (film 1913 Brenon)", "text": "Dr. Jekyll and Mr. Hyde \u00e8 un cortometraggio muto del 1913 diretto da Herbert Brenon. Il regista appare anche tra gli interpreti).\nIl soggetto \u00e8 tratto dal romanzo di Robert Louis Stevenson \"Lo strano caso del dottor Jekyll e del signor Hyde\" del 1886 e dalla rappresentazione teatrale dell'anno successivo di Thomas Russell Sullivan. Prima delle quattro versioni cinematografiche del 1913.\nTrama.\nLa trama \u00e8 tratta da celebre romanzo di Stevenson e narra la storia di un dottore londinese il quale inventa un potenziale farmaco le cui capacit\u00e0 possono trasformarlo in un'altra persona: il crudele Mr. Hyde.Dopo la metamorfosi gli comincia a commettere alcuni delitti arrivando persino a uccidere la sua fidanzata e, quando ormai l'alter ego sembra aver preso il sopravvento sul dottor Jekyll, questi si uccide con un veleno.\nProduzione.\nIl film fu prodotto dall'Independent Moving Pictures Co. of America (IMP).\nDistribuzione.\nDistribuito dall'Universal Film Manufacturing Company, il film usc\u00ec nelle sale il 6 marzo 1913. Nel 1915, venne ridistribuito in una riedizione. Copia del film viene conservata negli archivi dell'UCLA Film and Television Archive"}
{"id": "2142446", "revid": "108532271", "url": "https://it.wikipedia.org/wiki?curid=2142446", "title": "Parrocchie civili del Worcestershire", "text": "Questa \u00e8 una lista delle parrocchie civili del Worcestershire, Inghilterra.\nBromsgrove.\nBromsgrove e Rubery non sono coperte da parrocchie.\nRedditch.\nLa maggior parte di Redditch non \u00e8 coperta da parrocchie.\nWorcester.\nLa maggior parte di Worcester non \u00e8 coperta da parrocchie.\nWychavon.\nWychavon \u00e8 interamente coperto da parrocchie.\nWyre Forest.\nKidderminster non \u00e8 coperta da parrocchie."}
{"id": "2142447", "revid": "3732", "url": "https://it.wikipedia.org/wiki?curid=2142447", "title": "Rifugio Duca degli Abruzzi (Appennino)", "text": ""}
{"id": "2142449", "revid": "184925", "url": "https://it.wikipedia.org/wiki?curid=2142449", "title": "Trentino Volley SpA", "text": ""}
{"id": "2142451", "revid": "767487", "url": "https://it.wikipedia.org/wiki?curid=2142451", "title": "Serie A (calcio a 5)", "text": "La Serie A \u00e8 il massimo livello del campionato italiano di calcio a 5. \u00c8 gestita dalla Divisione Calcio a 5, organo della Federazione Italiana Giuoco Calcio afferente alla Lega Nazionale Dilettanti. Sebbene il primo torneo ufficiale fu giocato nel 1984, il primo campionato nazionale fu organizzato solo nella stagione 1989-90 e organizzato in un unico girone dalla edizione successiva.\nStoria.\nGli albori del torneo.\nQuello che al tempo era chiamato \"calcetto\" inizia a essere praticato in Italia tra gli anni '50 e '60, soprattutto nei circoli sportivi romani sul Lungotevere. Gli improvvisati campi da gioco sono quelli in terra battuta del tennis a cui \u00e8 tolta la rete e sono installate delle mini-porte da calcio. Sotto la direzione del pioniere Gustavo Valiani, nel 1961 si disputa la prima edizione della \"Coppa dei Canottieri\" di calcio a 5, riservata ai pi\u00f9 prestigiosi circoli sportivi capitolini.\nNel 1978 nasce come \"Federcalcetto\" la \"Federazione Italiana Calcetto\" da cui in seguito deriv\u00f2, in base ad una scissione interna, la \"Lega Italiana Calcetto\".\nDal 1978 al 1983 si giocarono cos\u00ec due campionati fino al dicembre 1983, quando si concretizz\u00f2 l'ingresso della disciplina all'interno della FIGC.\nNel 1984 la Federazione istituisce il \"Comitato Nazionale del Calcetto\" con il duplice scopo di organizzare e normare una disciplina ancora improntata sullo spontaneismo nonch\u00e9 di diffondere lo sport oltre i confini dei circoli sportivi romani. In quest'anno, sotto la guida di Antonio Ricchieri, si ha la creazione di una selezione nazionale affiliata all'UEFA nonch\u00e9 l'istituzione del primo torneo nazionale. Al primo torneo nazionale parteciparono 350 squadre. Nella prima fase di qualificazione gli incontri erano riservati a compagini appartenenti alla stessa regione, ciascuna delle quali aveva a disposizione un numero di qualificazioni proporzionale a quello delle iscrizioni. A questa prima fase ne seguiva una a carattere interregionale articolata in gare di andata e ritorno per determinare le otto formazioni ammesse alla \"poule scudetto\" organizzata in luglio nel Campo Centrale del Foro Italico a cui parteciparono Roma Calcetto, Roma RCB, Circolo Canottieri Aniene, Tor Carbone, Hobby Sport Poggio Verde Roma, Mondo Rubber Torino, Incra Cosenza e Lacco Ameno Ischia. La finalissima \u00e8 vinta dalla Roma Barilla, che supera 5-0 la Roma RCB davanti a 5.000 spettatori. Nella squadra Campione d'Italia spiccano i nomi di Caneschi, Rotondi, Scacchi, Ronconi, Albanesi e Filippini; il tecnico \u00e8 Giampiero Forte.\nNell'intenzione di sganciare la disciplina dai ritmi stagionali del tennis, estendendo la sua praticabilit\u00e0 all'intero anno solare e non pi\u00f9 alla sola primavera, nell'edizione successiva l'inizio del campionato, seppur interrotto da una lunga sosta invernale, \u00e8 anticipato a ottobre anzich\u00e9 in marzo. Anche la fase interregionale \u00e8 modificata, con l'introduzione di quadrangolari in sede unica al posto degli scontri a eliminazione diretta. La \"poule scudetto\" si sposta nella Repubblica di San Marino e per la prima volta \u00e8 giocata in campi con il fondo in erba sintetica e non pi\u00f9 nei campi di terra rossa. In finale la Roma Calcetto si ripete, superando 4-1 il Marino Calcetto.\nNella stagione 1985-1986 la Roma Barilla \u00e8 ancora protagonista; arriva in finale, ma sulla sua strada trova l'Ortana Griphus, societ\u00e0 nata in quello stesso anno proprio da una scissione della Roma Barilla. La finale viene vinta ai rigori dagli ortani, che ci riproveranno anche l'anno seguente ma senza successo, uscendo sconfitti dalla finale per mano del Marino Calcetto. La fase finale per la stagione 1987-88 vede il tricolore tornare nella capitale. A conquistarlo \u00e8 la Roma RCB, che in finale ha la meglio sul Millefonti Torino.\nL'avvento della Serie A e la diffusione oltre la Capitale.\nNella stagione 1989-90 si disputa il primo campionato di Serie A, organizzato in quattro gironi. A sollevare il trofeo \u00e8 ancora la Roma RCB, che dopo aver vinto il proprio girone, \u00e8 protagonista anche della \"poule scudetto\" vinta ai rigori contro il Marino Calcetto.\nLe prime cinque squadre classificate di ciascun girone al termine del campionato precedente danno vita nella stagione 1990-91 al primo campionato di Serie A a girone unico. La Roma RCB piazza il tris, al termine di una finale epica, al meglio di tre gare, contro la matricola Geas Roma, allenata da Renato Scalpellino.\nNel 1991-92 inizia l'epopea della BNL Calcetto guidata dal tecnico Piero Gialli, capace di giocare ben 8 finali scudetto consecutive. Il primo titolo lo conquistano superando in finale l'Ericsson Sielte; mentre perdono le successive due finali contro il Torrino dell'emergente tecnico Alessandro Nuccorini. Nel 1994-95 la BNL si riprende il titolo sempre ai danni del Torrino come pure l'anno successivo dando vita ad una vera e propria rivalit\u00e0 in ambito nazionale fra le due formazioni.\nNella stagione 1997-98 viene abbandonata la formula della poule scudetto, sostituita dai play-off: l'egemonia della BNL \u00e8 interrotta dalla neonata Lazio che rileva il titolo sportivo del Torrino. La stagione successiva rappresenta una vera e propria rivoluzione nel panorama del calcio a 5 italiano: la disciplina ha ormai attecchito anche nel resto della \"Penisola\" e il Torino guidata dallo spagnolo Jes\u00fas Velasco \u00e8 la prima formazione non laziale ad aggiudicarsi il titolo.\nI due campionati successivi, vinti rispettivamente dal Genzano di Agenore Maurizi e dalla Roma RCB sono gli ultimi successi che la regione esprimer\u00e0, lasciando spazio nei decenni successivi ad altre realt\u00e0 territoriali. La stagione 2001-02 vede infatti salire alla ribalta il Prato di Velasco che si laurea campione d'Italia battendo in finale lo Stabia e ripetendosi l'anno successivo contro la Lazio. I successivi tre anni vedono un progressivo aumento del tasso tecnico del campionato grazie ai numerosi talenti brasiliani che approdano in Serie A.\nIl decennio veneto.\nNel 2003-04 la vicentina Arzignano vince il primo scudetto a distanza di soli due anni dal suo approdo in A, battendo il Perugia di Riccardo Gaucci grazie ad una formazione ricca di talento. Il Perugia si riscatta l'anno seguente in una storica finale contro la Roma Futsal nata dalla fusione tra BNL e Roma RCB. La stagione 2005-06 \u00e8 dominata dalla Luparense di Jesus Velasco; la formazione padovana arriva per\u00f2 piuttosto provata a fine stagione e viene eliminata dagli storici rivali dell'Arzignano che volano in finale a conquistare il loro secondo titolo a spese del Nepi.\nA partire dal 2006-07 la Luparense domina ininterrottamente sia la Regular Season che i play-off guidata sempre da Velasco. Il primo titolo arriva in finale contro la Lazio Nepi dopo un'estenuante sfida durata per tutta la stagione. L'anno successivo la Serie A vede sia il Montesilvano che la Luparense contendersi il primo posto durante la stagione; alla fine la spunta la Luparense che si riconferma Campione d'Italia in finale contro l'Arzignano grazie ad una rosa stellare. Il 2008-09 si rivela un campionato estremamente equilibrato, con Luparense e Montesilvano a dividersi la prima piazza del Campionato, tallonati a soli due punti dalla Marca Trevigiana. Nei play-off i padovani conquistano nuovamente lo Scudetto per la terza volta consecutiva vincendo entrambe le finali. La stagione 2009-10 vede interrompersi l'egemonia Luparense con il primo scudetto del Montesilvano: nei play-off la compagine abruzzese sconfigge prima i campioni in carica della Luparense e in finale la Marca che aveva dominato la stagione regolare. La stagione seguente lo scudetto prende nuovamente la strada del Veneto: questa volta sono i bianconeri trevigiani ad aggiudicarsi il titolo: concluso il campionato al primo posto, la Marca si conferma irresistibile anche nei play-off, eliminando prima il Montesilvano in semifinale, e quindi il sorprendente Pescara in finale. Il 2011-12 \u00e8 testimone del ritorno della Luparense; i \"lupi\" dominano la \"regular season\" con la sola Marca capace di reggerne il passo mentre Lazio, Montesilvano e Pescara concludono la stagione con oltre 20 punti di distacco.\nNei successivi play-off sembra che improvvisamente la squadra di Julio Fernandez abbia smarrito s\u00e9 stessa, riuscendo ad avere la meglio sul Putignano e quindi sul Montesilvano con enorme fatica e in entrambi i casi solo in Gara 3. Come da pronostici in finale incontra la Marca Futsal, dando vita a un derby vibrante giocato alla meglio delle cinque gare due della quali decise solo ai rigori. In Gara 5 il sostanziale equilibrio delle partite precedenti \u00e8 spazzato via dalla maggiore fame e determinazione dei padovani che strapazzano gli avversari per 5-1, appuntandosi sul petto il quarto scudetto della loro storia. La stagione regolare 2012-2013 vede la salita alla ribalta dell'Asti. La formazione \"orange\", costruita in estate senza badare a spese (Kiko, Hern\u00e1n Garcias ma soprattutto l'acquisto del capitano Vampeta e del bomber Rodolfo Fortino dalla Luparense) sbanca la stagione regolare, concludendo il campionato imbattuta e staccando Luparense e Lazio di ben sedici punti. Un epilogo che sembrava scontato viene tuttavia messo in discussione nei play-off, quando la corazzata piemontese, prima di vincere in casa e passare il turno, \u00e8 fermata sul campo dell'ostico Pescara (qualificatosi \"in extremis\" a spese del Montesilvano). Gli altri quarti di finale si rivelano altrettanto sorprendenti: la Luparense deve compiere un'impresa per avere la meglio di un Kaos privo di timori reverenziali, la Marca (resuscitata dalla cura Fernandez dopo un girone d'andata disastroso) si rivela spietata contro la matricola rivelazione del campionato Cogianco mentre la Lazio \u00e8 addirittura eliminata dall'Acqua&amp;Sapone. Nelle semifinali la Luparense si qualifica ma fatica contro gli abruzzesi mentre l'Asti, dopo il pareggio a Montebelluna si vede imporre tra le mura amiche la prima e unica sconfitta stagionale da parte della Marca che conquista la propria quarta finale consecutiva. Nella riedizione della finale scudetto 2012, i bianconeri dopo la vittoria corsara a Bassano, vincono entrambe le gare in casa chiudendo la serie gi\u00e0 sul 3-0, laureandosi nuovamente campioni d'Italia a distanza di due anni dal primo titolo.\nNella stagione 2013-14 si registra la riduzione dell'organico da 14 a 10 unit\u00e0, infatti Cogianco Genzano, Montesilvano, Napoli S.M.S. e Vicenza rinunciano alla categoria, ripartendo dalle categorie inferiori o dal settore giovanile. L'innalzamento del livello tecnico della manifestazione \u00e8 certificato dall'arrivo di diversi top player provenienti dai campionati spagnolo e portoghese, travolti dalla crisi economica. La Marca saluta la bandiera Duarte e il capitano Wilhelm, affidandosi al genio di Leit\u00e3o e alle giocate degli spagnoli F\u00e0bian e Sergio. La Luparense si assicura il forte nazionale portoghese Marinho, l'emergente Waltinho e l'esperto Taborda. La maggiore novit\u00e0 nell'Asti sta nel nuovo allenatore: dopo sette stagioni Sergio Tabbia lascia la squadra, sostituito da Tiago Polido che chiama con s\u00e9 in Piemonte i fedeli Novak e Wilhelm. Tra le quattro finaliste dell'edizione precedente, l'Acqua e Sapone \u00e8 tuttavia quella maggiormente rinforzata, in virt\u00f9 della collaborazione con il Montesilvano che cede ai cugini i migliori elementi della propria rosa. La stagione \u00e8 segnata dalle sorti della Marca: dopo un girone di andata in linea con le aspettative e concluso al secondo posto alle spalle dell'Asti, la dirigenza \u00e8 costretta al ridimensionamento della squadra a causa del disimpegno economico di uno dei principali sponsor. Nel girone di ritorno la societ\u00e0 \"castellana\" schiera la formazione juniores, rimediando sconfitte imbarazzanti e arretrando inesorabilmente nella classifica fino a raggiungere l'ultimo posto. L'Asti vince per la seconda stagione consecutiva la stagione regolare e per la seconda stagione consecutiva manca l'approdo alla finale scudetto, venendo eliminata dalla Luparense. Nell'altra parte del tabellone la spunta l'Acqua e Sapone: la formazione di Bellarte, fresca vincitrice della Coppa Italia, nonostante i passi falsi in trasferta si impone a suon di gol al PalaRoma, raggiungendo per la prima volta la finale scudetto. La vittoria in Gara-1, ottenuta grazie a un perentorio 6-2, \u00e8 tuttavia ribaltata dalla Luparense che si impone nei due incontri successivi, vinti entrambi di misura grazie a due autogol di Murilo Ferreira. La vittoria ai rigori dell'Acqua e Sapone in Gara-4 riporta la sfida in equilibrio, rendendo necessaria la disputa di una partita ulteriore. Nella \"bella\" la Luparense impone la propria esperienza all'avversario, vincendo 5-3 a Montesilvano. La vittoria del quinto scudetto consente alla squadra veneta di eguagliare il record della Roma RCB, mentre Fulvio Colini affianca Velasco tra gli allenatori capaci di vincere il titolo con tre societ\u00e0 diverse.\nNuovi equilibri.\nNella stagione 2014-15 l'obbligo di schierare 6 giocatori formati in Italia condiziona il mercato estivo, costringendo molte squadre a intervenire massicciamente sui propri organici. La protagonista del mercato \u00e8 l'Asti che, reduce da un biennio deludente, rivoluziona l'intera rosa, assicurandosi le prestazioni del capitano del Barcellona Jordi Torr\u00e1s, l'estroso Jonas, i nazionali italiani De Luca, Putano e Romano nonch\u00e9 il pivot Kristjan \u010cujec, autentica rivelazione dei precedenti campionati europei. Lasciano il Piemonte il capitano della nazionale Gabriel Lima (acquistato dal Murcia), Corsini, Patias, Vampeta e Cavinato, strappato dall'Acqua e Sapone per sostituire il partente Chaguinha. Proprio la compagine abruzzese viene indicata dagli addetti ai lavori come la squadra pi\u00f9 attrezzata, avendo mantenuto praticamente inalterato il roster che la scorsa stagione vinse la Coppa Italia e raggiunse la finale scudetto. Dopo il divorzio da Colini, la Luparense si affida all'emergente Alessio Musti che porta con s\u00e9 i campioni d'Europa Giasson, Miarelli nonch\u00e9 l'esperto pivot Mauricio. I campioni in carica perdono tuttavia Canal, Caputo ed Ercolessi, richiesti dallo stesso Colini a Pescara, che si candida come mina vagante alle spalle delle tre squadre favorite. La stagione regolare \u00e8 dominata da un grande equilibrio tra le squadre; partita forte nel girone di andata, la Lazio del presidente/giocatore Chilelli si affloscia in quello di ritorno, permettendo il recupero non solo all'incostante Acqua e Sapone, ma anche a Real Rieti e Kaos. Nella parte bassa della classifica si registra l'impresa del Napoli: composta prevalentemente da giovani italiani, nel finale di stagione i \"partenopei\" inanellano una serie di risultati utili che li proiettano dall'ultimo posto al nono, inguaiando il Fabrizio che dopo l'esonero di David Ceppi in dicembre crolla pericolosamente nella zona play-out. Trascinato da uno straordinario Edgar Bertoni, nei play-off il Kaos elimina sorprendentemente prima l'Asti e quindi la Luparense, mentre nell'altra met\u00e0 del tabellone \u00e8 il Pescara ad aggiudicarsi il derby abruzzese nella semifinale contro l'A&amp;S. La finale \u00e8 appannaggio dei delfini che pur faticando ad avere la meglio dei ferraresi, chiudono la serie sul 4-1 festeggiando il primo scudetto della propria storia.\nOltre alla mancata iscrizione del neopromosso Orte, la stagione 2015-16 \u00e8 caratterizzata dalla rinuncia del Cosenza alla quarta giornata di calendario. La formazione calabrese \u00e8 la prima societ\u00e0 esclusa in Serie A dall'istituzione del campionato. Il Pescara campione in carica si rinforza con l'arrivo degli argentini Borruto e Cuzzolino, puntando a recitare il ruolo di protagonista sia in Italia sia in Europa. Il biennio deludente dell'Asti costa la panchina a Polido, sostituito dall'allenatore della formazione Under-21 Cafu. I piemontesi puntellano l'organico con l'esperienza di Bertoni e Nora oltre alle reti portate in dote dal capocannoniere del campionato Manoel Crema. Per ragioni diverse Acqua&amp;Sapone, Kaos e Luparense escono ridimensionate dal mercato estivo mentre aumenta il tasso tecnico delle societ\u00e0 di met\u00e0 classifica. Sono infatti Cogianco e Montesilvano a trascinare il gruppo nel girone di andata, per poi cedere il passo alle favorite Asti e Pescara, infastidite nel loro duello a distanza da un combattivo Real Rieti. In coda alla classifica si contendono la salvezza Corigliano, Lazio e Napoli; sono queste ultime a disputare i play-out, vinti con agevolezza dal Napoli. I play-off si rivelano estremamente equilibrati: la Cogianco porta l'Asti fino ai supplementari di Gara3 mentre il Pescara \u00e8 addirittura eliminato dalla Luparense, rivitalizzata dal cambio di allenatore dopo un avvio di campionato piuttosto stentato; ad A&amp;S e Real Rieti bastano una vittoria e un pareggio per superare il turno. Le partite di semifinale e finale si rivelano tiratissime, decise in alcuni casi solamente dai calci di rigore. Ad avere la meglio su un ottimo Real Rieti \u00e8 per\u00f2 l'Asti che vince il primo scudetto della propria storia.\nEvoluzione del campionato di Serie A a girone unico.\nDalla stagione 1990-91 si sono disputati 32 campionati di Serie A a girone unico:\nSquadre partecipanti.\nStorico.\nSono 109 le squadre ad aver preso parte ai 32 campionati di Serie A a girone unico che sono stati disputati a partire dal 1990-91 fino alla stagione 2021-22. In grassetto sono riportate le societ\u00e0 iscritte alla corrente edizione del campionato di Serie A.\nPartecipazioni per regione.\n\"Aggiornato alla stagione 2021-22\"\nPiazzamenti delle squadre nei play-off.\nSono 59 le societ\u00e0 che hanno partecipato ad almeno una edizione dei play-off scudetto, dal 1997-98 al 2020-21. Fino alla stagione 2008-09 le squadre di Serie A classificatesi nelle prime quattro posizioni erano qualificate d'ufficio ai quarti di finale mentre quelle giunte tra il quinto e il decimo posto davano vita, insieme alle vincitrici dei due gironi di Serie A2, ad un turno preliminare.\nRecord del campionato italiano di calcio a 5.\nCalciatori.\nGiocatori pluriscudettati.\nIn grassetto sono indicati giocatori militanti in Serie A nella stagione 2020-21:"}
{"id": "2142454", "revid": "339392", "url": "https://it.wikipedia.org/wiki?curid=2142454", "title": "Museo nazionale dell'Antartide &quot;Felice Ippolito&quot;", "text": ""}
{"id": "2142463", "revid": "834", "url": "https://it.wikipedia.org/wiki?curid=2142463", "title": "Cqc", "text": ""}
{"id": "2142474", "revid": "195295", "url": "https://it.wikipedia.org/wiki?curid=2142474", "title": "Franco De Benedetti", "text": ""}
{"id": "2142475", "revid": "20935634", "url": "https://it.wikipedia.org/wiki?curid=2142475", "title": "Strada fenicia", "text": ""}
{"id": "2142480", "revid": "20935651", "url": "https://it.wikipedia.org/wiki?curid=2142480", "title": "Scala fenicia", "text": ""}
{"id": "2142482", "revid": "599013", "url": "https://it.wikipedia.org/wiki?curid=2142482", "title": "Ellenista", "text": "Con l'aggettivo ellenista si intende una persona, cosa, concetto collegato in vario modo con la cultura greca. Pu\u00f2 essere riferito a diversi contesti:"}
{"id": "2142487", "revid": "44939", "url": "https://it.wikipedia.org/wiki?curid=2142487", "title": "Cinnamato", "text": ""}
{"id": "2142496", "revid": "729019", "url": "https://it.wikipedia.org/wiki?curid=2142496", "title": "Al-Barka", "text": "Al-Barka \u00e8 una municipalit\u00e0 di Sesta classe delle Filippine, situata nella Provincia di Basilan, nella Regione Autonoma nel Mindanao Musulmano.\nAl-Barka \u00e8 formata da 16 baranggay, fino al 22 maggio 2006 facenti parte di Tipo-Tipo:"}
{"id": "2142497", "revid": "124123", "url": "https://it.wikipedia.org/wiki?curid=2142497", "title": "Lesbonatte", "text": "Non si hanno notizie dettagliate sulla sua vita e sulla sua produzione letteraria; da alcuni autori \u00e8 stato identificato con Lesbonatte di Mitilene, un autore erotico."}
{"id": "2142501", "revid": "767487", "url": "https://it.wikipedia.org/wiki?curid=2142501", "title": "The Girls Rebel Force of Competitive Swimmers", "text": " \u00e8 un film del 2007, diretto da K\u00f4ji Kawano. Fa parte del V-Cinema, essendo uscito direttamente per il mercato home video.\nTrama.\nAki \u00e8 una ragazza dal passato misterioso, che \u00e8 stata trasferita in una nuova scuola, proprio mentre le autorit\u00e0 giapponesi stanno effettuando una serie di vaccinazioni contro un misterioso virus, che trasforma le persone in pericolosi zombi. Le uniche persone immuni al virus sono le ragazze della squadra di nuoto del liceo.\nAki conosce una ragazza che ha sul corpo gli stessi nei e le stesse sue voglie. Le due ragazze hanno un rapporto lesbico, quindi Aki si unisce alla squadra di nuoto, iniziando una lotta contro gli zombi a colpi di motoseghe, mazze da baseball e altre armi improvvisate, e svela il suo misterioso passato.\nTitoli alternativi.\nIl film \u00e8 conosciuto anche come \"Attack Girls Swim Team vs the Unliving Dead\", \"Attack Girls' Swim Team Versus the Undead\", \"Nihombie 2\", \"Nihonbi 2\" e \"Undead Pool\"."}
{"id": "2142506", "revid": "108678", "url": "https://it.wikipedia.org/wiki?curid=2142506", "title": "Fiume Oglio", "text": ""}
{"id": "2142513", "revid": "729019", "url": "https://it.wikipedia.org/wiki?curid=2142513", "title": "Hadji Mohammad Ajul", "text": "Hadji Mohammad Ajul \u00e8 una municipalit\u00e0 di Sesta classe delle Filippine, situata nella Provincia di Basilan, nella Regione Autonoma nel Mindanao Musulmano.\nHadji Mohammad Ajul \u00e8 formata da 11 baranggay, fino al 22 maggio 2006 facenti parte di Tuburan:"}
{"id": "2142521", "revid": "729019", "url": "https://it.wikipedia.org/wiki?curid=2142521", "title": "Junkers F 13", "text": "Lo Junkers F 13 (designazione aziendale J 13, venduto negli Stati Uniti dalla Junkers-Larsen Aircraft Corporation come JL-6), fu un aereo di linea monomotore, monoplano ad ala bassa sviluppato dalla divisione aeronautica dell'azienda tedesca Junkers nei tardi anni dieci del XX secolo.\nProdotto dal 1919 al 1932 e caratterizzato principalmente dalla superficie in metallo ondulato, tecnologia comune ai primi modelli Junkers, fu uno dei pi\u00f9 rappresentativi modelli di velivolo destinati al mercato dell'aviazione commerciale del primo dopoguerra e il primo aereo commerciale completamente metallico avviato alla produzione in serie.\nStoria del progetto.\nCon la conclusione della Prima guerra mondiale, il cui termine avverso all'Impero tedesco comport\u00f2 lo smembramento dei suoi territori e la creazione della Repubblica di Weimar, l'aviazione tedesca venne pesantemente ridimensionata come previsto dalle clausole imposte dal Trattato di Versailles. I modelli militari vennero quasi interamente distrutti e i sopravvissuti furono smilitarizzati e, con opportune modifiche, ricondizionati per un uso esclusivamente civile, tuttavia i modelli che permettessero il trasporto di un sostanziale numero di passeggeri erano quasi inesistenti. In quest'ambito alcune aziende tedesche avviarono lo sviluppo di modelli specifici progettati fin dall'inizio per poter essere utilizzati in questo ruolo.\nHugo Junkers, proprietario dell'azienda che portava il suo nome con sede a Dessau, incaric\u00f2 il suo ingegnere capo Otto Reuter, direttore del suo ufficio tecnico, di progettare un modello concettualmente moderno da poter proporre alle emergenti compagnie aeree nazionali. Reuter, che aveva gi\u00e0 collaborato allo sviluppo dei caccia monoplani Junkers J 3 e J 7, sfrutt\u00f2 l'esperienza acquisita nel realizzare velivoli interamente metallici avvi\u00f2 il progetto di un modello che ne manteneva le caratteristiche generali: monomotore, monoplano ad ala bassa a sbalzo con cabina di pilotaggio aperta, scompartimento passeggeri chiuso e carrello d'atterraggio fisso."}
{"id": "2142526", "revid": "284938", "url": "https://it.wikipedia.org/wiki?curid=2142526", "title": "Spyro Advance", "text": ""}
{"id": "2142530", "revid": "111985997", "url": "https://it.wikipedia.org/wiki?curid=2142530", "title": "Ludovico Incisa di Camerana", "text": "Biografia.\nSi \u00e8 laureato in giurisprudenza all'Universit\u00e0 di Roma nel 1949 e in scienze politiche, nella stessa universit\u00e0, nel 1953.\nHa cominciato la carriera diplomatica nel 1955. Nei tanti anni trascorsi nel Ministero degli Affari Esteri ha prestato servizio a Le Havre, Rio de Janeiro, Madrid e Londra. \u00c8 stato ambasciatore d'Italia in Venezuela dal 1980 al 1985 ed in Argentina dal 1985 al 1991.\nNel Governo Dini, dal 26 febbraio 1996 ha ricoperto l'incarico di sottosegretario agli affari esteri.\n\u00c8 noto anche come scrittore e saggista, avendo pubblicato molti volumi con diversi editori.\nHa fatto parte di alcune organizzazioni nazionali ed internazionali, tra cui la Societ\u00e0 Italiana di Organizzazione Internazionale, Diplomatia e la Fondazione Italia USA, ed \u00e8 stato editorialista di politica estera per i quotidiani \"La Nazione\" e \"il Resto del Carlino\"."}
{"id": "2142531", "revid": "729019", "url": "https://it.wikipedia.org/wiki?curid=2142531", "title": "Hadji Muhtamad", "text": "Hadji Muhtamad \u00e8 una municipalit\u00e0 di Quinta classe delle Filippine, situata nella Provincia di Basilan, nella Regione Autonoma nel Mindanao Musulmano.\nHadji Muhtamad \u00e8 formata da 10 baranggay, fino al 25 agosto 2007 facenti parte di Lantawan:"}
{"id": "2142542", "revid": "729019", "url": "https://it.wikipedia.org/wiki?curid=2142542", "title": "Ungkaya Pukan", "text": "Ungkaya Pukan \u00e8 una municipalit\u00e0 di Quinta classe delle Filippine, situata nella Provincia di Basilan, nella Regione Autonoma nel Mindanao Musulmano.\nUngkaya Pukan \u00e8 formata da 12 baranggay, fino al 22 maggio 2006 facenti parte di Tipo-Tipo:"}
{"id": "2142559", "revid": "767487", "url": "https://it.wikipedia.org/wiki?curid=2142559", "title": "Lantawan", "text": "Lantawan \u00e8 una municipalit\u00e0 di Quarta classe delle Filippine, situata nella Provincia di Basilan, nella Regione Autonoma nel Mindanao Musulmano.\nLantawan \u00e8 formata da 25 baranggay:"}
{"id": "2142560", "revid": "1305772", "url": "https://it.wikipedia.org/wiki?curid=2142560", "title": "Spillo (disambigua)", "text": ""}
{"id": "2142563", "revid": "599013", "url": "https://it.wikipedia.org/wiki?curid=2142563", "title": "Davor Marceli\u0107", "text": "Carriera.\nHa giocato in Italia nella stagione 2001-02: da febbraio a giugno 2002 ha infatti fatto parte del roster della Fortitudo Bologna.\nCon la Nazionale Croata ha preso parte alle Olimpiadi 1996 ed agli Europei 1997."}
{"id": "2142565", "revid": "838137", "url": "https://it.wikipedia.org/wiki?curid=2142565", "title": "Giovanni Gamberoni", "text": "Biografia.\nNato a Comerio il 24 settembre 1868, venne nominato da papa Pio X vescovo di Chiavari, ricevendo la consacrazione episcopale per le mani dell'arcivescovo di Milano, cardinale Andrea Carlo Ferrari, ora beato.\nIl 22 marzo 1917 papa Benedetto XV lo insign\u00ec della carica di arcivescovo di Vercelli, che detenne fino alla morte, avvenuta nella stessa Vercelli il 17 febbraio 1929, all'et\u00e0 di 60 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2142566", "revid": "968255", "url": "https://it.wikipedia.org/wiki?curid=2142566", "title": "Yamaha DT", "text": "La Yamaha DT \u00e8 una motocicletta prodotta per il fuoristrada, ma non per uso agonistico, della casa Yamaha Motor, nella sola motorizzazione a due tempi.\nIntroduzione.\nQuesto motociclo pu\u00f2 essere confuso con la Yamaha WR, che esteticamente \u00e8 simile, ma che \u00e8 per uso agonistico e adotta soluzioni diverse, pi\u00f9 improntate per l'uso competitivo, inoltre adopera in motore diverso.\nRispetto al modello \"WR\", il DT ha un telaio con architettura pi\u00f9 classica, un impianto frenante meno estremo, forcelle tradizionali, un serbatoio pi\u00f9 capiente, una sella pi\u00f9 sagomata per facilitare la seduta e un impianto di scarico pi\u00f9 silenzioso.\n50.\nProdotta dal 2003 sia nella versione enduro \"R\" che motard \"SM\" / \"X\".\n80.\nProdotta dal 1973 al 1998 nella sola versione enduro.\n100.\nProdotta dal 1972 al 1996 nella sola versione enduro.\n125.\nQuesta moto \u00e8 stata prodotta in pi\u00f9 serie dal 1974 al 2006, la \"prima serie\", prodotta dal 74 all'82 aveva un approccio classico, mentre dal '83 ha assunto forme moderne, rimanendo in produzione fino al 2006.\nNel 1980 si passa dal sistema doublecross al sistema telelever, e nel 1984 si passa definitivamente al sistema monocross. Nel 1984 si adotta il sistema di raffreddamento a liquido e l'impianto frenante anteriore diventa a disco, nel 1986 diventa completamente a disco.\nNel 1990, il motore passa dalle misure 56x50 a 56x50,7, con il blocco motore derivato dalla Yamaha TZR.\nLa moto, nella seconda serie, venne prodotta in diverse versioni, la \"R\", ovvero fuoristrada, la \"X\", motard, e la \"T\u00e9n\u00e9r\u00e9\" dedicata ai terreni sabbiosi e desertici.\nL'ultimo modello delle DT 125 venne prodotto nell'arco di tempo 2004-2006, presentandosi con emissioni di classe euro 2, cerchi 17\"/17\" nella versione supermotard (DT125X) e 21\"/18\" nella versione cross (DT125R), e un motore dalle buone prestazioni.\nUna particolarit\u00e0 di questo modello \u00e8 la facilit\u00e0 di incremento delle prestazioni, ottenibile mettendo a Massa (elettronica) il limitatore di giri che aveva appunto la funzione di limitare i giri massimi, quindi la potenza massima della moto a 11\u00a0kW per motivi legali.\n175.\nQuesta moto \u00e8 stata prodotta in pi\u00f9 serie dal 1974 al 2000\nSi differenzia dalla versione 125 per il solo motore, dove il cilindro \u00e8 stato ampliato a 66\u00a0mm, prendendo le misure 66x50, poi nel 90 le misure 66x50,7.\n180.\nProdotta dal 1980 al 1997 nella sola versione enduro.\n200.\nQuesta moto \u00e8 stata prodotta dal 1984 al 1992 e si differenzia dalla versione da 174 per via della corsa maggiorata a 57\u00a0mm, prendendo le misure 66x57\n230.\nQuesta moto \u00e8 stata prodotta dal 1977 al 1999 con il motore derivato dalla 250, con la riduzione dell'alesaggio, prendendo le misure 66.8x64\u00a0mm\n250.\nQuesta moto \u00e8 stata prodotta in pi\u00f9 serie dal 1968 al 1981, la \"prima serie\" dal 1968 al 1972 aveva caratteristiche prettamente classiche, mentre dal 1974 assunse forme pi\u00f9 moderne, pur distanti dalle evoluzioni successive.\nPer tutta la sua storia venne prodotta con il motore nelle misure 70x64\u00a0mm\n360-400.\nProdotta dal 1972 al 1974 nella versione da 360 con le misure 80x70\u00a0mm, mentre dal 1974 al 1978 venne prodotta nella versione 400, con l'aumento dell'alesaggio, prendendo le misure 85\u044570\u00a0mm"}
{"id": "2142567", "revid": "188323", "url": "https://it.wikipedia.org/wiki?curid=2142567", "title": "Yamaha DT 50", "text": ""}
{"id": "2142569", "revid": "188323", "url": "https://it.wikipedia.org/wiki?curid=2142569", "title": "Yamaha DT 80", "text": ""}
{"id": "2142570", "revid": "188323", "url": "https://it.wikipedia.org/wiki?curid=2142570", "title": "Yamaha DT 100", "text": ""}
{"id": "2142574", "revid": "188323", "url": "https://it.wikipedia.org/wiki?curid=2142574", "title": "Yamaha DT 125", "text": ""}
{"id": "2142575", "revid": "188323", "url": "https://it.wikipedia.org/wiki?curid=2142575", "title": "Yamaha DT 175", "text": ""}
{"id": "2142576", "revid": "547992", "url": "https://it.wikipedia.org/wiki?curid=2142576", "title": "Franco Debenedetti", "text": "Biografia.\nDi origine ebraica, figlio di Rodolfo Debenedetti e fratello di Carlo De Benedetti (sebbene quest'ultimo abbia sempre preferito essere chiamato \"De Benedetti\" anzich\u00e9 \u2013 come risulterebbe all'anagrafe \u2013 \"Debenedetti\"), si laurea in ingegneria al Politecnico di Torino nel 1956. Lavora inizialmente nell'azienda di famiglia, per passare poi all'Olivetti nella quale rivestir\u00e0 anche le cariche di vicepresidente e amministratore delegato. \nAttualmente siede nei consigli di amministrazione di alcune societ\u00e0, enti e fondazioni, tra cui CIR, Piaggio, Fondazione Rodolfo Debenedetti, Fondazione Italia USA, Progetto Italia. \u00c8 stato insignito di numerosi riconoscimenti, tra cui il Premio Ezio Tarantelli (1996) e il Premio Capalbio per l'Economia (1999). Dal 2008, insieme con Alberto Mingardi, ha condotto \"Blue-liberisti in Red\" per l'emittente privata Red Tv, chiusa nel 2010.\nHa pubblicato alcuni volumi tra i quali \"Sappia la destra\" (Baldini &amp; Castoldi, 2001), \"Non basta dire no\" (Mondadori, 2002), \"Grazie Silvio\" (Mondadori, 2006), \"La guerra dei trent'anni: politica e televisione in Italia, 1975-2008\" (Einaudi 2009).\nImpegno politico.\nPer tre legislature \u00e8 stato eletto al Senato della Repubblica, rispettivamente del 1994, 1996 e 2001 per le liste del PDS e DS, dove ha fatto parte della Commissione Industria, Commercio e Turismo.\nIn occasione delle elezioni politiche italiane del 2013 non ha preso posizione per la sua area di origine, di centrosinistra, ma, pur non candidandosi, ha dichiarato una preferenza per il partito di orientamento liberista, di centrodestra, Fare per Fermare il Declino, guidato da Oscar Giannino.\nProcedimenti giudiziari.\nNell'ottobre 2015, insieme al fratello Carlo, \u00e8 rinviato a giudizio per l'indagine sulle morti per amianto alla Olivetti: il processo di primo grado si conclude nel luglio dell'anno successivo con la condanna, identica a quella del fratello, a cinque anni e due mesi di reclusione . Nell'ottobre 2019 la Cassazione lo ha assolto insieme al fratello in via definitiva."}
{"id": "2142577", "revid": "188323", "url": "https://it.wikipedia.org/wiki?curid=2142577", "title": "Yamaha DT 180", "text": ""}
{"id": "2142578", "revid": "188323", "url": "https://it.wikipedia.org/wiki?curid=2142578", "title": "Yamaha DT 200", "text": ""}
{"id": "2142579", "revid": "188323", "url": "https://it.wikipedia.org/wiki?curid=2142579", "title": "Yamaha DT 230", "text": ""}
{"id": "2142580", "revid": "188323", "url": "https://it.wikipedia.org/wiki?curid=2142580", "title": "Yamaha DT 250", "text": ""}
{"id": "2142581", "revid": "188323", "url": "https://it.wikipedia.org/wiki?curid=2142581", "title": "Yamaha DT 360", "text": ""}
{"id": "2142582", "revid": "18379", "url": "https://it.wikipedia.org/wiki?curid=2142582", "title": "Redentore", "text": ""}
{"id": "2142583", "revid": "188323", "url": "https://it.wikipedia.org/wiki?curid=2142583", "title": "Yamaha DT 400", "text": ""}
{"id": "2142586", "revid": "767487", "url": "https://it.wikipedia.org/wiki?curid=2142586", "title": "Maluso", "text": "Maluso \u00e8 una municipalit\u00e0 di Quarta classe delle Filippine, situata nella Provincia di Basilan, nella Regione Autonoma nel Mindanao Musulmano.\nMaluso \u00e8 formata da 20 baranggay:"}
{"id": "2142588", "revid": "599013", "url": "https://it.wikipedia.org/wiki?curid=2142588", "title": "D\u00f6m\u00f6t\u00f6r M\u00e9sz\u00e1ros", "text": "Gioca nel ruolo di schiacciatore nell'VRCK.\nCarriera.\nD\u00f6m\u00f6t\u00f6r esord\u00ec nel massimo campionato della sua nazione nel 1998, nelle file del Kaposvar. Con essa consquist\u00f2 alla fine della stagione campionato e coppa nazionale.\nNel 1999 si trasfer\u00ec in Italia, acquistato da Padova.\nTorner\u00e0 a disputare il campionato con la maglia della formazione patavina nelle stagioni 2003-2004 e 2004-2005, dopo due anni giocati a Trento.\nNelle 2 stagioni successive milit\u00f2 nelle file di Montichiari. Alla fine del campionato di Serie A1 2005-2006, dopo la prima stagione nella formazione bresciana, vol\u00f2 in Grecia per disputare con il Paok Salonicco i play-off scudetto.\nNel 2007 si spost\u00f2 in Russia, giocando prima con il Novy Urengoy, e poi con il Gazprom Yugra Surgut. Ritorn\u00f2 in Italia nel 2009, acquistato dalla prestigiosa societ\u00e0 di Modena ma, a causa delle prestazioni altalenanti, interruppe il suo rapporto con i modenesi gi\u00e0 il 4 dicembre 2009; and\u00f2 in Turchia, per giocare nel Arkas Spor Kul\u00fcb\u00fc dove rimase anche la stagione successiva aggiudicandosi la Coppa di Turchia.\nIl nuovo ritorno in Italia lo vide indossare la casacca bianco blu della Carige Genova nel campionato di Serie A2 2011-2012.\nPalmar\u00e8s.\nCampionato Turco\n2010-11\n2.place"}
{"id": "2142589", "revid": "287204", "url": "https://it.wikipedia.org/wiki?curid=2142589", "title": "Villa La Fiorita", "text": "Villa La Fiorita (gi\u00e0 Villa Domi) \u00e8 una delle ville storiche di Napoli che si ergono sui Colli Aminei.\nPrecisamente, la struttura sorge presso la salita dello Scudillo, in un luogo di suggestiva bellezza paesaggistica. La villa fu voluta da una potente famiglia svizzera di mecenati e banchieri: i Meuricoffre, che fondarono la prima colonia elvetica del Regno di Napoli.\nLa struttura, del XVIII secolo e composta da due fabbricati disposti a \"L\", \u00e8 una pregevole testimonianza del gusto francese molto in voga all'epoca. La villa ha visto soggiornare numerosi uomini illustri, da Mozart a Celeste Coltellini. In particolare, ospit\u00f2 anche il celebre artista e scultore Francesco Jerace il quale, con le sue opere, imprezios\u00ec i grandi saloni e i giardini.\nLa vasta area che circonda il complesso architettonico, oltre a possedere statue, vasche, panche ed altri elementi architettonici, \u00e8 caratterizzata anche da una flora di particolare rilevanza botanica. Oggi il complesso \u00e8 usato per convegni e matrimoni."}
{"id": "2142590", "revid": "228333", "url": "https://it.wikipedia.org/wiki?curid=2142590", "title": "Richard Paul Evans", "text": "Biografia.\nEvans compie gli studi superiori alla \"Cottonwood High School\" di Salt Lake City. In seguito, nel 1984, si laurea all'universit\u00e0 dello Utah. Mentre lavorava come pubblicitario, scrive una storia a tema natalizio per i suoi figli. Nel 1993, non riuscendo a trovare n\u00e9 un agente n\u00e9 un editore che accetti il suo lavoro, Evans decise di finanziare lui stesso il suo primo libro. La novella, intitolata \"The Christmas Box\", viene distribuita dall'autore stesso nei negozi di libri della sua comunit\u00e0.\nIl libro raccoglie presto un buon successo, spingendo Evans a pubblicarlo su scala nazionale. L'anno successivo, il New York Times inserisce \"The Christmas Box\" al secondo posto nella lista dei best seller, incitando un'asta per i diritti di pubblicazione fra la maggiori case editrici. Evans firm\u00f2 un contratto con la Simon &amp; Schuster, che vers\u00f2 allo scrittore un anticipo di 4,2 milioni di dollari. Pubblicato nel 1995 in \"copertina rigida\", arriva alla prima posizione nella lista dei best-seller del \"New York Times\", diventando il primo libro ad ottenere il primo posto sia brossura che con copertina rigida. Lo stesso anno, dal libro viene tratto un film TV, con protagonisti Maureen O'Hara e Richard Thomas.\nIn seguito, Evans scrivera numerosi altri libri, di cui 11 diventeranno best-seller. Fra le sue opere sono inclusi diversi libri per bambini, spesso a tematica natalizia. Dal suo libro \"Timepiece\", pubblicato nel 1996, viene tratto un Film TV con James Earl Jones e Ellen Burstyn. In seguito, da \"The L\u00f2cket\", scritto da Evans nel 1998, viene tratto un secondo Film TV con Vanessa Redgrave. Nel 2003, da \"A Perfect Day\", viene tratto un altro Film TV, con Christopher Lloyd e Rob Lowe. Evans ha vinto diversi premi per le sue opere, fra cui un \"American Mother Book Award\" e due primi posti al \"Storytelling World awards and Romantic Times award for Best Women's Fiction\".\nNel 1994 Evans fonda la \"The Christmas Box House International\", un'associazione di beneficenza per aiutare i bambini abbandonati, maltrattati o vittime di abusi. Al 2006, pi\u00f9 di 13.000 bambini sono stati ospitati dall'associazione.\nBibliografia.\nSerie di Michael Vey.\nMichael Vey: Il Prigioniero Della Cella 25 (2011)\nMichael Vey: The Rise of the Elgen (2012)\nMicheal Vey: The Battle of the Ampere\nMicheal Vey: Hunt for Jade Dragon\nMicheal Vey: Storm of Lightening\nMicheal Vey: The Fall of Hades"}
{"id": "2142596", "revid": "110157", "url": "https://it.wikipedia.org/wiki?curid=2142596", "title": "Museo archeologico lucano dell'alta valle del Sele", "text": "Il museo archeologico lucano dell'alta valle del Sele \u00e8 un museo archeologico ubicato a Oliveto Citra, in provincia di Salerno.\nLa sede \u00e8 il castello baronale, un edificio di origine presumibilmente longobarda, rimaneggiato pi\u00f9 volte nel tempo. Danneggiato fortemente dal terremoto dell'Irpinia del 1980, a seguito di lavori di consolidamento e restauro, una parte della struttura ospita il percorso museale organizzato nella sala \"a elle\" e nel \"chiostro dei Procuratori\".\nSono esposti alcuni reperti rinvenuti nelle localit\u00e0 \"Turni\", \"Civita\", \"Vazza\" e \"Iscadi\" del comune di Oliveto Citra, appartenenti alla cultura di Oliveto-Cairano e databili tra il VIII e il IV secolo a.C."}
{"id": "2142599", "revid": "768068", "url": "https://it.wikipedia.org/wiki?curid=2142599", "title": "Scuola organistica francese", "text": "Con l'espressione scuola d'organo francese si intende in storia della musica una corrente di musicisti e compositori francesi vissuti tra il XVI e il XVIII secolo. La scuola prende inizio dalla musica serratamente polifonica e severa di Jean Titelouze (1563 - 1633), consideratone il padre, per giungere ad uno stile compositivo molto ornato e con caratteristiche peculiari adattate alle forme dell'organo classico francese. A definire con precisione questo stile furono Louis Couperin (1626 - 1661), che speriment\u00f2 varie soluzioni compositive e di registrazione, e Guillaume-Gabriel Nivers (1632 - 1714), che fiss\u00f2 nei suoi trattati le linee guida della Scuola organistica francese mettendole in pratica nelle sue composizioni.\nUna delle pi\u00f9 prestigiose tradizioni europee.\nLa scuola d'organo francese ha visto il proprio apogeo fra il XVII e il XVIII secolo. Non a caso, \u00e8 anche l'epoca in cui l'organaria classica francese vede all'opera i suoi esponenti maggiori: Dom Bedos de Celles, i Clicquot, i Lefebvre, ecc.\nI compositori per questo strumento, quasi tutti anche clavicembalisti oltre che organisti, sono molto numerosi, ma nessuno di essi ha lasciato un'opera \"scritta\" paragonabile a quelle tedesche di Dietrich Buxtehude o di Johann Sebastian Bach nello stesso periodo; tuttavia, osservati nella loro totalit\u00e0, hanno lasciato un corpus considerevole e di qualit\u00e0, anche tenendo conto delle numerose opere perdute.\nLa mancanza di grandi opere individuali si deve al fatto che la principale occupazione degli organisti francesi consisteva nell'improvvisazione su temi gregoriani piuttosto che scrivere per la posterit\u00e0, perch\u00e9 l'organo non era considerato uno strumento di diletto adatto ad ammaliare arbitrariamente gli ascoltatori, sebbene le qualit\u00e0 dell'interprete, anche la virtuosit\u00e0, venissero valorizzate. In origine, il suo ruolo, essenzialmente liturgico, era quello di dialogare con i cantori o di \"sgravarli\" sviluppando da solo le melodie gregoriane. In seguito, gli fu affidato l'accompagnamento dei mottetti, meno inerenti alla liturgia. Persino i compositori pi\u00f9 dotati, titolari in carica di organi prestigiosi come Fran\u00e7ois Couperin \"Il Grande\" o Louis Marchand, hanno lasciato poche opere per organo. Quanto a Jean-Philippe Rameau, organista titolare per decine di anni nel XVIII secolo, non ha lasciato nulla per questo strumento.\nLa maggior parte di questi artisti risiedeva a Parigi o in grandi citt\u00e0 di provincia nei dintorni come Rouen (Jean Titelouze, Jacques Boyvin, Fran\u00e7ois d'Agincourt), Reims e Saint-Denis (Nicolas de Grigny), Chartres (Gilles Jullien), Laon (Pierre Du Mage), Beauvais, le cui cattedrali possiedono strumenti prestigiosi.\nIl debutto della loro carriera \u00e8 spesso segnato dalla pubblicazione di un \"primo libro\" (\"premier livre\") destinato ad attestare le loro capacit\u00e0, al quale intendono far seguire altre opere nell'ordine degli otto toni ecclesiastici; tuttavia, spesso la pubblicazione si arresta prima di completare il percorso. \u00c8 per\u00f2 vero che essi avevano anche altri incarichi impegnativi ma forse pi\u00f9 gratificanti presso il re o altri grandi a corte; il re nominava per il suo servizio alla Chapelle royale gli interpreti pi\u00f9 dotati, i quali si dividevano la carica in \"quarti\" dell'anno, ossia un trimestre ciascuno. Di conseguenza, nonostante qualche successo incontestabile, poche opere raggiungono le proporzioni di quelle scritte nello stesso periodo dai contemporanei del nord della Germania. Fanno eccezione, ad esempio, l\"'Offerte en action de gr\u00e2ce pour l\u2019heureuse Convalescence du Roy\" di Andr\u00e9 Raison (1687), il \"Grand Dialogue du 5e ton\" di Louis Marchand (1696) e gli \"Offertoires sur les Grands Jeux\" di Nicolas de Grigny (1699) e di Fran\u00e7ois Couperin (\"Messe \u00e0 l'usage des paroisses pour les f\u00eates solemnelles\", 1690). \nDurante questo periodo lo stile si evolve da una polifonia complessa di origine medievale e rinascimentale verso uno stile pi\u00f9 concertante. Quando questa ultima tendenza si sar\u00e0 imposta, sar\u00e0 il segno di una decadenza che si estender\u00e0 fino alla seconda met\u00e0 del XIX secolo.\nCaratteristica importante della scuola organistica francese \u00e8 l'attenzione per la registrazione: i compositori, infatti, la indicano in modo preciso (cfr. nella gi\u00e0 citata \"Messe \u00e0 l'usage des paroisses\" di Couperin, il \"Dialogue sur les trompettes, clairon et tierces du grand clavier et le bourdon avec le larigot du positif\"). Questo tratto distintivo deve essere segnalato in un'epoca in cui il timbro degli strumenti non preoccupa particolarmente i compositori, i quali indicano che i loro pezzi si possono suonare indifferentemente \"con il violino, il flauto, l'oboe, la viola, etc\". Il celebre violista Marin Marais si \u00e8 spinto fino ad affermare che i suoi pezzi si possono suonare \"all'organo, al clavicembalo, al violino, alla viola soprano, alla tiorba, alla chitarra, al flauto traverso, al flauto a becco e all'oboe\". Ma non bisogna pensare che questi musicisti non avessero buon orecchio: si trattava infatti di una tattica commerciale per cercare di vendere pi\u00f9 copie, in un'epoca in cui la stampa e soprattutto l'incisione della musica erano molto costose; ragione per cui molta musica non veniva pubblicata, ma restava allo stato di manoscritto che si prestava e ricopiava.\nForme caratteristiche.\nI compositori per organo francesi coltivarono principalmente quattro forme: \nI no\u00ebl vari\u00e9 sono variazioni pi\u00f9 o meno elaborate di canti natalizi, mentre gli altri tre generi si presentano come brani compositi in pi\u00f9 movimenti. Questi movimenti sono in genere:\nOltre a questi, abbiamo una serie di espressioni di tipo organistico che spesso e volentieri vanno ad indicare un brano:\nLe indicazioni \"dessus\", \"taille\" e \"basse\" stanno rispettivamente a \u201csoprano\u201d, \u201ctenore\u201d e \u201cbasso\u201d, bench\u00e9 \"en taille\" indichi comunemente una tessitura tipica del tenore. Una rara designazione di voce \u00e8 \"haute-contre\" (o \"haulte contre\"), ovvero \u201ccontro-tenore\u201d. Queste indicazioni servivano per indicare il tipo di registri solistici da utilizzare oppure per indicare ove si trovasse il canto della melodia (ad esempio, la dicitura \"Kyrie en basse\" indica che il canto si trova nel basso).\nOpere perdute o dimenticate.\nNel XVII secolo pochi organisti si preoccupavano di far pubblicare le loro opere, impresa costosa e difficile da rendere redditizia. D'altronde, componevano generalmente per le proprie esigenze, conservando i manoscritti che circolavano anche sotto forma di copie. Molte composizioni hanno cos\u00ec finito per scomparire, nel momento in cui l'unico esemplare andava perduto. Molti artisti, e dei pi\u00f9 prestigiosi, hanno lasciato solo qualche raro pezzo, o addirittura nulla: \u00c9tienne Richard, Joseph Chabanceau de La Barre, Jacques Thomelin, Jean-Baptiste Buterne, Guillaume-Antoine Calvi\u00e8re, ecc.\nUno dei principali compositori di musica religiosa del periodo, Marc-Antoine Charpentier, menziona regolarmente l'intervento dell'organo nelle proprie opere, senza che si possa concludere che abbia mai scritto per questo strumento.\nCompositori della scuola.\nTerzo periodo: maturit\u00e0 nel XVIII secolo. Dalla liturgia al virtuosismo.\nL'organo durante la Rivoluzione.\nGli ultimi organisti del XVIII secolo si divertono a imitare la tempesta, il tuono, e si sforzano di intonare le arie militari e rivoluzionarie alla moda (\"Ah! \u00e7a ira\", \"La Marsigliese\", lo \"Chant du d\u00e9part\", ecc.) per provare la loro alquanto opportuna adesione al nuovo potere (ma ci\u00f2 non li protegger\u00e0 dal perdere i sussidi) e per salvare gli organi che suonavano dalle depredazioni delle chiese perpetrate dai rivoluzionari.\nDurante tutto questo periodo i mestieri di organista e di clavicembalista rimasero dunque sempre gli stessi e furono esercitati dagli stessi artisti. Un gran numero di essi ha inoltre partecipato alla diffusione della scuola clavicembalistica francese. I due strumenti subiscono dunque un'evoluzione paragonabile durante tutto il periodo barocco. Il periodo della Rivoluzione segna la fine del clavicembalo e un accantonamento prolungato dell'organo all'ambito liturgico, essendo poco adatto all'estetica romantica.\nRinascita alla fine del XIX secolo.\nPer lungo tempo la scuola organistica dell'inizio del XIX secolo \u00e8 stata stigmatizzata. Tuttavia, non sono mancati i musicologi e gli storici, talvolta organisti. Citiamo Alexandre-\u00c9tienne Choron (1771-1834), che fu una sorta di iniziatore, il belga Fran\u00e7ois-Joseph F\u00e9tis (1784-1871), autore della preziosa \"Biographie universelle des musiciens et bibliographie g\u00e9n\u00e9rale de la musique\" (1834-1835), F\u00e9lix Danjou, Adrien de La Fage, Pierre-Marie Hamel, F\u00e9lix Cl\u00e9ment, Joseph R\u00e9gnier, S\u00e9bastien Morelot, Joseph d'Ortigue.\nFra gli organisti, non si possono pi\u00f9 ignorare i nomi e le opere di Jacques-Marie Beauvarlet-Charpentier (1766-1834), Alexandre-Pierre-Fran\u00e7ois Bo\u00ebly (1785-1858), Charles Simon (1788-1866), primo titolare dell'organo Cavaill\u00e9-Coll della Cattedrale di Saint-Denis, Marius Gueit (1808-1865), o ancora Fran\u00e7ois Benoist (1794-1878), professore di organo al Conservatorio di Parigi, Justin Cadaux, Adolphe Min\u00e9 (1796-1854), Alexandre-Charles Fessy (1804-1856).\nIn seguito verr\u00e0 una nuova generazione che sapr\u00e0 trarre profitto dalle innovazioni dell'organo romantico:\nAlexandre Bruneau (1823-1899), \u00c9douard Batiste (1820-1876), Georges Schmitt (1821-1900), Renaud de Vilbac (1829-1884), Charles Colin (1832-1881), Edmond Lemaigre (1849-1890), Cl\u00e9ment Loret (1833-1909), Charles-Alexis Chauvet (1837-1871), Jules Grison (1842-1896).\n\u00c8 il rinnovamento nella sua costruzione, con Aristide Cavaill\u00e9-Coll, e nella sua letteratura, con C\u00e9sar Franck e la nuova generazione di organisti che lo seguirono, che gli daranno nuovo prestigio facendo entrare l'organo nell'era romantica e sinfonica.\nCompositori per organo del periodo romantico attivi a Parigi:\nIl rinnovato interesse per l'organo in Francia si deve in parte anche al posto che gli \u00e8 riservato nel teatro d'opera romantico. L'Op\u00e9ra di Parigi era il centro della vita artistica e una \"scena d'organo\" era sempre pi\u00f9 obbligatoria nelle opere, a partire da \"Roberto il diavolo\" di Giacomo Meyerbeer. La rinascita del gotico, un nuovo interesse per il canto gregoriano, tutto si legava al nuovo gusto per il Medioevo. E per effetto della moda, sar\u00e0 Lef\u00e9bure-W\u00e9ly a introdurre lo stile teatrale nella musica da chiesa.\nRinnovamento nel XX secolo.\nSono proprio gli eredi di questo movimento sinfonista che consolideranno la reputazione della scuola organistica francese e l'arricchiranno imprimendole allo stesso tempo il marchio del neoclassicismo e del neosinfonismo e creando imprescindibili monumenti nella storia dell'organo, non solo francese ma anche internazionale.\nI pioneri di questo rinnovamento hanno il nome di Louis Vierne, Marcel Dupr\u00e9 e Charles Tournemire, rapidamente seguiti da Jehan Alain, Olivier Messiaen, Jean Langlais, Maurice Durufl\u00e9, Gaston Litaize, Jeanne Demessieux e molti altri. I loro stili saranno qualificati di volta in volta come postromantico, neoclassico, impressionista, a sottolineare come la scuola organistica francese abbia fortemente influenzato i musicisti di oggi e aperto un gran numero di strade che i compositori hanno appena iniziato a esplorare.\nPi\u00f9 di recente, il testimone \u00e8 passato a varie generazioni di professori dei due Conservatori nazionali superiori di musica e di danza di Parigi e di Lione, fra i quali Pierre Cochereau, Rolande Falcinelli, Marie-Claire Alain, Suzanne Chaisemartin, Andr\u00e9 Isoir, Michel Chapuis, Daniel Roth, Pierre Pincemaille, Philippe Lefebvre, Thierry Escaich, Olivier Latry..."}
{"id": "2142603", "revid": "124945796", "url": "https://it.wikipedia.org/wiki?curid=2142603", "title": "Museo Archeologico Nazionale di Eboli e della media valle del Sele", "text": "Il ManES - Museo Archeologico Nazionale di Eboli e della media valle del Sele, aperto il 25 marzo 2000, \u00e8 un museo statale che fa parte della Direzione regionale Musei Campania.\nIl ManES ha sede nella citt\u00e0 di Eboli, in provincia di Salerno, nell\u2019ex Convento di San Francesco, complesso monumentale fondato nel XIII secolo, ampiamente rimaneggiato nel XVI e nel XVIII. Prima dell'ultimo conflitto mondiale il complesso fu adibito a sede del Municipio, della Pretura e del locale Ginnasio. I bombardamenti della guerra ne determinarono la parziale distruzione e l'abbandono. I lavori di recupero eseguiti nel corso degli anni Novanta lo hanno destinato, parzialmente, a sede museale.\nLe collezioni archeologiche del ManES si sono accresciute con gli apporti provenienti dagli scavi condotti nel territorio della valle del Sele, una \u201cterra di mezzo\u201d, che, per posizione geografica, allo sbocco di importanti vie di transito, \u00e8 stata da sempre luogo di incontro tra genti e culture diverse.\nIl percorso espositivo ripercorre le principali fasi dell'insediamento degli uomini in questo territorio, dalla Preistoria al Medioevo e la loro cultura.\nIl percorso espositivo.\nATRIO.\nAll\u2019interno dell\u2019atrio \u00e8 conservato il basamento di una statua onoraria, c.d. Stele eburina, con iscrizioni sui tre lati che sono state studiate anche da Theodor Mommsen.\nLa stele eburina \u00e8 uno dei documenti pi\u00f9 importanti per la storia dell'antica Eboli, una \"pietra che parla\". Ad esempio, l'iscrizione sulla facciata anteriore testimonia che Eboli era \"Municipium romanum\". L'ambito titolo di \"municipium\" comportava per i suoi abitanti il diritto alla cittadinanza romana, potersi governare con proprie leggi, divenire funzionari dell'Imperatore e partecipare alle cariche pubbliche a Roma.\nLa statua, non conservata, era stata dedicata a Tito Flavio Silvano, della trib\u00f9 Fabia, che alla fine del II sec. d.C., nel 183 d.C., sotto l'Impero di Commodo, rivestiva la carica di Patrono del Municipio di \"Eburum\".\nIl Collegio dei dendrofori, i cui membri si occupavano del taglio dei boschi, della lavorazione del legno e del suo trasporto a Roma, sempre bisognosa di legname per scopi civili e militari, gli dedic\u00f2 \"una statua che ricordasse per sempre lui che era un patrono degno di ricordo\".\nLa stele eburina presenta altre due iscrizioni sui lati corti: quella del lato destro indica i nomi dei magistrati sotto i quali avvenne la dedica, mentre sul lato opposto viene testimoniato il riutilizzo della stele tra la fine del II e gli inizi del IV sec. d.C..\nPiano terra.\nIl Neolitico.\nNel corso del VI millennio a C. si colloca l'et\u00e0 neolitica, durante la quale la vita dell\u2019uomo cambia radicalmente. In questo periodo gli uomini abbandonano le dimore occasionali fino ad allora utilizzate, organizzandosi in villaggi stabili: coltivano i campi, addomesticano gli animali e, per le varie attivit\u00e0 quotidiane, cominciano a realizzare recipienti pi\u00f9 resistenti, in argilla.\nA Eboli le testimonianze pi\u00f9 antiche della frequentazione antropica risalgono a due fasi: il Neolitico Superiore (3500-3000 a.C.) e il Neolitico Inferiore (3000-2500 a.C.).\nI reperti archeologici provengono dalla localit\u00e0 San Cataldo. Si tratta di anse appartenenti a ciotole, da attribuire a due importanti \"facies\" culturali che si sviluppano in questo periodo in Italia Meridionale: quelle di Serra D'Alto e di Diana-Bellavista.\nL'Eneolitico.\nIl periodo successivo, databile nel corso del III millennio a.C., \u00e8 noto come Eneolitico o Et\u00e0 del Rame, dal primo metallo ad essere lavorato dall\u2019uomo. Quattro sepolture attestano la presenza dell\u2019Eneolitico a Eboli, in localit\u00e0 Madonna della Catena e sono riconducibili alla cultura \u201cdel Gaudo\u201d, cos\u00ec denominata dall'omonima localit\u00e0 di Capaccio Paestum.\nLe tombe di Madonna della Catena sono a grotticella, scavate in banchi di roccia tenera, con un pozzetto di accesso collegato ad una o due celle in cui venivano seppelliti pi\u00f9 individui, accompagnati da oggetti ceramici e in pietra.\nNella cella sono stati ritrovati vasi di piccole dimensioni (tazze, orci, bicchieri, pissidi e anforette), usati per attingere, mentre nel vestibolo d\u2019accesso sono stati rinvenuti recipienti pi\u00f9 grandi come le olle biansate. Molto significativi sono gli oggetti in pietra: pugnali, punte di freccia e microliti trapezoidali.\nL'Et\u00e0 del Bronzo.\nNelle localit\u00e0 collinari ebolitane sono state ritrovate le tracce di insediamenti umani, a partire dal Bronzo medio (XIV-XIII sec. a.C.).\nDalla localit\u00e0 Turmine provengono i materiali pi\u00f9 antichi, rappresentati da pochi frammenti di ceramica talvolta decorati da incisioni ed excisioni.\nNel Bronzo finale (XII-XI sec. a.C.) presso la collina di Montedoro, che domina il centro abitato, si svilupp\u00f2 un insediamento del quale sono state individuate tracce di capanne. A Montedoro sono stati ritrovati frammenti ceramici dipinti di tipo miceneo, riferibili al Tardo Elladico III C (XI sec. a.C.), alcuni dei quali di probabile provenienza egea.\nL'Et\u00e0 del Ferro.\nDurante l'Et\u00e0 del Ferro (IX-VIII sec. a.C.) nel territorio ebolitano si registra la presenza sia di gruppi appartenenti alla cultura villanoviana, riferibile alla vicina Pontecagnano, sia di gruppi appartenenti alla cultura delle \u201cTombe a fossa\u201d.\nNell\u2019Et\u00e0 del Ferro i corredi funerari maschili si contraddistinguono per la sostanziale sobriet\u00e0 e per l\u2019esaltazione dell'ideale guerriero, in cui gli elementi di spicco sono le armi e la fibula in bronzo ad arco serpeggiante.\nAl contrario, i corredi femminili sono ricchi di gioielli: orecchini in argento e bronzo, bracciali e ferma trecce sempre in bronzo, collane in ambra e pasta vitrea. Numerosi gli anellini e le borchiette in bronzo e in ambra che decoravano gli abiti delle defunte.\nLa presenza di ceramica con decorazione \u201ca tenda\u201d attesta ulteriori legami con il mondo enotrio della Lucania Occidentale.\nPrimo piano.\nVII e VI sec. a.C..\nLe fonti di informazioni disponibili sull'antico centro di Eboli nel VII e VI sec. a.C. sono i contesti funerari.\nI materiali esposti mostrano come l'insediamento ebolitano sia pienamente gravitante nell'orbita della vicina Pontecagnano.\nTuttavia, Eboli appare aperta ad influssi di culture diverse, grazie alla particolare posizione geografica che la pone quale naturale cerniera tra l'entroterra e la costa, come dimostrano un nucleo di sepolture rinvenute nella localit\u00e0 Sant'Antonio, che rinviano, specie quelle femminili, alla cultura di Oliveto-Cairano, legata alle popolazioni insediate fin dall'Et\u00e0 del Ferro sulle colline che controllavano i corsi dei fiumi Ofanto e Sele.\nLe necropoli sono caratterizzate dal rituale dell'inumazione in fosse terragne, ma sono documentati anche casi di incinerazione.\nIn queste necropoli un apposito spazio viene destinato alle sepolture di neonati e bambini.\nI neonati sono collocati in grossi contenitori d'impasto, accompagnati dagli oggetti di ornamento e da piccoli vasi, anforette di bucchero o piattelli.\nI bambini vengono inumati in fosse terragne, adorni di fibule e di collanine in pasta vitrea. Il corredo funerario, disposto sul corpo o ai piedi, si compone di anforette in bucchero e, talvolta, di piccoli calici di impasto.\nFra le tombe di giovani si distinguono alcune dal ricco corredo e nelle quali il defunto, secondo un rituale di tradizione ellenica, \u00e8 stato cremato direttamente sul luogo di sepoltura. Tra i materiali colpisce la marcata presenza di ceramica in bucchero (oinochoai, kantharoi, coppe) di produzione campana. La ceramica d'importazione greca o di tipo greco, molto rara, accompagna le sepolture pi\u00f9 rilevanti, denotate anche dalla presenza di vasi con iscrizioni onomastiche in lingua etrusca.\nIn particolare, nel VI sec. a.C., la presenza greca \u00e8 testimoniata dalla diffusione della ceramica corinzia, di cui Pontecagnano rappresenta un centro di smistamento almeno fino alla met\u00e0 del VI sec. a.C., per poi essere sostituita da Poseidonia, l\u2019odierna Paestum, per l'importazione di ceramica ionica e attica. Emblematica a tale riguardo \u00e8 la tomba n. 31 di via San Berardino, nella quale \u00e8 testimoniata la pi\u00f9 alta concentrazione mai registrata di importazioni greche.\nV e IV sec. a.C.\nI dati attestano per il V secolo a. C una netta contrazione dell'insediamento ebolitano.\nLe sepolture di questo periodo sono ad inumazione. La composizione dei corredi, soprattutto per la prima fase, \u00e8 caratterizzata da ceramiche d'impasto e argilla figulina, che richiamano le tradizioni del secolo precedente, affiancate da poche a vernice nera di derivazione attica.\nSolo negli ultimi decenni il panorama si arricchisce con la presenza di sepolture connotate da segni elitari che si rifanno al mondo greco, adottandone forme e rituali. In questo periodo, se da un lato si assiste ad un certo conservatorismo culturale, ispirato alle tradizioni dell'entroterra, dall\u2019altro si evidenzia l\u2019apertura verso modelli che si rifanno al mondo greco, attraverso la mediazione di Poseidonia, la cui egemonia provoca il progressivo ridimensionamento delle genti etrusco-campane che popolano la Piana del Sele.\nDue corredi, databili nel V secolo a.C. inoltrato, appaiono emblematici: quello della tomba n. 5 di via Matteo Ripa e quello della tomba n. 83 di via Gian Battista Vignola.\nNella sepoltura di via M. Ripa il sobrio corredo del defunto si contraddistingue per la presenza del cratere in argilla figulina con decorazione a fasce, riconducibile a tipi caratteristici dei centri dell\u2019entroterra come Volcei, l\u2019odierna Buccino, a testimonianza dei legami tra Eboli e le zone interne.\nAl contrario, la sepoltura di via G. B. Vignola \u00e8 una testimonianza dell'incontro con la cultura ellenica. Il corredo funebre che accompagna il defunto \u00e8 incentrato su vasi che alludono al rito del Simposio, introdotto proprio dai Greci e comprende una coppa a figure rosse di produzione attica, con una processione di danzatori e un segno \u201cad alberello\u201d graffito sotto il piede.\nInfine si evidenzia la sopravvivenza della cultura etrusca, come confermano le tante iscrizioni in lingua etrusca ritrovate.\nLe radicali trasformazioni conseguenti alla conquista della Campania da parte di Sanniti e Lucani, si riflettono nell'assetto delle necropoli e nel costume funerario.\nNel IV sec. a. C. nuovi spazi alla base della collina di Montedoro, oltre alle aree che gi\u00e0 dall'Et\u00e0 del Ferro erano adibite alla sepoltura dei defunti, vengono destinati a quest'uso. I nuclei di sepolture, alternati ad ampie aree vuote, sono aggregati in gruppi familiari, in cui i maschi pi\u00f9 importanti vengono sepolti con l'armatura completa del guerriero, talvolta indossata oppure collocata dietro la testa, come un trofeo.\nAgli elementi che riportano all\u2019attivit\u00e0 guerriera, si accompagnano i vasi da vino e da mensa in ceramica e in bronzo e gli oggetti legati alla pratica atletica. Non mancano lo strumentario da fuoco in piombo, allusivo alla sfera dell'oikos, e terrecotte che riproducono i frutti della terra, chiaro riferimento alla ricchezza agricola.\nIl corredo funebre femminile comprende vasi come il lebete nuziale e l'hydria, il vaso per l\u2019acqua e gioielli in bronzo o in argento.\nIII e II sec. a.C..\nUn intervento di scavo eseguito su un pianoro ubicato nella parte bassa della collina di Montedoro, laddove era documentata la presenza di alcuni ambienti appartenenti a un edificio sacro, databile alla prima et\u00e0 imperiale, ha portato al recupero di materiale votivo, collocato nella stipe di un santuario di et\u00e0 romana medio-repubblicana, a testimonianza dell\u2019esistenza del luogo di culto gi\u00e0 fra il III ed il II sec. a.C.\nLa presenza di votivi anatomici, come arti e dita, indica l'appartenenza del santuario a un culto salutare, la cui diffusione nel periodo della colonizzazione romana \u00e8 ben documentata. Si distingue la statua in terracotta di un giovane dalla corta capigliatura ricciuta, rappresentato seduto e con le gambe innaturalmente divaricate, oltre che volutamente mutile all'altezza delle ginocchia. Si evidenzia nella resa del volto un'influenza di prototipi di tradizione ellenistica.\nLa testa leonina e le tre matrici (una frammentaria che rappresenta una testa leonina, un sileno e una piccola testa femminile) provengono da un altro sito archeologico portato alla luce nell\u2019area della chiesa dei SS. Cosma e Damiano, ai piedi di Montedoro. Esso si trova in posizione periferica rispetto all\u2019abitato dell\u2019antica citt\u00e0 e prossimo a un lastricato da riferirsi probabilmente alla via Popilia che collegava Capua e Regium. Nel sito sono visibili i resti di un quartiere artigianale composto da tre fornaci. Dagli scarichi, costituiti in gran parte da resti di matrice, si ricava che le fornaci erano destinate alla produzione di terrecotte figurate.\nI sec. a. C..\nL\u2019esplorazione archeologica eseguita in localit\u00e0 Paterno di Eboli ha portato alla scoperta di un complesso di strutture appartenenti a una villa romana edificata nel I sec. a. C.\nIl reperto esposto \u00e8 una piccola erma in marmo pavonezzetto, priva del pilastrino a cui originariamente doveva essere applicata; raffigura una testa maschile barbuta con ricca capigliatura riccioluta. La presenza della leont\u00e8, la pelle del leone di Nemea ucciso da Ercole, permette l\u2019attribuzione della testa all\u2019eroe famoso per la sua forza.\nMedioevo.\nI materiali esposti all\u2019interno di quella che era la cappellina privata dei frati francescani, provenienti da saggi effettuati in varie localit\u00e0 del borgo antico di Eboli, sono relativi a un periodo omogeneo del basso medioevo (XIII secolo).\nPer la maggior parte si tratta di ceramiche invetriate, molte delle quali con ricche e complesse decorazioni vegetali. Non mancano frammenti di contenitori in vetro decorati da listelli o bugne, con basi di appoggio del tipo \u201cad artigli\u201d abbastanza diffuse nell\u2019Italia meridionale. L\u2019unico manufatto metallico \u00e8 una pregevole brocchetta in bronzo, recuperata in una fossa di scarico, caratterizzata da un\u2019ansa con protome animale nella parte superiore all\u2019attacco e con orlo svasato. La brocchetta non trova confronti nella produzione della penisola italiana in et\u00e0 medioevale, ma sembra confrontabile con esemplari simili, provenienti da ambiti islamici.\nLa documentazione archeologica colloca il sito ebolitano, nel Medioevo uno dei principali centri abitati del salernitano dopo Salerno e Cava de\u2019 Tirreni, al centro di una vasta rete di uomini, beni e conoscenze.\nFocus sul percorso espositivo.\nBattipaglia.\nNella localit\u00e0 Castelluccia di Battipaglia, area di notevole importanza strategica nell'ambito delle dinamiche insediative della Campania antica, \u00e8 stato individuato un insediamento di et\u00e0 preistorica. Il sito presenta stratificazioni cronologiche che vanno dal Neolitico finale (seconda met\u00e0 IV millennio a.C.) al Bronzo Finale (XII-X sec. a.C.).\nPer il periodo Neolitico interessante \u00e8 il rinvenimento di vari strumenti in selce, ossidiana e osso. L'industria della selce \u00e8 ben rappresentata da un gruppo di lame ritrovate all'interno di una fossetta; quella di ossidiana (vetro naturale di origine vulcanica) \u00e8 caratterizzata da punte di freccia e lame, da interi nuclei e scarti di lavorazione.\nTra il Bronzo antico e medio si rileva la presenza di capanne, piani di lavoro, focolai e fosse, queste ultime prevalentemente adibite a scarico di materiali.\nInteressante il contenuto di due fosse: la pi\u00f9 antica pone una serie di interrogativi circa la sua natura e significato all'interno della comunit\u00e0; vi \u00e8 stata recuperata una discreta quantit\u00e0 di vasi di dimensioni e forme diverse: grandi contenitori, olle, sostegni a clessidra, boccali. Molti di essi recano una decorazione a triangolini excisi, tipica della \"facies\" di Palma Campania, dal luogo di maggiore rinvenimento di ceramiche con tali decorazioni. Una placchetta rettangolare con due fori \u00e8 l'unico oggetto in osso.\nTutti questi materiali, probabilmente rotti intenzionalmente, ricoprivano uno scheletro umano, rinvenuto prono sul fondo della fossa. L\u2019esame osteologico dei resti ha permesso l'attribuzione ad un uomo di et\u00e0 compresa fra 45 e 50 anni, ucciso mediante un colpo infertogli sul capo. Il suo corpo fu infine bruciato e buttato nella fossa.\nLa fossa pi\u00f9 recente ha restituito vasellame ceramico, una punta di freccia e ossa di bovini e di suini. La ceramica \u00e8 rappresentata da tazze attingitoio con ansa a sopraelevazione asciforme, tazze carenate, sostegni a clessidra e ollette, di cui una decorata sull'orlo da una serie di linguette.\nIl livello del Bronzo finale, meno conservato rispetto ai precedenti, ha restituito essenzialmente reperti ceramici. Si tratta di frammenti di grossi contenitori decorati da cordoni lisci o digitati, di anse a protome zoomorfa, a flabello e strigilate. Di notevole interesse, infine, la presenza di ceramica di tipo miceneo riferibile all'XI sec. a.C.\nCampagna.\nIl territorio di Campagna si presenta particolarmente legato ai percorsi naturali che collegavano la valle del Sele all'Adriatico e alla Lucania interna. La documentazione archeologica, partendo dalla pi\u00f9 antica, riferibile all'et\u00e0 del Bronzo, attesta una consistente presenza umana nel corso dei secoli.\nIl ricco patrimonio di Campagna, all'interno del percorso museale, \u00e8 illustrato da alcuni corredi funerari, individuati in localit\u00e0 Piantito, e da altri reperti, sempre provenienti da sepolture, rinvenuti nella frazione Serradarce.\nI reperti esposti provengono soprattutto dalla necropoli individuata a Piantito, databile fra l'ultimo quarto del V la fine del IV sec. a.C., che si collega ad uno degli insediamenti lucani che occupavano stabilmente il ricco territorio della valle del Sele e comprende quattordici tombe.\nNelle sepolture femminili l'elemento caratterizzante risulta essere l'hydria a figure rosse. Di notevole pregio l'esemplare rinvenuto nella tomba n. 2, riferibile all'officina pestana del ceramografo Asteass.\nDa segnalare, inoltre, la presenza nel corredo della tomba n. 9 di due statuette in terracotta della dea Hera.\nI corredi maschili sono contraddistinti dalla presenza di cinturoni in bronzo e armi in ferro, chiaro riferimento alla sfera militare. Interessante il cinturone individuato nella tomba n. 12, che presenta ganci decorati da figure femminili alate.\nOliveto Citra.\nL'antico insediamento di Oliveto Citra \u00e8 ubicato nell'alta valle del Sele, sulle colline dominanti la riva destra del fiume. Le pi\u00f9 antiche aree sepolcrali rientrano nella \"facies\" culturale irpina cosiddetta di \"Oliveto-Cairano\".\nQueste popolazioni insediatesi fin dall'Et\u00e0 del Ferro (fine IX sec. a.C.) sulle colline che controllano i fiumi Sele ed Ofanto (i siti principali sono Cairano, Conza, Calitri, Bisaccia e Morra), oltrepassano la Sella di Conza, spingendosi nel salernitano e dando cos\u00ec vita a nuovi insediamenti, fra cui Oliveto Citra.\nIl sito archeologico di Oliveto Citra \u00e8 illustrato dall'esposizione di un ricco corredo funerario e di alcuni oggetti riferibili ad ornamenti personali femminili.\nLa tomba n. 27, appartenente ad un individuo di sesso maschile, molto ricca sia quantitativamente che qualitativamente testimonia che le genti di\nOliveto Citra sono protagoniste nelle dinamiche insediative, capaci di interloquire con il mondo esterno sia etrusco che greco. Infatti il corredo funebre \u00e8 caratterizzato da oggetti d'importazione, come le coppe ioniche di tradizione greca, i vasi in bucchero ed in bronzo di produzione etrusca e i vasi di tipo geometrico daunio.\nDei corredi funerari femminili, di VIII e VII sec. a.C., meritano una particolare menzione gli ornamenti personali tipici della cultura di Oliveto-Cairano: bracciali in bronzo ad arco inflesso, spesso decorati, orecchini in bronzo a doppio filo ritorto e fibule di varie tipologie. Particolare la collana composta da elementi pseudo trapezoidali in ambra.\nSi segnala, infine, un cinturone bronzeo sporadico databile al IV sec. a.C., di produzione italica: l'esemplare si contraddistingue per la presenza sull'estremit\u00e0 dei fori di aggancio di un secondo elemento metallico, puramente decorativo, caratterizzato da una serie di trafori ad arabeschi."}
{"id": "2142607", "revid": "767487", "url": "https://it.wikipedia.org/wiki?curid=2142607", "title": "Sumisip", "text": "Sumisip \u00e8 una municipalit\u00e0 di Terza classe delle Filippine, situata nella Provincia di Basilan, nella Regione Autonoma nel Mindanao Musulmano.\nSumisip \u00e8 formata da 41 baranggay:"}
{"id": "2142614", "revid": "767487", "url": "https://it.wikipedia.org/wiki?curid=2142614", "title": "Tipo-Tipo", "text": "Tipo-Tipo \u00e8 una municipalit\u00e0 di Terza classe delle Filippine, situata nella Provincia di Basilan, nella Regione Autonoma nel Mindanao Musulmano.\nTitpo-Tipo \u00e8 formata da 11 baranggay:"}
{"id": "2142615", "revid": "791279", "url": "https://it.wikipedia.org/wiki?curid=2142615", "title": "Caestus", "text": "Il caestus \u00e8 un antico guanto da combattimento, talvolta usato nel pancrazio.\nLa parola latina \"caestus\" (pl. \"caest\u016bs\") deriva dal verbo \"caedere\", che significa \"colpire\", e non \u00e8 dunque correlata al \"cestus\", un tipo di cintura indossato dalle donne dell'Antica Grecia.\nLa prima versione di un \"caestus\" per combattere era costituita da una serie di cinghie di cuoio che venivano allacciate sulla mano. I greci lo usavano nei loro combattimenti corpo a corpo, nei quali l'unico risultato che contava era il fuori combattimento.\nI romani ne modificarono la struttura aggiungendovi delle parti di metallo, incluse punte, borchie e placche di ferro. Delle varianti di questa arma fanno parte il \"myrmex\", che causava molte lesioni agli arti, e lo \"sphairai\", originariamente greco, costituito da sottili cinghie di cuoio provviste di lame taglienti.\nIl \"caestus\" fu usato frequentemente nei combattimenti gladiatorii romani, dove contendenti senza altre armi - soprattutto degli schiavi \u2013 lottavano fino alla morte. Questa forma di pugilato divenne sempre pi\u00f9 sanguinosa finch\u00e9 il \"caestus\" fu proibito ufficialmente nel I secolo a.C.\nIl combattimento corpo a corpo fu bandito nell'anno 393. La rappresentazione pi\u00f9 famosa del \"caestus\" nella scultura \u00e8 il Pugilatore a riposo; la statua \u00e8 chiamata anche Pugilatore del Quirinale, in quanto scoperta nel 1885 su un versante del Quirinale, ed \u00e8 raffigurata seduta con alle mani i \"caest\u016bs\". \nLa statua si trova a Palazzo Massimo alle Terme, Museo Nazionale Romano, a Roma."}
{"id": "2142619", "revid": "72396", "url": "https://it.wikipedia.org/wiki?curid=2142619", "title": "Borgomanero Basket Giovane", "text": ""}
{"id": "2142620", "revid": "339392", "url": "https://it.wikipedia.org/wiki?curid=2142620", "title": "Fuori combattimento", "text": ""}
{"id": "2142625", "revid": "486946", "url": "https://it.wikipedia.org/wiki?curid=2142625", "title": "Biodegradabile", "text": ""}
{"id": "2142626", "revid": "712828", "url": "https://it.wikipedia.org/wiki?curid=2142626", "title": "Juza delle Nuvole", "text": ""}
{"id": "2142628", "revid": "729019", "url": "https://it.wikipedia.org/wiki?curid=2142628", "title": "Tuburan (Basilan)", "text": "Tuburan \u00e8 una municipalit\u00e0 di Terza classe delle Filippine, situata nella Provincia di Basilan, nella Regione Autonoma nel Mindanao Musulmano.\nTuburan \u00e8 formata da 10 baranggay:"}
{"id": "2142629", "revid": "729019", "url": "https://it.wikipedia.org/wiki?curid=2142629", "title": "Riquet (metropolitana di Parigi)", "text": "Riquet \u00e8 una stazione della metropolitana di Parigi sulla linea 7 situata nel XIX arrondissement di Parigi.\nLa stazione.\nAperta nel 1910, rende omaggio all'ingegnere francese Pierre Paul Riquet (B\u00e9ziers, 1604 - Tolosa, 1680) che ha ideato e prodotto, dal 1666, la costruzione del Canal du Midi, completato da suo figlio nel 1681."}
{"id": "2142634", "revid": "125315721", "url": "https://it.wikipedia.org/wiki?curid=2142634", "title": "U.S. Route 2", "text": "L'U.S. Route 2 \u00e8 una strada a carattere nazionale degli Stati Uniti d'America che si estende da est ad ovest per attraverso gli Stati settentrionali continentali. La U.S. 2 \u00e8 costituita da due segmenti connessi da strade nel Canada meridionale. Diversamente da altre strade, che sono state troncate a causa dell'incontro con altre autostrade, le due porzioni della U.S. 2 non erano state progettate per essere connesse direttamente, e sono separate sin dal 1926, quando fu commissionato il piano originale delle \"highways\".\nIl segmento occidentale termina ad ovest nella Washington State Route 529 (Maple Street) a \nEverett, nello Stato del Washington, e ad est nella Interstate 75, a St. Ignace, nel Michigan. Il segmento orientale ha come terminali la U.S. Route 11 presso Rouses Point, nel New York, ad ovest, e la Interstate 95 a Houlton, nel Maine, ad est.\nCome mostrano i suoi numeri, \u00e8 la U.S. Route \"est-ovest\" pi\u00f9 a nord dello Stato."}
{"id": "2142637", "revid": "712828", "url": "https://it.wikipedia.org/wiki?curid=2142637", "title": "Time of Eve", "text": " \u00e8 un original net anime prodotto da Studio Rikka e DIRECTIONS. Gli episodi sono stati poi riuniti in un film cinematografico.\nIl primo episodio \u00e8 stato messo in streaming il 1\u00ba agosto 2008 su Yahoo! Japan, il secondo episodio il 1\u00ba ottobre 2008 e il terzo episodio il 1\u00ba dicembre 2008, il quarto episodio il 1\u00ba maggio 2009, il quinto episodio il 1\u00ba luglio 2009 e l'ultimo episodio, il sesto, il 18 settembre 2009. Una versione sottotitolata in inglese \u00e8 andata in streaming su Crunchyroll dal 2 ottobre 2008, mentre dal 16 dicembre 2008 le prime tre puntate sono in streaming sottotitolate in italiano sul sito di MTV Italia, che dal 13 maggio 2009 consente la visione anche della quarta. Dal 23 dicembre 2009 sono disponibili infine anche gli ultimi due episodi. Gli episodi con i sottotitoli in italiano sono visibili anche su Crunchyroll.\nDalla serie sono stati tratti anche un manga e una light novel.\nTrama.\nIn un futuro non troppo lontano gli androidi sono entrati nell'uso comune di tutti i giorni. Gli esseri umani li trattano come se fossero dei normali esseri viventi ma alcune persone sono attratte dagli androidi a causa della loro aspetto umano (salvo per un anello digitale galleggiante sopra le loro teste). Questo \u00e8 diventato un problema sociale e infatti una campagna pubblicitaria \u00e8 stata indetta per promuovere stili di vita naturali e non dipendenti dagli androidi. La campagna sta guadagnando terreno, nonostante il pubblico benefici della robotica.\nRikuo, a cui \u00e8 stato insegnato di diffidare dei robot gi\u00e0 dalla scuola dell'infanzia, un giorno scopre che Sammy, il suo androide casalingo, agisce in modo indipendente e non seguendo gli ordini che le d\u00e0. Egli trova una strana frase registrata nella sua attivit\u00e0 di log, \"Are you enjoying the Time of Eve?\" (Trad: \"Ti stai divertendo al Tempo di Eva?\"). Insieme con il suo amico Masaki, segue i movimenti di Sammy e trova un insolito caf\u00e8, \"Il Tempo di Eva\". Nagi, la cameriera, li informa che nel caff\u00e8 la regola principale \u00e8 quella di non fare discriminazioni tra gli esseri umani e gli androidi. All'interno del bar gli androidi non visualizzano il loro anello sopra la testa, sono quindi indistinguibili dagli esseri umani e quando escono dal locale la porta viene automaticamente bloccata per due minuti per evitare che qualcuno in seguito possa scoprire la loro vera natura e provenienza.\nI primi episodi implicano conversazioni tra Rikuo (di solito accompagnato da Masaki) e gli abituali clienti del caff\u00e8: la frizzante Akiko, la bambina Chie e il suo anziano tutore Shimei, gli amanti Koji e Rina, e altre persone. In queste conversazioni \u00e8 uso comune fare allusioni a Isaac Asimov e alle tre leggi della robotica, evidenziando spesso sorprendenti interpretazioni delle leggi, alcune delle quali apparentemente labirintiche. La trama generale parla del desiderio di provare sentimenti mostrato dagli androidi pur restando il pi\u00f9 possibile entro i limiti delle tre leggi, e ci\u00f2 che li motiva. Le trame secondarie coinvolgono le singole storie di ogni cliente (forse androide, forse umano) che i protagonisti incontrano nel caff\u00e8, permettendo alla fine di intuire la loro vera natura.\nFilm.\nGli episodi sono stati riuniti in una versione cinematografica, intitolata , che ha debuttato in Giappone il 6 marzo 2010. Il film presenta anche parti inedite. La versione cinematografica contiene una nuova canzone intitolata \"I Have a Dream\", composta da Yuki Kajiura ed eseguita dal gruppo pop Kalafina.\nNel 2013 lo Studio Rikka ha indetto una raccolta di fondi tramite il sito web di crowdfunding Kickstarter per distribuire a livello internazionale il film in Blu-ray Disc: chi forniva il proprio contributo in denaro avrebbe ottenuto una ricompensa nel caso il progetto fosse andato a buon fine. La raccolta ha raggiunto in meno di 24 ore l'obiettivo di dollari americani ed \u00e8 arrivata poi a permettendo cos\u00ec di pubblicare il Blu-ray con sottotitoli in italiano, inglese, francese, tedesco e spagnolo e di produrre anche un doppiaggio in inglese.\nManga.\nIl manga tratto dalla serie, disegnato da Y\u016bki \u014cta, \u00e8 stato pubblicato sulla rivista seinen mensile Young Gangan edita da Square Enix dal 19 febbraio 2010 fino all'inizio del 2012. Il manga \u00e8 stato raccolto il 3 tank\u014dbon pubblicati rispettivamente il 25 settembre 2010 (ISBN 978-4-7575-3011-9), il 25 luglio 2011 (ISBN 978-4-7575-3303-5) ed il 25 aprile 2012 (ISBN 978-4-7575-3574-9).\nLight novel.\nUna light novel intitolata \u00e8 stata pubblicata da Sh\u014dgakukan per l'etichetta Gagaga Bunko il 18 marzo 2010 (ISBN 978-4-09-451193-2). \u00c8 scritta da Kei Mizuichi ed illustrata da Ry\u016bsuke Chayama, animatore e character designer dell'anime."}
{"id": "2142639", "revid": "22475", "url": "https://it.wikipedia.org/wiki?curid=2142639", "title": "Pok\u00e9mon Ranger and the Temple of the Sea", "text": ""}
{"id": "2142641", "revid": "1814336", "url": "https://it.wikipedia.org/wiki?curid=2142641", "title": "HDS Italia", "text": ""}
{"id": "2142642", "revid": "767487", "url": "https://it.wikipedia.org/wiki?curid=2142642", "title": "La caduta della casa Usher", "text": "La caduta della casa Usher (\"La Chute de la Maison Usher\") \u00e8 un film del 1928 diretto da Jean Epstein.\nLa sceneggiatura trae origine dal racconto omonimo di Edgar Allan Poe \"La caduta della casa degli Usher\", prendendo spunto da altri racconti dello scrittore, come \"Il ritratto ovale\" e \"Ligeia\".\nIn questo film Epstein ebbe come collaboratore alla regia Luis Bu\u00f1uel.\nTrama.\nChiamato da Lord Roderick Usher, inquieto per la salute della moglie, un suo amico si reca nella lugubre casa di questi, dove trova il proprietario intento a dipingere il ritratto della sua compagna, Lady Madeleine.\nLa donna deperisce giorno dopo giorno, man mano che il marito la ritrae; il ritratto sembra prendere la vita della donna, che, quando appunto l'opera viene compiuta, muore. Il corpo di Madeleine viene quindi sistemato dentro una bara bianca, ricoperto da un ampio velo e poi trasportato in una cripta.\nIn una notte di tempesta, fra tuoni e fulmini, la bara viene rovesciata, il fuoco delle candele provoca un incendio nella casa, e, mentre il ritratto viene distrutto dalle fiamme, una sagoma vestita di bianco e avvolta in un velo fuoriesce dalla cripta per raggiungere la casa in fiamme: \u00e8 lady Madeleine, che raggiunge Roderick per fuggire con lui dalla casa che crolla."}
{"id": "2142645", "revid": "55935", "url": "https://it.wikipedia.org/wiki?curid=2142645", "title": "Societ\u00e0 dei raggi", "text": ""}
{"id": "2142646", "revid": "1318658", "url": "https://it.wikipedia.org/wiki?curid=2142646", "title": "Ch\u00e2teau-Landon (metropolitana di Parigi)", "text": "Ch\u00e2teau-Landon \u00e8 una stazione della metropolitana di Parigi sulla linea 7 situata nel X \"arrondissement\" di Parigi.\nLa stazione.\nLa stazione \u00e8 stata inaugurata nel 1910.\nProgetti.\nIn futuro la stazione potrebbe essere raggiunta dalla linea 15 (la linea risultante dalla fusione delle linee 3 bis e 7 bis).\nAccessi.\nA parte il collegamento alla Gare de l'Est, la stazione ha un unico accesso:\nA pochi metri da questa uscita, fino agli anni 90, c'era un secondo accesso ora chiuso."}
{"id": "2142647", "revid": "72396", "url": "https://it.wikipedia.org/wiki?curid=2142647", "title": "Luigi XII", "text": ""}
{"id": "2142649", "revid": "111685526", "url": "https://it.wikipedia.org/wiki?curid=2142649", "title": "Ponte (nautica)", "text": "Il ponte di una nave \u00e8 quella parte strutturale, generalmente estesa da prua a poppa, avente funzione di copertura di stive, depositi e locali sottostanti ed, eventualmente, base per altre stive depositi o locali sovrastanti.\nTipi.\nDal punto di vista dell'architettura navale, si distinguono le seguenti tipologie:\nDa notare che in molti casi questi ponti coincidono nella stessa struttura, cio\u00e8 il ponte di forza pu\u00f2 essere contemporaneamente anche quello delle paratie e di bordo libero. In genere, poi, si indica come ponte \"principale\" quello pi\u00f9 alto continuo da prora a poppa.\nDal punto di vista funzionale invece si identificano le seguenti variet\u00e0:\nGeometria.\nI ponti, particolarmente se esposti al mare od alle intemperie, sono spesso dotati di curvatura sia in senso trasversale che longitudinale; questa forma ha la funzione principale di evitare l'accumularsi di acqua, convogliando gli eventuali apporti dovuti alla pioggia od al mare mosso verso le aperture praticate sul fasciame (\"scarichi grandi masse\").\nL'accumulo di acqua sul ponte \u00e8 assolutamente da evitare in quanto incide sulle caratteristiche di stabilit\u00e0 della nave.\nIl \"bolzone\" \u00e8 la curvatura trasversale, sulle navi in legno o sugli yacht \u00e8 spesso realizzata effettivamente con una curva, esteticamente pagante e semplice da realizzare almeno per quanto riguarda il legno; sulle navi in acciaio spesso l'arco del bolzone \u00e8 trasformato in una struttura trapezia che evita di dover curvare le lamiere ed ha gli stessi effetti pratici.\nL\"'insellatura\" (o \"cavallino\") \u00e8 la curvatura longitudinale della sommit\u00e0 delle murate e quindi della falchetta; nella maggioranza dei casi l'insellatura aumenta da poppa a prora, in qualche raro caso si ha un'insellatura negativa (detta \"cavallino rovescio\") usata essenzialmente per motivi estetici specie sugli scafi plananti veloci.\nL'insellatura ha l'effetto di aumentare il bordo libero a prora, caratteristica utile soprattutto per quelle navi destinate ad affrontare spesso il mare grosso, in quelle condizioni, infatti, il beccheggio indotto dalle onde tende a diminuire l'altezza di bordo libero a prora.\nCome per il bolzone, anche il cavallino pu\u00f2 essere realizzato con una curva (un ramo di parabola) o pi\u00f9 semplicemente mediante piani inclinati.\nUn ponte dotato di bolzone e cavallino curvi descrive una superficie geometrica piuttosto complessa.\nStruttura.\nNella struttura del ponte di una moderna nave in acciaio (o in lega leggera), si identificano: il fasciame, gli elementi di rinforzo primari, quelli secondari, e le strutture di sostegno.\nFasciame.\nChiamato anche \"pelle\", viene realizzato da lamiere saldate di testa, spesso dopo aver eseguito un'adeguata preparazione dei lembi (cianfrinatura). \nSpesso, in corrispondenza di grandi aperture (per boccaporti, scale...) vengono posti degli \"inserti\" di spessore maggiore aventi lo scopo di assorbire le concentrazioni di tensione causate dalla discontinuit\u00e0 generata dall'apertura stessa.\nLe sole lamiere saldate non sarebbero in grado, per\u00f2, di sopportare i carichi cui \u00e8 soggetto il ponte; che deve essere quindi rinforzato.\nRinforzi primari.\nSono costituiti da \"travi\" quasi sempre di sezione a T, di solito realizzate saldando un elemento verticale, l\"'anima\", ad uno orizzontale, la \"piattabanda\". L'uso di profilati commerciali \u00e8 molto pi\u00f9 raro.\nQueste travi prendono il nome di \"anguille\" se disposte longitudinalmente o \"bagli\" se posizionate trasversalmente al ponte.\nL'anima viene generalmente forata allo scopo di alleggerire la struttura e consentire il transito di vari impianti (condotte per aria condizionata, cavi elettrici, tubi dell'impianto antincendio, per il carburante, il vapore, l'aria compressa...)\nBagli ed anguille si intersecano ortogonalmente, e definiscono cos\u00ec dei pannelli di fasciame del ponte di dimensioni limitate (tipicamente rettangoli con alcuni metri di lato).\nRinforzi secondari.\nI pannelli definiti dai rinforzi primari, vengono irrigiditi saldandovi gli elementi secondari, costituiti da profili laminati: \"piatti\", se a sezione rettangolare, \"angolari\" se ad L, oppure \"piatti a bulbo\" costituiti da una sezione rettangolare con un ringrosso ad una estremit\u00e0 che ne sposta l'asse neutro; questi ultimi sono tipici delle costruzioni navali.\nGeneralmente la sezione dei rinforzi secondari \u00e8 alta circa un terzo dell'altezza delle travi.\nA seconda del tipo di struttura della nave (longitudinale o trasversale), questi elementi sono detti rispettivamente: \"longitudinali comuni\" o \"bagli comuni\"; gli elementi secondari intersecano quelli primari, le travi vengono quindi dotate di apposite aperture, gli \"intagli\" (nella struttura longitudinale i bagli sono intagliati dai longitudinali comuni; nella struttura trasversale sono le anguille ad essere intagliate dai bagli comuni).\nGli elementi secondari sono collegati ai primari per mezzo di squadre, dette \"di registro\".\nStrutture di sostegno.\nIl ponte viene sostenuto da altre strutture che trasmettono le sollecitazioni alle altre strutture della nave; questi elementi sono:"}
{"id": "2142650", "revid": "287204", "url": "https://it.wikipedia.org/wiki?curid=2142650", "title": "Reverso", "text": "Il Reverso \u00e8 un discensore sviluppato e brevettato dalla azienda Petzl. \u00c8 fuori produzione ed \u00e8 stato sostituito dal nuovo modello \"Reverso 4\".\nViene usato ad esempio nell'arrampicata sportiva o in altre attivit\u00e0 simili che coinvolgono l'uso di corde. Un'altra versione di questo dispositivo \u00e8 il \"Reversino\", utilizzato per corde fini.\nIl Reverso pu\u00f2 essere usato per assicurare il primo di cordata o uno o due secondi di cordata.\nIl Reverso \u00e8 simile nella forma e nell'uso a un Secchiello. Una corda passa all'interno del Reverso nella direzione indicata sul dispositivo, poi dentro il moschettone attaccato all'imbrago dell'assicuratore e a cui \u00e8 collegato il Reverso, per poi passare di nuovo nel Reverso nell'apposita direzione. Questo causa il dovuto attrito che permette all'assicuratore di tenere con facilit\u00e0 la persona assicurata.\n\u00c8 possibile utilizzare il Reverso per recuperare i secondi di cordata. In questo caso il Reverso viene attaccato con un moschettone passante per l'anello extra del Reverso (che un semplice Secchiello non ha) alla sosta. In questa maniera il Reverso funziona in modalit\u00e0 autobloccante ovvero blocca lo scorrimento della corda automaticamente con l'aumentare del peso.\nRispetto a discensori pi\u00f9 semplici ha delle scanalature laterali asimmetriche nelle gole di frenaggio che permettono di modulare e incrementare il controllo del frenaggio secondo il diametro (anche molto sottile), lo stato e l'elasticit\u00e0 delle corde e del tipo di manovra assicurando un eccellente controllo dello scorrimento in doppia e in moulinette.\nIl Reverso fa parte della famiglia dei freni non automatici, o freni dinamici. Ha quindi il vantaggio di generare una forza d'arresto minore e, di conseguenza, generare anche minori sollecitazioni su tutta la catena di assicurazione."}
{"id": "2142653", "revid": "10431", "url": "https://it.wikipedia.org/wiki?curid=2142653", "title": "Museo archeologico nazionale di Pontecagnano", "text": "Il Museo archeologico nazionale di Pontecagnano \u00e8 un museo archeologico situato a Pontecagnano Faiano, in provincia di Salerno.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Campania, nel dicembre 2019 divenuto Direzione regionale Musei.\nMuseo archeologico nazionale Pontecagnano.\nLa struttura ospita materiale rinvenuto dagli scavi di un antico insediamento villanoviano forse denominato \"Amina\" su cui sorse in epoca romana l'antica Picentia e i corredi funerari di circa 9000 tombe delle necropoli scoperte nella zona, databili dal 3000 a.C. al III secolo a.C.\nCon lo scavo sistematico delle necropoli intrapreso da Bruno D'Agostino nel 1962, si \u00e8 aperto un nuovo capitolo della storia antica della Campania. Le vaste necropoli di epoca protovillanoviana e villanoviana, che, a partire dalla fine del X-inizi del IX sec. a.C., si distribuirono intorno a un ampio spazio abitativo, sono la pi\u00f9 eloquente testimonianza dell'espansione delle genti protoetrusche ed etrusche nell'Italia meridionale in anticipo e poi in concomitanza con il processo di colonizzazione greca della fascia costiera. Il grande centro di Pontecagnano costituisce la punta pi\u00f9 avanzata di quella espansione e, almeno a partire dalla fine del VI sec. a.C., ebbe vere e proprie caratteristiche urbane. La notevole quantit\u00e0 di oggetti di importazione presenti nei corredi funerari, sia dal mondo greco e orientale sia da quello magnogreco e italico, ne testimoniano la funzione emporica e la ricchezza culturale.\nLa realizzazione del museo, che illustra in maniera rigorosamente scientifica ma al tempo stesso suggestiva e attraente, l'evidenza restituita dall'antico insediamento, nasce da un'intensa e proficua collaborazione tra la Soprintendenza per i Beni Archeologici delle province di Salerno, Avellino e Benevento, l'Universit\u00e0 degli Studi di Napoli \"L'Orientale\" e l'Universit\u00e0 degli Studi di Salerno. Il Museo \u00e8 stato realizzato per lotti funzionali grazie ai finanziamenti assicurati in tutti questi anni dal Ministero per i Beni e le Attivit\u00e0 Culturali e dalla regione Campania, mentre il Comune di Pontecagnano ha acquisito il suolo sul quale sorge il nuovo edificio.\nIl percorso museale si apre con una sezione dedicata alla Preistoria e nel pannello introduttivo si riassumono, da un lato, le tappe dell'evoluzione delle comunit\u00e0 preistoriche nel susseguirsi delle diverse epoche, dall'altro, le trasformazioni del paesaggio nella Piana del Sele.\nIl percorso espositivo, \"Gli etruschi di frontiera\" \u00e8 organizzato in sei sezioni\nLa Preistoria.\nGli insediamenti nella pianura a Nord del fiume Sele.\nNella preistoria il paesaggio della piana del Sele era molto diverso da quello attuale: una serie di antichi cordoni dunari fossili, che nell'antichit\u00e0 hanno determinato il formarsi di stagni e paludi nelle fasce intermedie, testimoniano il progressivo avanzamento della linea di costa nel corso dei secoli.\nLa fertilit\u00e0 dei suoli e l'abbondanza di sorgenti ha facilitato lo stanziamento di gruppi umani in un territorio che, controllando importanti punti di approdo, \u00e8 posto lungo le principali rotte di navigazione costiera. La distribuzione dei siti mostra per le fasi preistoriche un'occupazione preferenziale dell'estremo lembo settentrionale della piana costiera; dal periodo Eneolitico e nella successiva et\u00e0 del Bronzo l'incremento degli insediamenti rivela l'occupazione ormai stabile e diffusa della piana del Picentino.\nL'et\u00e0 del Rame (3.500-2.300 a.C.).\nL'et\u00e0 del Rame in Campania \u00e8 caratterizzata dalla cultura del Gaudo, dal nome di una contrada di Paestum nella quale si ebbero i primi rinvenimenti. La conosciamo dai suoi villaggi dei morti, con tombe sotterranee a grotticella monocellulari o bicellulari, incavate in banchi rocciosi, che contengono sepolture plurime.\nA Pontecagnano, presso la sponda sinistra del fiume Picentino, \u00e8 stata individuata una necropoli appartenente a tale epoca; resti d'et\u00e0 eneolitica sono venuti invece alla luce pi\u00f9 a nord, in localit\u00e0 Pastini e all'estremit\u00e0 opposta del paese moderno, a Sant'Antonio, dove elementi del Gaudo sono associati con oggetti legati alla cultura di Laterza, attestata nel sud-est dell'Italia; \u00e8 probabile che questi ritrovamenti di materiali di ispirazione lucana e pugliese, attestati anche nell'area dove sorger\u00e0 poi la citt\u00e0 greca di Paestum individuino un momento avanzato dell'et\u00e0 del Rame.\nL'aspetto di Laterza dapprima s'intreccia con quello del Gaudo e poi finisce per prevalere, mostrandosi gi\u00e0 in sintonia con gli assetti economici e sociali che stanno per affermarsi alle soglie dell'et\u00e0 del Bronzo."}
{"id": "2142656", "revid": "1610576", "url": "https://it.wikipedia.org/wiki?curid=2142656", "title": "Boston Celtics 1947-1948", "text": "La stagione 1947-48 dei Boston Celtics \u00e8 stata la 2\u00aa della franchigia. I Celtics chiusero la stagione al terzo posto della Eastern Conference guadagnando il primo accesso alla post season.\nAl primo turno dei play-off furono battuti dai Chicago Stags per 2-1."}
{"id": "2142663", "revid": "767487", "url": "https://it.wikipedia.org/wiki?curid=2142663", "title": "Peanut Butter Wolf", "text": "Biografia.\nAttivo come produttore dal 1989, anno in cui produsse \"You Can't Swing This\", per i Lyrical Prophecy, nel 1990 inizia a collaborare con Charizma. Presto vengono notati dall'etichetta discografica Hollywood Basic, divisione della Disney.\nNonostante avessero registrato un intero album, per molti anni non usc\u00ec, finch\u00e9, nel 1993, il gruppo lasci\u00f2 l'etichetta a causa della scarsa libert\u00e0 artistica, dopo aver realizzato solo un demo su cassetta del singolo \"Red Light, Green Light\". Lo stesso anno Charizma mor\u00ec in circostanze tragiche.\nPur senza un mc per cui produrre Peanut Butter Wolf continua a fare musica. Fa uscire \"The Chronicles\", all'interno di quel \"Return of the DJ, Vol. 1\", una compilation e collezione di beat, ormai divenuta un classico, per la serie 'Peanut Butter Breaks'. \"Return of the DJ\" viene considerato come il primo album all-DJ, un importante aiuto nel lanciare le carriere di artisti come DJ Qbert, Cut Chemist, DJ Z-Trip e molti altri.\nNel 1996, Peanut Butter Wolf d\u00e0 vita alla Stones Throw Records, producendo suo primo singolo, \"My World Premiere\", in collaborazione con Charizma.\nIl 1999 \u00e8 l'anno del primo disco solista di Peanut Butter Wolf, per la Stones Throw Records, dal titolo \"My Vinyl Weighs a Ton\". Da questo momento in poi il dj limiter\u00e0 molto la sua produzione musicale, concentrandosi sul djing e sul lavoro di produttore esecutivo dell'etichetta, realizzando vari progetti, tra cui quelli di Madlib.\nNel 2000, a seguito dell'accresciuto interesse intorno all'etichetta discografica, dovuto alla produzione dei dischi di Quasimoto, Yesterdays New Quintet, Jaylib (J Dilla e Madlib) e Madvillain (MF Doom e Madlib), la Stones Throw si \u00e8 allargata, iniziando a produrre anche dischi funk, ristampe di vecchi dischi hip hop e musica elettronica e sperimentale. Nel 2006 Peanut Butter Wolf ha presentato \"Chrome Children\", un CD/DVD realizzato in collaborazione con Adult Swim."}
{"id": "2142666", "revid": "123567", "url": "https://it.wikipedia.org/wiki?curid=2142666", "title": "Dichiarazione di fondazione dello Stato di Israele", "text": ""}
{"id": "2142670", "revid": "140509", "url": "https://it.wikipedia.org/wiki?curid=2142670", "title": "Cacciata di Lama", "text": "L'espressione \"Cacciata di Lama\" fa riferimento alla contestazione che il 17 febbraio 1977 il movimento degli studenti, in particolare Indiani metropolitani e militanti di Autonomia Operaia, rivolse al segretario della CGIL Luciano Lama durante un comizio sindacale che questi stava tenendo presso l'Universit\u00e0 La Sapienza di Roma. Fu uno degli eventi pi\u00f9 rappresentativi del fermento politico poi passato alla storia come Movimento del '77.\nAntefatti.\nOccupazione della facolt\u00e0 di Lettere.\nIl 1\u00ba febbraio 1977 all'Universit\u00e0 la Sapienza di Roma un gruppo di circa settanta militanti di estrema destra aderenti al FUAN irruppe nelle facolt\u00e0 di Statistica, Legge, Scienze Politiche e Lettere (in quest'ultima era riunito il Comitato di lotta contro la circolare Malfatti, vicino ai collettivi autonomi) lanciando bottiglie incendiarie e sparando numerosi colpi di pistola. Tra i militanti di sinistra intervenuti a contrastare l'azione neofascista, lo studente di 22 anni Guido Bellachioma fu colpito alla nuca da un proiettile sparato dagli assalitori e ricoverato in fin di vita al Policlinico Umberto I; un altro studente, Paolo Mangone, fu anch'egli ferito negli scontri. In reazione a tali avvenimenti, nel pomeriggio circa un migliaio di studenti, dopo un corteo cittadino, occup\u00f2 la facolt\u00e0 di Lettere alla quale Bellachioma era iscritto.\nScontri di Piazza dell'Indipendenza.\nIl 2 febbraio \"L'Unit\u00e0\" pubblic\u00f2 un articolo a firma del senatore del PCI Ugo Pecchioli, il quale definiva gli autonomi \u00absquadristi\u00bb e chiedeva alle forze dell\u2019ordine di chiudere i loro \u00abcovi\u00bb; i Comitati Autonomi Operai di Roma gli risposero con una lettera aperta, qualificando le sue accuse come infamanti ed equiparandole a quelle che solitamente ricevevano dal Movimento Sociale Italiano e dalla Democrazia Cristiana. Le proteste universitarie contro la legge Malfatti di fatto sarebbero cresciute nei giorni seguenti, culminando nell'occupazione delle universit\u00e0 di Torino, Pisa, Cagliari, Sassari, Bologna, Milano, Padova e Firenze.\nIl giorno stesso a Roma un gruppo di manifestanti assal\u00ec la sezione del Fronte della Giovent\u00f9 in via Sommacampagna; subito dopo, all'altezza della vicina Piazza dell'Indipendenza, al corteo che si dirigeva verso la facolt\u00e0 di Magistero si accod\u00f2 una Fiat 127 bianca dalla quale uscirono due agenti in borghese che spararono contro i manifestanti; dalla piazza fu risposto al fuoco, ferendo gravemente alla testa l'agente Domenico Arboletti; gli studenti Paolo Tomassini e Leonardo \"Daddo\" Fortuna, anch'essi feriti, furono in seguito imputati per tentato omicidio ai danni dell'agente; nello scontro rimasero feriti in modo pi\u00f9 lieve anche un vigile urbano e l\u2019autista di un pullman.\nNel pomeriggio altri scontri ebbero luogo nella sezione del MSI di via Assarotti a Monte Mario, per protesta contro un vicino comizio di Giorgio Almirante, e nel quartiere Garbatella un'altra sezione di quel partito fu data alle fiamme.\nIl comizio e la \"cacciata\".\nIl comizio di Lama dentro l'universit\u00e0 fu deciso dai vertici del PCI assieme a quelli della CGIL, motivandolo con la necessit\u00e0 di ripristinare le libert\u00e0 sindacali e politiche all'interno dell'ateneo senza il ricorso alle forze di polizia, ma anche con l'intento di allontanare i simpatizzanti di Autonomia Operaia dall'ateneo, isolandoli dagli altri studenti.\nPer garantire l'ingresso di Lama nell'universit\u00e0 fu mobilitato un centinaio di operai delle fabbriche della Tiburtina; nel cortile universitario venne allestito un palco per comizio sistemato su un piccolo camion posizionato tra la facolt\u00e0 di Legge e la fontana della Minerva. Nel frattempo il cortile si riempiva man mano anche di studenti, alcuni dei quali simbolicamente appesero ad una forca un pupazzo raffigurante il leader sindacale. \nIl comizio incominci\u00f2 con gli indiani metropolitani che dileggiavano il leader sindacale con slogan adattati sulle note di \"Guantanamera\", quindi lo scontro fra studenti e operai si fece pi\u00f9 violento fino a sfociare in una sassaiola verso il palco e in una vera e propria rissa. Lama usc\u00ec indenne dall'ateneo, protetto dal servizio d'ordine della CGIL, mentre gli studenti scandivano: \"via, via la nuova polizia!\" e subito dopo alcuni di loro travolgevano il servizio d'ordine e si impadronivano del palco, distruggendo il camion.\nLe reazioni.\nIl 25 febbraio Enrico Berlinguer comment\u00f2 i fatti e ne diede una valutazione politica, accusando il movimento degli studenti di \"diciannovismo\"; pi\u00f9 in generale il PCI si attest\u00f2 su una linea di criminalizzazione di tutto il movimento, mentre alcuni intellettuali cercavano di cogliervi altri aspetti: Umberto Eco ad esempio scrisse di volersi porre \"sulla linea di confine\" per cercare di capire.\nIl 26 e 27 febbraio il movimento degli studenti, suddiviso in diversi gruppi fino ad allora in frequente reciproco rapporto conflittuale come indiani metropolitani, femministe e autonomi, indisse una prima assemblea nazionale nell'universit\u00e0 occupata. Nella tarda sera, nell'Aula 1 fu approvata una mozione, proposta da settori dell\u2019\u00abarea dell\u2019autonomia\u00bb romana e milanese, con la quale si rivendicavano gli scontri di Piazza Indipendenza del 2 febbraio e la stessa \"cacciata di Lama\", e si indiceva una manifestazione nazionale per il 12 marzo.\nAnalisi dell'episodio.\nNel tempo, la \"cacciata di Lama\" \u00e8 stata valutata e considerata nel suo contesto storico con diversi punti di vista.\nSecondo Alberto Asor Rosa, uno degli organizzatori del comizio di Lama, quest'ultimo fu \u00abun colossale errore politico, forse il pi\u00f9 clamoroso che io abbia commesso in vita mia. [...] Si cre\u00f2 un baratro. E fu enfatizzata la possibilit\u00e0, da parte dei gruppi pi\u00f9 estremi, di fare una battaglia violenta contro il sistema\u00bb. Lo scontro aveva reso obsolete le vecchie categorizzazioni marxiste che Asor Rosa conosceva: \u00abDa una parte c'erano i \"garantiti\", operai, consigli di fabbrica, insegnanti, lavoratori del terziario, insomma la prima societ\u00e0. Dall'altra gli studenti, il precariato intellettuale, l'area degli emarginati, la seconda societ\u00e0 dei \"non garantiti\" che il PCI non era stato in grado di intercettare e rappresentare\u00bb. Asor Rosa pubblic\u00f2 questa sua analisi politica alla fine del 1977, nel libro \"Le due societ\u00e0 \u2013 ipotesi sulla crisi italiana\". \nIl cantautore genovese Fabrizio De Andr\u00e9 alluse alla cacciata di Lama nel testo della sua canzone \"Coda di Lupo\", dall'album \"Rimini\" pubblicato nel maggio 1978:\nIl ritorno di Lama alla Sapienza.\nIl 13 febbraio 1980 Lama torn\u00f2 sul luogo dell'aspra contestazione da lui subita tre anni prima, per intervenire alla manifestazione che istituzioni locali e nazionali \u2013 assieme a varie organizzazioni sindacali e studentesche \u2013 organizzarono alla Sapienza in memoria del vicepresidente del Consiglio superiore della magistratura Vittorio Bachelet, assassinato il giorno prima dalle Brigate Rosse presso la facolt\u00e0 di Scienze Politiche, e pi\u00f9 in generale come espressione di ferma condanna del terrorismo rosso. Il sindacalista condivise il palco con altri oratori, tra i quali l'allora segretario della CISL Pierre Carniti, il giudice Marco Ramat, cofondatore di \"Magistratura democratica,\" nonch\u00e9 Antonio Ruberti e Luigi Petroselli, all'epoca rispettivamente rettore della Sapienza e sindaco di Roma."}
{"id": "2142671", "revid": "320578", "url": "https://it.wikipedia.org/wiki?curid=2142671", "title": "Vetro Pyrex", "text": ""}
{"id": "2142673", "revid": "2039709", "url": "https://it.wikipedia.org/wiki?curid=2142673", "title": "Web manager", "text": "Il web manager \u00e8 il responsabile del coordinamento di un progetto web che pu\u00f2 essere lo sviluppo di un semplice sito web statico o di una complessa applicazione per il web. Normalmente lavora in una web agency o in un'agenzia di comunicazione. Pu\u00f2, tuttavia, essere anche una figura professionale autonoma che si interfaccia con altri figure professionali free lance del settore (web designer, web developer ecc.)."}
{"id": "2142675", "revid": "46291", "url": "https://it.wikipedia.org/wiki?curid=2142675", "title": "Euphorbia \u00d7 gibelliana", "text": "L'Euphorbia \u00d7 gibelliana \u00e8 una pianta appartenente alla famiglia delle Euphorbiaceae, oggi localizzata in tre stazioni delle Alpi Graie, in Piemonte. \u00c8 un ibrido naturale tra \"E. canuti\" e \"E. insularis\".\nDescrizione.\nPianta erbacea perenne provvista di un grosso rizoma sotterraneo del diametro di un paio di cm che si spinge nel suolo fino a 30\u00a0cm di profondit\u00e0 e costituisce la parte perenne della pianta.\nI fusti annuali che si dipartono dal rizoma, non ramificati, sono alti fino ad 80\u00a0cm e terminano con un ombrello composto da cinque raggi. Da un singolo rizoma possono originarsi anche una quarantina di fusti, alcuni dei quali portano fiori mentre altri invece sono sterili.\nFoglie.\nLa pianta ha foglie sessili (sprovviste di peduncolo) e pubescenti (ricoperte da una leggera peluria), di forma ellittico-lanceolata.\nFiori.\nI raggi terminali dei fusti fioriferi portano all'apice un ciazio, ovvero la tipica infiorescenza delle euforbie, composta da un fiore femminile centrale circondato da vari fiori maschili; questa infiorescenza \u00e8 a sua volta attorniata da brattee giallo-verdastre.\nL'impollinazione \u00e8 entomogama, dovuta a ditteri ed imenotteri.\nFrutti.\nIl frutto \u00e8 una capsula portata da un peduncolo lungo circa 2\u00a0cm di ed ha forma globosa, con una superficie verrucosa e caratterizzata da lievi solcature.\nI semi sono di colore rossastro e presentano un ispessimento chiamato caruncola, che ha forse la funzione di attrarre le formiche. Questi insetti trasportando e sotterrando i semi nei propri nidi favorirebbero poi la disseminazione della pianta (mirmecocoria).\nDistribuzione e habitat.\nNota in tre sole stazioni caratterizzate da un substrato di rocce ultrabasiche, nei pressi dello sbocco delle Valli di Lanzo sulla pianura torinese. La sua presenza in una quarta stazione, sul Monte Musin\u00e8, non \u00e8 stata riconfermata in tempi recenti.\n\u00c8 caratterizzata da una certa eliofilia e vegeta solo in posizioni ben esposte, mentre tende a scomparire quando l'ombreggiamento diventa eccessivo.\nTutte le stazioni note sono al di sopra dei mille metri di quota e sono caratterizzate da una piovosit\u00e0 piuttosto elevata e ben distribuita nel corso dell'anno.\nTassonomia.\nFu descritta nel 1892 da Paolo Peola, che le riconobbe il rango di specie e ne scelse il nome in onore di Giuseppe Gibelli, allora direttore dell'Orto botanico di Torino. La Flora d'Italia di Sandro Pignatti la considera come una \u2018popolazione\u2019 forse riconducibile a \"Euphorbia hiberna\" subsp. \"canuti\". Mauro Raffaelli la individua come la sottospecie \"E. hyberna\" subsp. \"gibelliana\" (Peola).La World Checklist dei Kew Gardens la considera un ibrido naturale tra \"E. canuti\" e \"E. insularis\".\nConservazione.\nPer tutelare una delle stazioni dove la pianta \u00e8 presente \u00e8 stata istituita nel 1984 la Riserva naturale integrale della Madonna della Neve sul Monte Lera, l'unica area protetta di questo tipo in Piemonte."}
{"id": "2142676", "revid": "117920168", "url": "https://it.wikipedia.org/wiki?curid=2142676", "title": "Golfo di Hauraki", "text": "Il golfo di Hauraki \u00e8 un tratto costiero che si trova nell'Isola del Nord, in Nuova Zelanda, nell'Oceano Pacifico. Esso si estende su di una superficie di circa 4.000 chilometri quadrati ed \u00e8 delimitato dalla regione di Auckland, dalla penisola di Coromandel e la pianura di Hauraki. In lingua m\u0101ori il termine \"Hauraki\" significa \"Vento del nord\".\nGeografia.\nIl golfo.\nLe acque del golfo di Hauraki fanno parte dell'oceano Pacifico, cui si uniscono nella parte nord-orientale del golfo stesso. L'ingresso al golfo \u00e8 protetto dall'Isola della Grande Barriera e dall'Isola della Piccola Barriera nella parte nord, mentre a est esso \u00e8 chiuso dalla lunga penisola Coromandel. Di conseguenza i venti prevalenti che soffiano nel golfo provengono da nord.\nVista la posizione geografica delle due isole, il golfo di Auraki si apre sull'oceano tramite tre larghi canali:\nA nord di Auckland si trovano numerose penisole pi\u00f9 piccole che si prolungano all'interno del golfo, la pi\u00f9 grande delle quali \u00e8 la penisola di Whangaparaoa; al termine di questa penisola si trova l'isola Tiri Tiri Matangi. Pi\u00f9 a nord il golfo \u00e8 chiuso dalla penisola Tawharanui e dall'isola di Kawau.\nLe coste del golfo di Hauraki sono punteggiate da numerosissime spiagge, frequentate dagli appassionati del surf. Durante l'ultima glaciazione il golfo era asciutto, dal momento che il livello del mare era di oltre 100 metri pi\u00f9 basso di quanto non sia attualmente.\nLe isole.\nLa parte occidentale del golfo \u00e8 punteggiato da una serie di isole che chiudono l'ingresso del Waitemata Harbour, uno dei due porti della citt\u00e0 di Auckland. Fra di esse le maggiori sono l'isola Ponui, Waiheke, Tiritiri Matangi e Rangitoto (un vulcano spento), connessa alla pi\u00f9 antica isola Motutapu da un istmo naturale. Queste isole sono separate dalla terraferma dallo stretto di Tamaki e dal canale Rangitoto.\nAltre isole che si trovano all'interno del golfo di Hauraki sono:\nIl Firth of Thames.\nLa parte pi\u00f9 meridionale del golfo di Hauraki \u00e8 caratterizzata da una grande baia, relativamente poco profonda, chiamata Firth of Thames (anche se non si tratta di un firth propriamente detto in quanto \u00e8 molto pi\u00f9 largo dei suoi corrispettivi scozzesi). A sud del Firth of Thames si trova la Pianura di Hauraki, in cui scorrono i due fiumi Waihou e Piako. Ai lati del Firth of Thames sorgono la Penisola Coromandel e le colline \"Hunua\"."}
{"id": "2142678", "revid": "1543377", "url": "https://it.wikipedia.org/wiki?curid=2142678", "title": "Dichiarazione d'indipendenza israeliana", "text": "La Dichiarazione d'indipendenza israeliana, formalmente nota come dichiarazione dell'istituzione dello Stato d'Israele (in ebraico: \u05d4\u05db\u05e8\u05d6\u05d4 \u05e2\u05dc \u05d4\u05e7\u05de\u05ea \u05de\u05d3\u05d9\u05e0\u05ea \u05d9\u05e9\u05e8\u05d0\u05dc), fu proclamata il 14 maggio 1948 (5 Iyar 5708) da David Ben Gurion, capo esecutivo dell'Organizzazione sionista mondiale, presidente dell'Agenzia Ebraica per Israele, e presto diventer\u00e0 primo Primo ministro d'Israele. Dichiar\u00f2 l'istituzione di uno Stato ebraico nella terra d'Israele denominato Stato d'Israele, che entrer\u00e0 in vigore alla fine del mandato britannico alla mezzanotte di quel giorno.\nL'evento \u00e8 celebrato ogni anno in Israele con una festa nazionale dell'indipendenza il 5 Iyar di ogni anno secondo il calendario ebraico.\nContesto storico.\nLa possibilit\u00e0 di una patria ebraica nel mandato britannico della Palestina era stata un obiettivo delle organizzazioni sioniste dalla fine del XIX secolo. Nel 1917, l'allora ministro degli Esteri britannico, Arthur James Balfour, dichiar\u00f2 in una lettera al leader della comunit\u00e0 ebraica britannica lord Walter Rothschild, che:\nAttraverso questa lettera, che divenne nota come Dichiarazione Balfour, la politica del governo britannico approv\u00f2 ufficialmente il sionismo. Dopo la prima guerra mondiale, il Regno Unito ricevette un mandato per la Palestina, che aveva conquistato dagli ottomani durante la guerra. Nel 1937 la Commissione Peel sugger\u00ec di spartire Mandato Palestina in uno stato arabo e uno stato ebraico, sebbene la proposta fu respinta dal governo come inattuabile e fu almeno in parte responsabile del rinnovamento della rivolta araba del 1936-1939.\nDi fronte alla crescente violenza dopo la seconda guerra mondiale, gli inglesi consegnarono la questione alle Nazioni Unite recentemente istituite. Il risultato fu la risoluzione 181 (II), un piano per dividere il territorio del mandato britannico della Palestina tra Stati arabi ed ebrei indipendenti con un regime internazionale speciale per la citt\u00e0 di Gerusalemme. Lo stato ebraico avrebbe ricevuto circa il 56% della superficie terrestre del Mandato di Palestina, includendo l'82% della popolazione ebraica, sebbene fosse separata da Gerusalemme. Il piano fu accettato dalla maggior parte della popolazione ebraica, ma respinto da gran parte della popolazione araba. Il 29 novembre 1947, la risoluzione raccomandava al Regno Unito, in quanto potenza mandataria per la Palestina, e a tutti gli altri membri delle Nazioni Unite, l'adozione e l'attuazione, per quanto riguarda il futuro governo del Mandato britannico della Palestina, del piano di partizione con l'unione economica sono state messe ai voti nel Assemblea generale delle Nazioni Unite.\nIl risultato \u00e8 stato da 33 a 13 a favore della risoluzione, con 10 astensioni.\nI paesi arabi, che si erano tutti opposti al piano, hanno proposto di interrogare la Corte internazionale di giustizia sulla competenza dell'Assemblea generale a dividere un paese, ma la risoluzione \u00e8 stata respinta.\nRedazione del testo.\nLa prima bozza della dichiarazione \u00e8 stata fatta da Zvi Berenson, consulente legale del sindacato Histadrut e in seguito giudice della Corte suprema, su richiesta di Pinchas Rosen. Una seconda bozza, rivista, \u00e8 stata fatta da tre avvocati, A. Beham, A. Hintzheimer e Z. E. Baker, ed \u00e8 stata rivista da un primo comitato che comprende David Remez, Pinchas Rosen, Haim Moshe Shapira, Moshe Sharett e Aharon Zisling. Una seconda riunione del comitato, che comprendeva David Ben Gurion, Yehuda Leib Maimon, Moshe Sharett e Aharon Zisling, ha prodotto il testo finale.\nVoto del Minhelet HaAm.\nIl 12 maggio 1948, il Minhelet HaAm (in ebraico: \u05de\u05e0\u05d4\u05dc\u05ea \u05d4\u05e2\u05dd, letteralmente Amministrazione popolare) fu convocato per votare sulla dichiarazione d'indipendenza. Mancavano tre dei tredici membri, con Yehuda Leib Maimon e Yitzhak Gruenbaum bloccati nella Gerusalemme assediata, mentre Yitzhak Meir Levin era negli Stati Uniti.\nL'incontro \u00e8 iniziato alle 1:45 del pomeriggio e si \u00e8 concluso dopo la mezzanotte. La decisione era tra accettare la proposta di tregua, formulata dagli americani, o dichiarare l'indipendenza. Quest'ultima opzione \u00e8 stata messa ai voti, con sei dei dieci membri presenti a sostenerla:\nChaim Weizmann, presidente dell'Organizzazione sionista mondiale, e che presto diventer\u00e0 il primo presidente d'Israele, approv\u00f2 la decisione, dopo aver riferito di aver chiesto: \nFormulazione finale.\nIl progetto di testo \u00e8 stato presentato per l'approvazione a una riunione di Moetzet HaAm (in ebraico: \u05de\u05d5\u05e2\u05e6\u05ea \u05d4\u05e2\u05dd, letteralmente Consiglio popolare) presso l'edificio del Fondo Nazionale Ebraico di Tel Aviv il 14 maggio. La riunione \u00e8 iniziata alle 13:50 e si \u00e8 conclusa alle 15:00, un'ora prima che la dichiarazione dovesse essere fatta, e nonostante le divergenze in corso, con un voto unanime a favore del testo finale. Durante il processo, ci sono stati due dibattiti importanti, incentrati su questioni quali confini e religione.\nConfini.\nI confini non sono stati specificati nella Dichiarazione. Tuttavia, il suo quattordicesimo paragrafo includeva un impegno per l'attuazione del piano di partizione delle Nazioni Unite:\nIl progetto originale aveva dichiarato che i confini sarebbero stati decisi dal piano di partizione dell'ONU. Mentre questo \u00e8 stato sostenuto da Pinchas Rosen e Bechor Shalom Sheetrit, \u00e8 stato contrastato da Ben Gurion e Aharon Zisling, con Ben Gurion che ha dichiarato: L'inclusione della designazione dei confini nel testo \u00e8 stata abbandonata dopo che il governo provvisorio d'Israele, il Minhelet HaAm, ha votato 5 a 4 contro di esso. I revisionisti, impegnati in uno stato ebraico su entrambe le sponde del fiume Giordano, ovvero la Transgiordania, volevano includere la frase \"entro i suoi confini storici\", ma senza successo.\nReligione.\nIl secondo problema principale riguardava l'inclusione di Dio nell'ultima sezione del documento, con la bozza che utilizzava la frase \"e riponendo la nostra fiducia nell'Onnipotente\". I due rabbini, Shapira e Yehuda Leib Maimon, hanno sostenuto la sua inclusione, dicendo che non poteva essere omesso, con Shapira che sosteneva la dicitura \"Dio d'Israele\" o \"Onnipotente e Redentore d'Israele\". Fu fortemente opposto da Aharon Zisling, un membro del secolarista Mapam. Alla fine fu usata la frase \"rocca d'Israele\", che poteva essere interpretata come riferendosi a Dio, o alla terra d'Israele, Ben Gurion dice: Sebbene il suo uso fosse ancora contrastato da Zisling, la frase fu accettata senza voto.\nDenominazione del nuovo stato.\nGli scrittori dovevano anche decidere il nome del nuovo stato. Terra d'Israele (Eretz Israel), Ever (dal nome Eber), Judea e Sion furono tutti suggeriti, cos\u00ec come Ziona, Ivriya ed Herzliya. La Giudea e Sion furono respinte perch\u00e9, secondo il piano di spartizione, Gerusalemme (Sion) e la maggior parte dei monti della Giudea sarebbero stati fuori dal nuovo stato. Ben Gurion ha presentato \"Israele\" ed \u00e8 passato con un voto di 6 a 3. I documenti ufficiali rilasciati nell'aprile 2013 dall'Archivio di Stato d'Israele mostrano che alcuni giorni prima della fondazione dello Stato d'Israele nel maggio 1948, i funzionari stavano ancora discutendo su come il nuovo paese sarebbe stato chiamato in arabo: Palestina (\u0641\u0644\u0633\u0637\u064a\u0646 Filastin), Sion (\u0635\u0647\u064a\u0648\u0646 Sayoun) o Israele (\u0625\u0633\u0631\u0627\u0626\u064a\u0644 Eesra'il). Furono fatte due ipotesi: \"Che uno stato arabo stava per essere istituito accanto a quello ebraico in linea con la risoluzione delle partizioni dell'ONU dell'anno precedente, e che lo stato ebraico avrebbe incluso una grande minoranza araba i cui sentimenti dovevano essere presi in considerazione\". Alla fine, i funzionari hanno respinto il nome Palestina perch\u00e9 pensavano che sarebbe stato il nome del nuovo stato arabo e avrebbero potuto creare confusione, quindi hanno optato per l'opzione pi\u00f9 semplice: Israele.\nAltri contenuti.\nAlla riunione del 14 maggio, diversi altri membri di Moetzet HaAm hanno suggerito aggiunte al documento. Meir Vilner voleva che denunciasse il mandato e le forze armate britanniche, ma Sharett disse che era fuori posto. Meir Argov ha spinto a menzionare i campi degli sfollati in Europa e a garantire la libert\u00e0 di lingua. Ben Gurion concord\u00f2 con quest'ultimo, ma not\u00f2 che l'ebraico doveva essere la lingua principale dello stato.\nIl dibattito sulla formulazione non \u00e8 terminato del tutto anche dopo che la dichiarazione era stata formulata. Il firmatario della dichiarazione Meir David Loewenstein ha successivamente affermato: \nCerimonia di dichiarazione.\nLa cerimonia si tenne al museo di Tel Aviv (oggi noto come Independence Hall), ma non fu ampiamente pubblicizzata poich\u00e9 si temeva che le autorit\u00e0 britanniche potessero tentare di impedirla, o che gli eserciti arabi potessero invadere prima del previsto. Gli inviti vennero diramati tramite dei messaggeri la mattina del 14 maggio, dicendo ai destinatari di arrivare alle 15:30 e di mantenere segreto l'evento. La cerimonia inizi\u00f2 alle 16:00 (orario scelto per non violare il sabato) e venne trasmesso in diretta come prima trasmissione della nuova stazione radio Kol Yisrael.\nLa bozza finale della dichiarazione fu redatta presso l'edificio del Fondo Nazionale Ebraico in seguito alla sua approvazione all'inizio della giornata. Ze'ev Sherf, che rimase nell'edificio per ultimare il testo, si era dimenticato di organizzare il trasporto per se stesso. Alla fine, dovette fermare un'auto di passaggio e chiedere al conducente (che guidava senza patente un'auto in prestito) di portarlo alla cerimonia. La richiesta di Sherf fu inizialmente respinta, ma poi riusc\u00ec a convincere l'automobilista a prenderlo a bordo. Un poliziotto ferm\u00f2 l'auto per eccesso di velocit\u00e0 durante la guida attraverso la citt\u00e0, ma non emise una contravvenzione dopo che gli fu spiegato che stava ritardando la dichiarazione di indipendenza. Sherf arriv\u00f2 al museo alle 15:59.\nAlle 16:00, Ben Gurion apr\u00ec la cerimonia battendo il martelletto sul tavolo, ed i 250 presenti intonarono spontaneamente l'Hatikvah, che presto diventer\u00e0 l'inno nazionale israeliano. Sul muro dietro il podio c'era un ritratto di Theodor Herzl, il fondatore del moderno sionismo, e due bandiere, di quella che in seguito diventer\u00e0 la bandiera ufficiale d'Israele.\nDopo aver detto al pubblico:\nBen Gurion seguit\u00f2 a leggere la dichiarazione, impiegando 16 minuti, terminando con le parole: e invitando il rabbino Fishman a recitare la benedizione di Shehecheyanu.\nFirmatari.\nCome leader dello Yishuv, David Ben Gurion fu la prima persona a firmare. La dichiarazione doveva essere firmata da tutti i 37 membri di Moetzet HaAm. Tuttavia, non potevano partecipare dodici membri, undici dei quali intrappolati nella Gerusalemme assediata e uno all'estero. I restanti 25 firmatari presenti vennero chiamati in ordine alfabetico per firmare, lasciando spazi per gli assenti. Sebbene gli fosse rimasto uno spazio tra le firme di Eliyahu Dobkin e Meir Vilner, Zerach Warhaftig firm\u00f2 in cima alla colonna successiva, portando a ipotizzare che il nome di Vilner fosse stato lasciato solo per isolarlo o per sottolineare che anche un comunista era d'accordo con la dichiarazione. Tuttavia, Warhaftig in seguito lo neg\u00f2, affermando che gli era stato lasciato uno spazio (poich\u00e9 era uno dei firmatari intrappolati a Gerusalemme) in cui una forma ebraica del suo nome si sarebbe adattata alfabeticamente, ma insistette per firmare con il suo nome reale in modo da onorare la memoria di suo padre e cos\u00ec fu spostato gi\u00f9 di due spazi. Lui e Vilner sarebbero stati gli ultimi firmatari sopravvissuti e rimasero vicini per il resto della loro vita. Dei firmatari, due erano donne: Golda Meir (Meyerson/Myerson) e Rachel Cohen Kagan.\nQuando Herzl Rosenblum, un giornalista, fu chiamato per firmare, Ben Gurion gli ordin\u00f2 di firmare sotto il nome di Herzl Vardi, suo pseudonimo, poich\u00e9 desiderava pi\u00f9 nomi ebraici sul documento. Sebbene Rosenblum abbia accettato la richiesta di Ben Gurion e legalmente abbia cambiato poi il suo nome in Vardi, in seguito ammise di pentirsi di non aver firmato con Rosenblum. Numerosi altri firmatari in seguito ebraizzarono i loro nomi, tra cui: Meir Argov (Grabovsky), Peretz Bernstein (poi Fritz Bernstein), Avraham Granot (Granovsky), Avraham Nissan (Katznelson), Moshe Kol (Kolodny), Yehuda Leib Maimon (Fishman), Golda Meir (Meyerson / Myerson), Pinchas Rosen (Felix Rosenblueth) e Moshe Sharett (Shertok). Altri firmatari aggiunsero dei tocchi personali, tra essi Saadia Kobashi aggiunse la parola \"HaLevy\", riferendosi alla trib\u00f9 di Levi.\nDopo che Sharett, l'ultimo dei firmatari, ebbe posto il proprio nome sul foglio, il pubblico si alz\u00f2 di nuovo e l'orchestra filarmonica d'Israele suon\u00f2 l'inno nazionale. Ben Gurion concluse l'evento con le parole: \nConseguenze.\nLa dichiarazione \u00e8 stata firmata in un contesto di guerra civile tra le popolazioni arabe ed ebraiche del mandato, iniziata il giorno dopo il voto di spartizione alle Nazioni Unite sei mesi prima. I vicini stati arabi e la Lega Araba si sono opposti al voto e hanno dichiarato che sarebbero intervenuti per impedirne l'attuazione. In un cablogramma del 15 maggio 1948 al Segretario Generale delle Nazioni Unite, il Segretario Generale della Lega degli Stati Arabi afferm\u00f2 che: \nNei giorni successivi alla dichiarazione, gli eserciti di Egitto, Transgiordania, Iraq e Siria ingaggiarono truppe israeliane nell'area di quella che aveva appena cessato di essere Palestina mandataria, dando cos\u00ec inizio alla guerra arabo-israeliana del 1948. Una tregua inizi\u00f2 l'11 giugno, ma i combattimenti ripresero l'8 luglio e si fermarono di nuovo il 18 luglio, prima di ricominciare a met\u00e0 ottobre e terminare infine il 24 luglio 1949 con la firma dell'accordo di armistizio con la Siria. A quel punto Israele aveva mantenuto la sua indipendenza e aumentato la sua area di terra di quasi il 50% rispetto al piano delle Nazioni Unite del 1947.\nIn seguito alla dichiarazione, Moetzet HaAm divenne il Consiglio di Stato provvisorio, che fungeva da organo legislativo per il nuovo stato fino alle prime elezioni del gennaio 1949.\nMolti dei firmatari avrebbero avuto un ruolo di primo piano nella politica israeliana dopo l'indipendenza: Moshe Sharett e Golda Meir sono stati entrambi Primo Ministro, Yitzhak Ben Zvi \u00e8 diventato il secondo presidente del paese nel 1952, e molti altri sono stati ministri. David Remez fu il primo firmatario a morire, morendo nel maggio del 1951, mentre Meir Vilner, il pi\u00f9 giovane firmatario a soli 29 anni, fu il pi\u00f9 longevo, prestando servizio nella Knesset fino al 1990 e morendo nel giugno 2003. Eliyahu Berligne, il pi\u00f9 vecchio firmatario di 82, \u00e8 deceduto nel 1959.\nUndici minuti dopo mezzanotte, gli Stati Uniti hanno di fatto riconosciuto lo Stato d'Israele. Ci\u00f2 \u00e8 stato seguito dall'Iran dellos Sci\u00e0 Mohammad Reza Pahlavi - che aveva votato contro il piano di spartizione delle Nazioni Unite - Guatemala, Islanda, Nicaragua, Romania, Uruguay. L'Unione Sovietica fu la prima nazione a riconoscere pienamente Israele de jure il 17 maggio 1948, seguito da Polonia, Cecoslovacchia, Jugoslavia, Irlanda e Sudafrica. Gli Stati Uniti hanno esteso il riconoscimento ufficiale dopo le prime elezioni israeliane, come aveva promesso Truman il 31 gennaio 1949. In virt\u00f9 della risoluzione dell'Assemblea generale 273 (III), Israele fu ammesso a far parte delle Nazioni Unite l'11 maggio 1949.\nNei tre anni successivi alla guerra arabo-israeliana del 1948, circa 700.000 ebrei immigrarono in Israele, risiedendo principalmente lungo i confini e nelle ex terre arabe. Circa 136.000 furono alcuni dei 250.000 sfollati ebrei della seconda guerra mondiale. E dalla guerra arabo-israeliana del 1948 fino ai primi anni '70, 800.000-1.000.000 di ebrei lasciarono, fuggirono o furono espulsi dalle loro case nei paesi arabi; 260.000 di loro raggiunsero Israele tra il 1948 e il 1951 e 600.000 entro il 1972.\nAllo stesso tempo, un gran numero di arabi part\u00ec, fugg\u00ec o fu espulso da quello che divenne Israele. Nella relazione del comitato tecnico sui rifugiati, presentata alla Commissione di conciliazione delle Nazioni Unite per la Palestina a Losanna il 7 settembre 1949 A / 1367 / Rev.1 al paragrafo 15, la stima dell'esperto statistico, che il Comitato riteneva accurato quanto le circostanze lo consentivano, ha indicato che i rifugiati dal territorio controllato da Israele ammontavano a circa 711.000.\nAnalisi.\nPer Alain Dieckhoff, se il regime politico d'Israele non \u00e8 definito in questa dichiarazione, il suo carattere ebraico \u00e8 affermato l\u00ec e i principi fondamentali che costituiscono uno stato di diritto appaiono l\u00ec esplicitamente: giustizia e pace, libert\u00e0 di coscienza, adorazione, educazione e cultura, cittadinanza equa e completa e soprattutto: \nLo stesso Alain Dieckhoff spiega anche che questa dichiarazione \u00e8 il risultato di un compromesso tra i diversi componenti del movimento sionista. Pertanto, la designazione \"Stato d'Israele\" evita di parlare del concetto di \"Repubblica d'Israele\" che i sionisti religiosi hanno rifiutato. La creazione di questo stato \u00e8 giustificata dal legame indissolubile tra il popolo ebraico e la sua terra, il volontarismo dei pionieri che resuscitarono la lingua ebraica, costruirono citt\u00e0 e villaggi, dalla Shoah, dai principi del diritto internazionale (dichiarazione Balfour e il piano di partizione della Palestina votato dall'ONU) e dal principio di autodeterminazione. Finalmente ancora secondo Alain Dieckhoff, la roccia d'Israele menzionata in conclusione \u00e8 intesa come popolo ebraico dagli agnostici e come Dio dai religiosi.\nAnalisi per passaggi.\nIl documento inizia tracciando una linea diretta tra i tempi biblici e il presente:\nRiconosce l'esilio ebraico nel corso dei secoli, citando sia la vecchia fede che la nuova \"politica\":\nParla del desiderio sincero degli ebrei di tornare nel loro ex paese:\nDescrive l'immigrazione ebraica in Israele nei seguenti termini:\nLa Shoah spinge al reinsediamento della madrepatria:\nIl 29 novembre 1947, l'Assemblea Generale approv\u00f2 una risoluzione che raccomandava i profili per \"La futura Costituzione e Governo della Palestina\". Ha raccomandato l'istituzione di un governo provvisorio per lo stato ebraico, che potrebbe essere soggetto a determinati requisiti e garanzie costituzionali. Ha incoraggiato gli abitanti d'Israele a prendere le misure necessarie per attuare una forma costituzionale di governo. Sulle questioni di sovranit\u00e0 e autodeterminazione:\nIl nuovo stato ha promesso che avrebbe preso le misure necessarie per l'unione economica di tutta la terra d'Israele e ha dichiarato:\nInfine, gli ebrei della diaspora sono chiamati a unirsi agli \"ebrei liberi nella loro terra\" immigrando e costruendo e per stare con coloro che lottano per la realizzazione del loro sogno eterno, la redenzione d'Israele. La Dichiarazione distingue tra ebrei nella terra d'Israele ed ebrei nel resto del mondo. Si conclude con la frase \"MiToh Bitahon BeTzur Yisrael\", che pu\u00f2 essere tradotta come \"Con fede nel Dio d'Israele\" o, in alternativa, \"Con la forza d'Israele\". Questo doppio significato significava che il documento finiva in modo soddisfacente sia per le fazioni secolari che per quelle religiose dello Yishuv.\nStruttura.\nPrincipi.\nI principi del nuovo stato sono nella sua terza sezione. Questa sezione descrive i principi di base in base ai quali lo Stato d'Israele operer\u00e0:\nQuesti principi sono alla base della definizione dello Stato d'Israele come stato ebraico e democratico.\nDichiarazione d'intenti alle nazioni.\nNella quarta sezione (dichiarazione di intenti) vi \u00e8 un obbligo pi\u00f9 specifico e in particolare nei confronti degli arabi d'Israele.\nOsservazioni in merito alla dichiarazione d'indipendenza da parte del consiglio di stato provvisorio.\nNella prima riunione del Consiglio di Stato provvisorio, i membri del consiglio hanno fornito informazioni sulla dichiarazione di stato.\nStatus nella legge israeliana.\nL'articolo 13 della dichiarazione prevede che: Tuttavia, la Knesset sostiene che la dichiarazione non \u00e8 un documento legale ordinario n\u00e9 parte della costituzione. La corte suprema ha stabilito che le garanzie erano dei semplici principi guida e che la dichiarazione non \u00e8 una legge costituzionale che emana una sentenza pratica sul rispetto o l'annullamento di varie ordinanze e statuti.\nNel 1994 la Knesset ha modificato due leggi fondamentali, dignit\u00e0 umana e libert\u00e0, introducendo, tra le altre modifiche, una dichiarazione in cui si afferma che: \nRotolo di pergamena.\nSebbene Ben Gurion abbia detto al pubblico che stava leggendo dal rotolo di indipendenza, in realt\u00e0 stava leggendo da appunti scritti a mano perch\u00e9 solo la parte inferiore del rotolo era stata completata dall'artista e calligrafo Otte Wallish al momento della dichiarazione e il resto del documento non \u00e8 stato completato fino a giugno. La pergamena, rilegata in tre parti, \u00e8 generalmente conservata negli Archivi nazionali del paese.\nRicorrenza.\nLa Dichiarazione di Indipendenza viene celebrata ogni anno in Israele durante la festa nazionale di Yom HaAtzmaut (in ebraico \u05d9\u05d5\u05dd \u05d4\u05e2\u05e6\u05de\u05d0\u05d5\u05ea), che si celebra il quinto giorno del mese di Ijar immediatamente dopo il Giorno della Memoria dei Caduti (Yom HaZikaron).\nNei territori palestinesi \u00e8 ricordata durante il giorno della Nakba.\nNella cultura popolare.\nAlla dichiarazione \u00e8 stato dedicato un francobollo in Israele per il decimo anniversario nel 1958.\nIl testo della pergamena \u00e8 presentato nell'ultima pagina del dizionario di Lily Stone in sei volumi, pubblicato nel 2000.\nIn occasione della festa dell'indipendenza, la dichiarazione di indipendenza \u00e8 stata stampata a Gerusalemme una versione che misurava 6 metri di altezza per 1,6 metri di larghezza. \u00c8 stata appesa ad un'impalcatura.\nNel 2012, il Consiglio per la conservazione dei siti Web, in collaborazione con l'uomo d'affari Boaz Dekel, ha avviato una cerimonia per ripristinare la firma della Dichiarazione di Indipendenza da parte di nipoti o figli, di tutti i 37 firmatari della Dichiarazione d'Indipendenza. La cerimonia si tenne nella Independence Hall di Tel Aviv, il luogo in cui fu firmata la Dichiarazione d'Indipendenza nel 1948.\nConfronto con dichiarazione di indipendenza degli Stati Uniti d'America.\nVi sono differenze e somiglianze tra le due affermazioni scritte in momenti diversi, in circostanze storiche diverse e su contesti ideologici diversi. La dichiarazione d'indipendenza israeliana, come la dichiarazione d'indipendenza americana, dichiara l'indipendenza politica. Entrambi iniziano parlando dei seguenti concetti: verit\u00e0, ragione e spiegazione della situazione storica che porta alla conclusione della dichiarazione d'indipendenza. La dichiarazione americana \u00e8 incentrata sui principi illuministici di libert\u00e0, autodeterminazione e ragione morale, la dichiarazione d'indipendenza israeliana enfatizza una storia pi\u00f9 antica: la storia ebraica nella terra d'Israele e la diaspora ebraica, ma anche la dichiarazione Balfour, la Shoah e la risoluzione delle Nazioni Unite. Nonostante la lunga lista di torti morali dal re britannico e dal parlamento britannico verso le colonie, la dichiarazione d'indipendenza israeliana non critica esplicitamente la Gran Bretagna e il governo del mandato britannico. Essa viene infatti formulata senza contrasti perch\u00e9 si basa sulla decisione delle Nazioni Unite successiva al disimpegno inglese come potenza mandataria. Contrariamente alla dichiarazione d'indipendenza americana in cui Dio \u00e8 nominato per appellativi (Dio della natura, Creatore, Corte suprema, Provvidenza) come espressione della credenze massoniche di stampo deista, nella dichiarazione d'indipendenza israeliana, dio \u00e8 sempre menzionato e solo una volta appare col titolo di \"Tzur Yisrael\". Contrariamente alla dichiarazione di indipendenza americana in cui l'enfasi \u00e8 posta sull'indipendenza e il disimpegno politico dalla \"Corona britannica\", la dichiarazione d'indipendenza israeliana enfatizza il carattere del giovane stato e la sua attivit\u00e0 futura.\nC'\u00e8 una certa somiglianza tra i due testi in diverse sezioni:\nElenco firmatari.\nQuesto \u00e8 l'elenco numerato dei firmatari in ordine di firma, il primo che firm\u00f2 fu Ben Gurion, dopo di lui firmarono in ordine alfabetico."}
{"id": "2142679", "revid": "767487", "url": "https://it.wikipedia.org/wiki?curid=2142679", "title": "Nylon Moon", "text": "Nylon Moon \u00e8 stato un progetto musicale dance italiano, attivo intorno alla met\u00e0 degli anni novanta e formato da Michele Generale e da Daniele Gas.\nStoria del duo.\nLe produzioni del duo erano classificabili nel settore \"dream\" della musica progressive, genere allora predominante nella scena dance italiana ed europea.\nIl singolo di esordio, pubblicato nella primavera del 1996, fu \"Sky Plus\", brano dream che riusc\u00ec a raggiungere le pi\u00f9 alte posizioni delle classifiche, non solo in ambito dance.\nSeguirono altri singoli di buon livello, quali \"Heartage\" (negli ultimi mesi dell'annata), \"Wet Angel\", \"Angels of love\" e \"Poppy Field\" (quest'ultimo realizzato in varie versioni, contraddistinte ciascuna da un diverso colore), usciti sul mercato italiano nel 1997, ma che non riuscirono ad eguagliare il singolo di esordio in termini di vendite.\nInfine, durante lo stesso anno, fu pubblicato il loro unico album, \"Heartage\", contenente 13 brani.\nIl progetto Nylon Moon termin\u00f2 sostanzialmente dopo l'uscita dell'album, a causa del progressivo declino della musica dream, circostanza che provoc\u00f2 l'uscita di scena anche di altri artisti del genere."}
{"id": "2142680", "revid": "767487", "url": "https://it.wikipedia.org/wiki?curid=2142680", "title": "Moshav", "text": "Moshav (in ebraico \u05de\u05d5\u05e9\u05d1, plurale \"moshavim\": insediamento, villaggio) \u00e8 un tipo di comunit\u00e0 agricola cooperativa costituita da singole fattorie, istituita dai sionisti socialisti durante la seconda \"aliyah\" (ondata di immigrazione ebraica all'inizio del XX secolo). Un residente o membro di moshav pu\u00f2 essere chiamato \"moshavnik\" (in ebraico \u05de\u05d5\u05b9\u05e9\u05b7\u05c1\u05d1\u05b0\u05e0\u05b4\u05d9\u05e7).\nI \"moshavim\" sono simili ai kibbutzim ma con un'enfasi sul lavoro comune. Essi erano previsti dal programma sionista di fondazione dello stato in seguito allo Yishuv (\"insediamento di ebrei\") nel Mandato britannico della Palestina nel XIX secolo. Diversamente dai kibbutzim collettivi, le fattorie in un moshav tendono ad essere di propriet\u00e0 individuale ma hanno un'estensione fissa e uguale. I lavoratori producono sulle loro propriet\u00e0 prodotti agricoli e beni con il lavoro individuale e/o di gruppo e con le risorse naturali, destinando il profitto e le derrate alimentari al proprio sostentamento. La comunit\u00e0 riceve sostegno economico con una tassa speciale (in ebraico \u05de\u05e1 \u05d5\u05e2\u05d3, \"Mas Va'ad\", lett. \"Tassa della comunit\u00e0\"). Questa tassa \u00e8 uguale per tutte le famiglie della comunit\u00e0, creando cos\u00ec un sistema meritocratico, diversamente dai kibbutzim collettivi, dove (almeno in teoria) tutti i membri hanno lo stesso tenore di vita. I moshavim sono governati da un consiglio elettivo (in ebraico \u05d5\u05e2\u05d3, \"Va'ad\", lett. \"comitato\"). Esistono ancora oggi molti moshavim.\nTipi di moshavim.\nEsistono vari tipi di moshavim, tra cui i pi\u00f9 comuni sono:\nStoria.\nIl primo moshav, Nahalal, fu fondato nella piana di Esdraelon l'11 settembre 1921. Nel 1986 circa 156.700 israeliani vivevano e lavoravano in 448 moshavim, la maggior parte di essi distribuiti in otto federazioni. Ci sono due tipi di moshavim, i \"moshavei ovdim\", pi\u00f9 numerosi (405), e i \"moshavim shitufiym\". Il primo tipo \u00e8 basato sull'acquisto collettivo di forniture e commercializzazione del prodotto; la famiglia, per\u00f2, \u00e8 l'unit\u00e0 di base della produzione e del consumo. La forma del \"moshav shitufi\" \u00e8 pi\u00f9 vicina alla collettivit\u00e0 del kibbutz: anche se il consumo \u00e8 basato sulla famiglia, la produzione e la commercializzazione sono collettive. Diversamente dai \"moshavei ovdim\", la terra non \u00e8 assegnata alle famiglie o ai singoli individui, ma \u00e8 lavorata collettivamente.\nPoich\u00e9 la forma del moshav manteneva la famiglia al centro della vita sociale ed evitava esperimenti arditi, come i bambini allevati in comune o l'uguaglianza tra i sessi, attirava molto di pi\u00f9 i tradizionali immigranti Mizrah\u00ec negli anni '50 e all'inizio degli anni '60 rispetto al pi\u00f9 comune kibbutz radicale. Per questa ragione il kibbutz \u00e8 rimasto sostanzialmente un'istituzione aschenazita, contrariamente al moshav. Invece i cosiddetti \"moshav degli immigranti\" (in ebraico \u05de\u05d5\u05e9\u05d1 \u05e2\u05d5\u05dc\u05d9\u05dd, \"Moshav Olim\") erano una delle forme pi\u00f9 usate ed efficaci di assorbimento e integrazione degli immigranti orientali, e ha permesso loro un'ascesa nella classe media pi\u00f9 veloce rispetto alla vita nelle citt\u00e0 in via di sviluppo.\nCome i kibbutzim, dal 1967 i moshavim hanno fatto sempre pi\u00f9 ricorso alla forza lavoro esterna, in particolare agli arabi. Le instabilit\u00e0 finanziarie all'inizio degli anni '80 hanno colpito seriamente molti moshavim, cos\u00ec come il problema di assorbire tutti i figli che desiderano restare nella comunit\u00e0. Verso la fine degli anni '80 sempre pi\u00f9 membri di moshavim venivano impiegati in settori non agricoli esterni alla comunit\u00e0, cosicch\u00e9 alcuni moshavim cominciavano a somigliare a villaggi suburbani o citt\u00e0 dormitorio i cui residenti si spostano per andare al lavoro. al contrario, essi non hanno subito un declino di prestigio negli anni '70 e '80."}
{"id": "2142681", "revid": "1318658", "url": "https://it.wikipedia.org/wiki?curid=2142681", "title": "Montgallet (metropolitana di Parigi)", "text": "Montgallet \u00e8 una stazione sulla linea 8 della metropolitana di Parigi sita nel XII \"arrondissement\" di Parigi.\nLa stazione.\nLa stazione venne aperta nel 1931 e porta il nome della \"rue Montgallet\".\nTopografia.\nLa stazione si trova in una sorta di Chinatown parigina, ricca di attivit\u00e0 commerciali (dedite soprattutto al commercio di materiale informatico) gestite da persone di origine asiatica."}
{"id": "2142690", "revid": "1543377", "url": "https://it.wikipedia.org/wiki?curid=2142690", "title": "David Malouf", "text": "Biografia.\nNato a Brisbane, nell'Australia orientale, da padre cristiano libanese e da madre di origini portoghesi, si appassion\u00f2 giovanissimo di Letteratura: all'et\u00e0 di dodici anni poteva vantare di aver letto noti capolavori della Letteratura britannica, e non solo, quali \"Cime tempestose\" di Emily Bront\u00eb, \"Casa desolata\" di Dickens e \"Notre-Dame de Paris\" del francese Victor Hugo (tutti romanzi romantici). Frequent\u00f2 la Brisbane Grammar School e si laure\u00f2 presso l'Universit\u00e0 di Queensland nel 1955.\nDivenne successivamente insegnante, ma fu costretto a dimettersi per accuse d'incompetenza; fu quindi assunto come professore presso l'Universit\u00e0 di Sydney. In questi anni, ancora giovane, incontr\u00f2 il connazionale giornalista e scrittore Lillian Roxon, del quale divenne subito amico. Ha vissuto, oltre che in Patria, in Inghilterra e in Italia (precisamente nella tranquilla e visitatissima Toscana), come del resto molti altri scrittori anglofoni.\nOpera, pensiero e riconoscimenti.\nHa esordito come romanziere nel 1975 con \"Johnno\", una specie di autobiografia, scritta con particolare minuzia nel ricordare l'infanzia, trascorsa durante la Seconda guerra mondiale. Nel 2004 La Boite Theatre, la principale compagnia teatrale australiana, l'ha portata in scena ricevendo un discreto successo.\nNel 1982 ottiene, grazie al romanzo \"Fly Away Peter\" (successivamente illustrato da Mike Hollands) vince il Premio The Age Book of the Year, che l'anno dopo \u00e8 vinto da Elizabeth Jolley, la maggiore scrittrice australiana del Novecento. Il romanzo, ambientato durante la Prima guerra mondiale, ottiene un significativo successo e Malouf decide di continuare a scrivere opere storiche, come \"The Great World\" (\"Nel mondo grande\") nel 1990, che racconta un po' entrambi i pi\u00f9 gravi conflitti bellici del secolo scorso mediante la storia di due soldati australiani. Per quest'opera vince il Commonwealth Writers' Prize e, soprattutto, il pi\u00f9 importante Prix Femina nel 1991, che gli garantisce un significativo successo anche in Europa. Il prestigioso premio letterario francese lo lega ad autori del calibro del sudafricano Premio Nobel John Maxwell Coetzee, all'israelita Amos Oz e all'italiano Erri De Luca, per citarne alcuni.\n\"Remembering Babylon\" (\"Ricordando Babilonia\") \u00e8 certamente il suo romanzo pi\u00f9 noto: in esso narra l'epopea di una piccola comunit\u00e0 contadini, immigrati dalla Scozia in Oceania negli anni cinquanta del XIX secolo, che trascorre le giornate tra lavoro e famiglia, isolati dagli altri. Alcuni hanno notato che questi contadini ricordano pi\u00f9 gli uomini del Novecento, smarriti e chiusi nel proprio egoismo, e da ci\u00f2 hanno tratto un elogio di Malouf, che non sarebbe quindi solo un semplice autore di romanzi storici! In questa storia compaiono anche gli indigeni australiani, con i quali specialmente il giovane protagonista riesce a convivere, comprendendone la semplicit\u00e0 d'animo e la purezza dello spirito. Per esso ha vinto l'International IMPAC Dublin Literary Award.\nNel 2007 la raccolta di brevi racconti \"Every move you make\" vince il Premio The Age Book of the Year e il Queensland Premier's Literary Awards (e con esso venticinquemila dollari). In Australia \u00e8 stata particolarmente apprezzata dal critico Peter Craven, che ne ha tessuto un lungo elogio, soffermandosi sulla descrizione dell'unitario e uniculturale mondo inglese, che comunque \u00e8 un puzzle di Nazioni simili, ma non uguali."}
{"id": "2142692", "revid": "287204", "url": "https://it.wikipedia.org/wiki?curid=2142692", "title": "Abdias do Nascimento", "text": "Biografia.\nDopo una infelice esperienza nell'esercito (1930-1934), nel 1938 si laurea in Economia presso l'Universit\u00e0 Federale di Rio de Janeiro. In seguito consegue altre due lauree presso l'Istituto Avanzato di Studi Brasiliani (1957) e l'Istituto Oceanografico (1961). In seguito ad alcuni viaggi nel Sudamerica, Nascimento compone alcune opere poetiche rimaste celebri e inizia ad interessarsi di arte drammatica. Tornato a Rio, fonda il \"Black Experimental Theater\" nel 1944. Diventato leader del movimento nero del Brasile, nel 1968 \u00e8 costretto all'esilio dal regime militare vigente in quegli anni.\nL'esilio.\nDal 1968 al 1981, Nascimento \u00e8 molto attivo nel movimento Panafricano, divenendo vicepresidente e coordinatore del \"Terzo Congresso della Cultura nera nelle Americhe\". Nel decennio successivo occupa prestigiosi incarichi accademici tra cui quello di Professore della Scuola di Drammaturgia dell'Universit\u00e0 di Yale, dell'universit\u00e0 di Buffalo e dell'universit\u00e0 dello Stato di New York.\nIl ritorno in Brasile.\nTornato in Brasile nel 1983, \u00e8 eletto presso la Camera dei Deputati dove si \u00e8 potuto occupare di diversi problemi razziali; \u00e8 stato il primo Deputato di colore di tutto il Brasile.\nEletto al senato federale del Brasile nel 1994 rimane in carica fino al 1999. Nel 2004 \u00e8 tra i candidati per il Premio Nobel per la Pace.\n\u00c8 deceduto a 97 anni, nella mattina del 24 maggio 2011 a Rio de Janeiro."}
{"id": "2142694", "revid": "884077", "url": "https://it.wikipedia.org/wiki?curid=2142694", "title": "Super 10 2002-2003", "text": "Il Super 10 2002-03 fu il 73\u00ba campionato nazionale italiano di rugby a 15 di prima divisione.\nEsso vide riproporsi in semifinale le stesse sfide del Super 10 precedente, ovvero \u2014 e \u2014 ; ma se, per il primo incontro, l'esito fu lo stesso di una stagione prima, con l'Amatori &amp; Calvisano (vittorioso sia all'andata che al ritorno con un +24 complessivo di scarto) giungere alla sua terza finale consecutiva, i campioni uscenti del Viadana, dopo aver battuto Treviso all'andata per 28-26, sub\u00ecrono un passivo di 15-40 al Monigo, con Franco Smith a marcare la prima meta e a seguire l'australiano Brendan Williams che ne mise a segno altre 4, il che permise ai trevigiani di imporsi sia sotto il profilo della differenza punti che nel criticato conteggio mete, fino a quella stagione ancora determinante negli incontri a eliminazione diretta, e che la stagione precedente aveva favorito il Viadana.\nLa finale, disputatasi al Plebiscito di Padova, fu di fatto senza storia, con Calvisano che tenne fino a tutto il primo tempo, ma che nella ripresa, ridotto in 14 dopo una contestata espulsione di Griffen, sub\u00ec Treviso, autore di quattro mete (con Palmer, due di Manuel Dallan e Parisse) e che si conquist\u00f2 cos\u00ec il decimo scudetto, diventando il quarto club in ordine di tempo (dopo , e ) a vestire la Stella.\nNel dopopartita il presidente dell', Alessandro Manzoni, gi\u00e0 presidente dell', poi Milan, degli anni novanta, in segno di polemica con la decisione dell'arbitro romano Giulio De Santis di espellere Paul Griffen (reo, a detta del collaboratore di linea, di avere sputato verso il giudice di gara), rassegn\u00f2 le dimissioni da presidente del club.\nFu anche l'ultima uscita ufficiale della societ\u00e0 con il nome Amatori &amp; Calvisano: l'estate successiva, rispettando l'accordo intrapreso con la fusione societaria di cinque anni prima, essa restitu\u00ec i diritti sportivi all'Amatori Milano, che si era ricostituito una stagione addietro sotto le insegne del , e riprese il nome di .\nA retrocedere in serie A fu il , societ\u00e0 del trevigiano al suo esordio assoluto in prima divisione."}
{"id": "2142697", "revid": "768068", "url": "https://it.wikipedia.org/wiki?curid=2142697", "title": "Jean Titelouze", "text": " Pur appartenendo storicamente all'et\u00e0 del primo Barocco, il suo stile si inserisce fermamente nel solco della tradizione vocale del Rinascimento, ed \u00e8 per questo distinto dalla corrente organistica che si diffuse in Francia nel secolo XVII. Tuttavia, le sue elaborazioni di inni e dei Magnificat sono le prime composizioni per organo classico francese, per le quali egli \u00e8 considerato il capostipite della Scuola organistica francese.\nVita.\nIn uno studio del 1930, Am\u00e9d\u00e9e Gastou\u00e9 sugger\u00ec che il cognome Titelouze potesse avere una origine inglese o irlandese (ovvero da \u201cTitle-House\u201d), ma la teoria \u00e8 stata recentemente confutata e \u201cTitelouze\u201d \u00e8 oggi collegato a \"de Toulouse\". Titelouze Nacque a Saint-Omer nel 1562/3 (\u00e8 sconosciuta la data precisa) e qui fu istruito; nel 1585 fu ordinato sacerdote e prest\u00f2 servizio di organista alla Cattedrale di Saint-Omer. Si trasfer\u00ec a Rouen l'anno dopo e nel 1588 sostitu\u00ec Fran\u00e7ois Josseline come organista della Cattedrale di Rouen. Il suo lavoro non si limitava tuttavia alla sola Rouen: egli era infatti attivo anche come consulente e tecnico organario in altre citt\u00e0.\nNel 1600 Titelouze invit\u00f2 a Rouen il celebre costruttore d'organi franco-fiammingo Crespin Carlier affinch\u00e9 lavorasse all'organo della Cattedrale. Il risultato di questa collaborazione \u00e8 descritto dai critici dell'epoca come il miglior organo di Francia. Sia questo strumento che le opere successive del Carlier fissarono lo schema tradizionale dell'organo classico francese. Titelouze continu\u00f2 occasionalmente a collaborare con Carlier in vari strumenti. Nel 1604 Titelouze divenne cittadino francese, essendo al tempo Saint-Omer, ove egli era nato, citt\u00e0 dei Paesi Bassi spagnoli. Nel 1610 divenne un canonico della Cattedrale di Rouen. Nel 1613 vinse il suo primo premio alla societ\u00e0 letteraria di Rouen, l'Acad\u00e9mie des Palinods, per le sue poesie.\nNel 1623 Titelouze pubblic\u00f2 i suoi \"Hymnes de l'Eglise\", una collezione di una serie di elaborazioni su degli inni gregoriani per uso liturgico. Nello stesso anno per problemi di salute Titelouze si ritir\u00f2 parzialmente dall'ufficio di organista, mantenendo tuttavia il posto sino alla morte. Nel 1626 pubblic\u00f2 una seconda collezione di brani d'organo, \"Le Magnificat\", contenente otto elaborazioni sul canto del Magnificat. Nel 1630 ricevette un nuovo premio dall'Acad\u00e9mie des Palinods e fu investito \u201cPrince des Palinods\u201d. Mor\u00ec tre anni pi\u00f9 tardi.\nTitelouze fu un amico di Marin Mersenne, un importante teorico musicale, matematico, filosofo e teologo francese. Della loro corrispondenza sopravvivono sette lettere, dal 1622 al 1633. Titelouze dette a Mersenne dei consigli per il trattato \"L'Harmonie Universelle\", pubblicato nel 1634/37. Bench\u00e9 la rigorosa polifonia della musica di Titelouze sia presto scomparsa dalla musica francese per organo, la sua influenza si fece sentire nelle opere delle successive generazioni di organisti; ad esempio, il compositore ed organista Nicolas Gigault incluse una fuga \"\u00e0 la mani\u00e8re de Titelouze\" nel suo \"Livre de musique pour l'orgue\" del 1685. Circa trecento anni pi\u00f9 tardi, il compositore ispir\u00f2 una delle opere organistiche di Marcel Dupr\u00e9, il \"Le Tombeau de Titelouze\", op. 38 (1942).\nOpera.\nL'opera rimastaci di Titelouze comprende due raccolte d'organo, che sono le prime composizioni per organo pubblicate in Francia nel XVII secolo. La prima, \"Hymnes de l'\u00c9glise pour toucher sur l'orgue, avec les fugues et recherches sur leur plain-chant\" (1624), contiene 12 inni:\nOgni inno comincia con un preludio polifonico con un canto fermo continuato: la melodia dell'inno \u00e8 posta in valori lunghi in una voce, solitamente il basso, mentre le altre le fanno da contrappunto. Gli altri versetti seguono raramente questa forma: \u00e8 ben pi\u00f9 frequente la pratica del mottetto del XVI secolo dove la melodia dell'inno salta da una voce all'altra, con o senza inserti imitativi, oppure \u00e8 trattata in imitazione per tutto il brano. In tre versetti (\"Veni Creator\" 3, \"Ave maris stella\" 3, e \"Conditor alme siderum\" 2) la melodia che forma una voce \u00e8 accompagnata da altre due voci che formano un canone, in due versetti (\"Ave maris stella\" 4 e \"Annue Christe\" 3) una delle voci forma una nota di pedale. Nella maggior parte dei versetti, la melodia \u00e8 frammentata e trattata all'imitazione. Tutti i brani sono a quattro voci, eccetto i versetti canonici, che ne hanno solo tre.\nLa seconda collezione, \"Le Magnificat ou Cantique de la Vierge pour toucher sur l'orgue suivant les huit tons de l'\u00c9glise\", pubblicata nel 1626, contiene otto elaborazioni sul Magnificat negli otto modi liturgici. Ogni elaborazione ha sette versetti secondo la numerazione del cantico, con doppia elaborazione per ogni \"Deposuit potentes\":\nNella prefazione, Titelouze spiega che la struttura di questi Magnificat li rende utilizzabili anche per il Benedictus. Eccetto il primo che fa da introduzione, tutti i versetti di ogni elaborazione sono in stile fugato. La maggior parte di essi presenta due parti di imitazione: la prima conclude sulla mediante del modo, cosicch\u00e9, dice Titelouze, l'organista pu\u00f2 accorciare il versetto fermandosi a quella cadenza. La maggior parte dei soggetti delle sue fughe sono tratti dall melodia degli inni; vi sono numerosi esempi di fughe doppie e inverse. La polifonia \u00e8 sempre a quattro voci ed \u00e8 pi\u00f9 complessa che negli \"Hymnes\".\nBench\u00e9 gli organi francesi possedessero gi\u00e0 registri coloristici, Titelouze non ne fece esplicitamente uso. Secondo quanto dichiarato nelle prefazioni delle sue opere, Titelouze aveva l'intenzione di scrivere musica semplice che potesse essere suonata anche solo \"manualiter\". Nella prefazione agli \"Hymnes\", egli si spinge anche a suggerire di modificare la musica se essa \u00e8 troppo difficile da suonare."}
{"id": "2142700", "revid": "224264", "url": "https://it.wikipedia.org/wiki?curid=2142700", "title": "Contrada Porta Bernarda", "text": ""}
{"id": "2142706", "revid": "224264", "url": "https://it.wikipedia.org/wiki?curid=2142706", "title": "Contrada Porta Raimonda", "text": ""}
{"id": "2142707", "revid": "154893", "url": "https://it.wikipedia.org/wiki?curid=2142707", "title": "Contrada Sant'Andrea", "text": ""}
{"id": "2142708", "revid": "290948", "url": "https://it.wikipedia.org/wiki?curid=2142708", "title": "Metodo gravimetrico", "text": ""}
{"id": "2142709", "revid": "1318658", "url": "https://it.wikipedia.org/wiki?curid=2142709", "title": "Michel Bizot (metropolitana di Parigi)", "text": "Michel Bizot \u00e8 una stazione sulla linea 8 della metropolitana di Parigi ed \u00e8 ubicata nel XII \"arrondissement\" di Parigi.\nLa stazione.\nLa stazione venne aperta nel 1931 ed il suo nome \u00e8 legato al generale Michel Bizot (1795-1855) che fu direttore della scuola \"\u00c9cole polytechnique\". Egli mor\u00ec in combattimento nel corso dell'assedio di Sebastopoli durante la guerra di Crimea."}
{"id": "2142710", "revid": "1543377", "url": "https://it.wikipedia.org/wiki?curid=2142710", "title": "Villa Cilento", "text": "Villa Cilento \u00e8 una delle ville storiche di Napoli situate nel quartiere di Posillipo.\nLa struttura in questione fu costruita tra 1875-1880. Sorge in un luogo non distante dal mare. La villa \u00e8 composta da un solo corpo di fabbrica, di forma rettangolare e preceduto da una scenografica doppia rampa che induce al terrazzo dell'ingresso.\nAlcune sale interne sono impreziosite da affreschi del Perricci. I viali del parco sono ornati da alberi da frutta e piante secolari.\nIl complesso \u00e8 usato per convegni e matrimoni."}
{"id": "2142712", "revid": "1305772", "url": "https://it.wikipedia.org/wiki?curid=2142712", "title": "Jester", "text": ""}
